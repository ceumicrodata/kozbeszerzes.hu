<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<!--[if lt IE 7]> <html xmlns="http://www.w3.org/1999/xhtml" xml:lang="hu" lang="hu" class="no-js ie6"> <![endif]-->
<!--[if IE 7]>    <html xmlns="http://www.w3.org/1999/xhtml" xml:lang="hu" lang="hu" class="no-js ie7"> <![endif]-->
<!--[if IE 8]>    <html xmlns="http://www.w3.org/1999/xhtml" xml:lang="hu" lang="hu" class="no-js ie8"> <![endif]-->
<!--[if gt IE 8]><!--> <html xmlns="http://www.w3.org/1999/xhtml" xml:lang="hu" lang="hu"> <!--<![endif]-->


<head>
	<title>Közbeszerzési Hatóság - Címlap</title>
	
	<meta http-equiv="content-type" content="text/html; charset=utf-8" />
	<meta name="description" content="" />
	<meta name="keywords" content="" />
	<meta http-equiv="X-UA-Compatible" content="IE=edge,chrome=1" />
	<meta name="viewport" content="width=device-width,minimum-scale=1.0,maximum-scale=1.0,initial-scale=1.0,user-scalable=no" />
	
	<link rel="alternate" type="application/rss+xml" title="KT portál friss anyagai" href="/rss/" />

	
	<link rel="stylesheet" type="text/css" href="/public/css/fonts.css?v=20161224194830" media="screen, print"/>
	<link rel="stylesheet" type="text/css" href="/public/css/layout.css?v=20161224194830" media="screen"/>
	


	
	<link rel="stylesheet" type="text/css" href="/public/css/reset.css" media="screen"/>
	<link rel="stylesheet" type="text/css" href="/public/css/style.css?v=20161224194830" media="screen, print" />
	<link rel="stylesheet" type="text/css" href="/public/css/ie8.css?v=20161224194830" media="screen"/>
	<link rel="stylesheet" type="text/css" href="/public/css/print.css?v=20161224194830" media="print"  />
	
	
	


	<link rel="profile" href="http://microformats.org/profile/hcard" />
	<link rel="shortcut icon" href="/public/images/favicon.ico" />
	
	

	<!--[if lt IE 9]>
		<script src="/public/js/libs/selectivizr.min.js"></script>
	<![endif]-->

	
</head>

<body class="article">

	<div id="fb-root"></div>
	<script>(function(d, s, id) {
	  var js, fjs = d.getElementsByTagName(s)[0];
	  if (d.getElementById(id)) return;
	  js = d.createElement(s); js.id = id;
	  js.src = "http://connect.facebook.net/hu_HU/all.js#xfbml=1";
	  fjs.parentNode.insertBefore(js, fjs);
	}(document, 'script', 'facebook-jssdk'));</script>


	<a name="content"></a>

	
	<div id="bookmarks" class="anonim">
	<div class="wrap">
		<div class="inner">

			
			<h1>Könyvjelzőim</h1>

		
				
			<p>A regisztrált és bejelentkezett felhasználók itt férhetnek hozzá a korábban könyvjelzővel megjelölt hírekhez.</p>
			<p><small>Ha ön is szeretné figyelemmel kísérni számítógépén és okostelefonján a közbeszerzésekkel kapcsolatos híreket, változásokat, nincs más dolga, mint regisztrálni.</small></p>
			<p class="buttons"><a href="/felhasznalo/regisztracio/" class="btn">Szeretnék Regisztrálni</a> <a href="#" class="btn close">Mégsem</a></p>

			<img src="/public/images/bg/bookmarks-nonlogin.png" alt="" />

			<span class="close">(FX)</span>


		


		</div>
		<div class="menu">
			
			<ul class="clearfix">
				
			</ul>
		</div>
	</div>

	<div id="handle"><img src="/public/images/bg/bookmarks-handle.png" alt="" /></div>

</div>
	<div id="oldbrowser">
	<p>
		Az Internet Explorer Ön által használt változatát<br /> a Közbeszerzési Hatóság portálja nem támogatja.
	</p>	
	<p class="small">Kérjük töltse le az alábbi böngészők friss verzióját.</p>

	<hr />
	<table>
		<tr>
			<td>
				<a target="_blank" href="http://www.microsoft.com/hun/windows/internet-explorer/">
					<img src="/public/images/buttons/oldbrowser/ie.png" alt="Internet Explorer" />
					<span>Internet Explorer</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.google.com/chrome/?hl=hu">
					<img src="/public/images/buttons/oldbrowser/chrome.png" alt="Google Chrome" />
					<span>Google Chrome</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.mozilla-europe.org/hu/firefox/">
					<img src="/public/images/buttons/oldbrowser/ff.png" alt="Mozilla Firefox" />
					<span>Mozilla Firefox</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.apple.com/hu/safari/download/">
					<img src="/public/images/buttons/oldbrowser/safari.png" alt="Safari" />
					<span>Safari</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.opera.com/">
					<img src="/public/images/buttons/oldbrowser/opera.png" alt="Opera" />
					<span>Opera</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			
		</tr>
	</table>
	<hr />

	<p class="sec">Your browser is no longer supported. </p>
	<p class="small">Please download a modern browser from above.</p>

	<p class="legal">
		Közbeszerzési Hatóság | <a href="mailto:kapcsolat@kt.hu">kapcsolat@kt.hu</a>
	</p>
</div>
	<a href="#top" id="backtotop">vissza a lap <br />tetejére</a>


<div id="quicksearch">
	<div class="wrap">
		
		<form action="/adatbazis/gyorskereses/" method="GET">
			<fieldset>

				

				<input type="hidden" name="tipus" value="tartalom" />
				

				<input type="text" name="q" placeholder="Keresés hírekben, cikkekben, publikációkban" />
				<button type="submit">Keresés</button>
				<button type="button" class="close">Fu</button>

				<h2>Részletes keresés az egyes témakörökben</h2>
				
				<ul>
					<li><a href="/keres/">Hírek, cikkek, publikációk</a></li>
					<li><a href="/adatbazis/keres/tajekoztato/">Ajánlások, tájékoztatók, útmutatók</a></li>
					<li><a href="/adatbazis/keres/ajanlatpublikaciok/">Ajánlatkérői publikációk</a></li>
					<li><a href="/adatbazis/keres/ajanlatkero/">Bejelentkezett ajánlatkérők</a></li>
				</ul>
				<ul>
					<li><a href="/adatbazis/keres/dbhatarozat/">Döntőbizottsági és bírósági határozatok</a></li>
					<li><a href="/adatbazis/keres/ebitelet/">Európai Bíróság ítéletei</a></li>
					<li><a href="/adatbazis/keres/tanacsado/">Hivatalos közbeszerzési tanácsadók</a></li>
					<li><a href="/adatbazis/keres/hirdetmeny/">Közbeszerzési Értesítő</a></li>
				</ul>
				<ul>
					<li><a href="/adatbazis/keres/oktatas/">Közbeszerzési oktatás</a></li>
					<li><a href="/adatbazis/keres/ajanlattevo/">Minősített ajánlattevők</a></li>
					<li><a href="/nyilvantartas/tanacsado/lista/">Felelős akkreditált közbeszerzési szaktanácsadók jegyzéke</a></li>
					<li><a href="/nyilvantartas/hntdontes/lista/">Hirdetmény nélküli eljárásokkal kapcsolatos döntések</a></li>
				</ul>

				<button type="button" class="closeup">panel elrejtése ↑</button>


			</fieldset>
		</form>
	</div>
</div>





<div id="bc">
	<ul>
		
		<li>
			
			Címlap
			
		</li>
		
	</ul>
	<button type="button"><span>Menü kibontása</span>w</button>
</div>
<div id="menu">
	<div id="evhonlapja" class="slowanim"><a href="/mutat/1288/">Különdíjas a www.kozbeszerzes.hu!</a></div>
	<div class="wrap">
		<div id="mainMenu">
			<div id="logo">
				
				<h1><a href="/">
					KÖZBESZERZÉSI
					HATÓSÁG
				</a></h1>
				
			</div>

			<ul id="langSel">
				<li><a href="/nyelvi-verziok/english/">English</a></li>

			</ul>

			<ul class="iconmenu">
				<li ><a href="/"><em>F</em><b>H</b><span>Főoldal</span></a></li>
				<li class="search"><a href="/keres/"><em>F</em><b>S</b><span>Keresés</span></a></li>
				<li><a href="/sitemap/"><em>F</em><b>s</b><span>Oldaltérkép</span></a></li>
				<li><a href="/gyik/?c=4"><em>F</em><b>M</b><span>Súgó</span></a></li>
				<li><a href="/kapcsolatok/kapcsolatfelvetel/"><em>F</em><b>E</b><span>Kapcsolat</span></a></li>
				
				<li class="accessibility"><a href="/felhasznalo/valtas/vakbarat/" title="Akadálymentes változat"><em>O</em><b>v</b><span>Akadálymentes</span></a></li>
				
			</ul>
		
			<ul class="usermenu">
				<li class="hi"><a href="/felhasznalo/belepes/">Belépés</a> / <a href="/felhasznalo/regisztracio/">Regisztráció</a></li>
				<li class="hi small"><a href="/felhasznalo/emlekezteto/">Jelszó-emlékeztető</a></li>
			</ul>
		
		
		</div>
		<div id="subMenu">
			
			<div>
				<h2><a href="#top">Hatóság</a></h2>
				<ul>
					
					<li ><a href="/magunkrol/bemutatkozas">Bemutatkozás</a></li>
					
					<li ><a href="/magunkrol/szervezeti-felepites">Szervezeti felépítés</a></li>
					
					<li ><a href="/magunkrol/kozbeszerzesek-tanacsa">Közbeszerzések Tanácsa </a></li>
					
					<li ><a href="/magunkrol/dontobizottsag">Döntőbizottság</a></li>
					
					<li ><a href="/magunkrol/kozerdeku-adatok">Közérdekű adatok</a></li>
					
					<li ><a href="/magunkrol/elerhetosegek">Elérhetőségek</a></li>
					
					<li ><a href="/magunkrol/egyuttmukodesi-megallapodasok">Együttműködések</a></li>
					
					<li ><a href="/magunkrol/allasajanlatok">Állásajánlatok</a></li>
					
				</ul>
			</div>
			
			<div>
				<h2><a href="#top">Jogorvoslat</a></h2>
				<ul>
					
					<li ><a href="/jogorvoslat/tudnivalok">Tudnivalók</a></li>
					
					<li ><a href="/jogorvoslat/jogorvoslati-kerelmek-listaja">Kérelmek</a></li>
					
					<li ><a href="/jogorvoslat/hatarozatok-listaja">Határozatok</a></li>
					
					<li ><a href="/jogorvoslat/targyalasi-naptar">Tárgyalási naptár</a></li>
					
					<li ><a href="/jogorvoslat/kozlemenyek">Közlemények</a></li>
					
				</ul>
			</div>
			
			<div>
				<h2><a href="#top">Jogi háttér</a></h2>
				<ul>
					
					<li ><a href="/jogi-hatter/hazai-szabalyozas">Hazai szabályozás</a></li>
					
					<li ><a href="/jogi-hatter/eu-s-szabalyozas">EU-s szabályozás</a></li>
					
					<li ><a href="/jogi-hatter/hirdetmenyekk">Hirdetmények</a></li>
					
					<li ><a href="/jogi-hatter/europai-birosag-iteletei">Európai Bíróság ítéletei</a></li>
					
					<li ><a href="/jogi-hatter/eu-s-hatteranyagok">EU-s háttéranyagok</a></li>
					
					<li ><a href="/jogi-hatter/ppn">PPN</a></li>
					
					<li ><a href="/jogi-hatter/jogalkalmazas-elosegitese">Jogalkalmazás elősegítése</a></li>
					
				</ul>
			</div>
			
			<div>
				<h2><a href="#top">Tevékenységek</a></h2>
				<ul>
					
					<li ><a href="/tevekenysegek/eves-beszamolo">Éves beszámoló</a></li>
					
					<li ><a href="/tevekenysegek/kozbeszerzesi-oktatas">Közbeszerzési oktatás</a></li>
					
					<li ><a href="/tevekenysegek/nyilvantartasok-vezetese">Nyilvántartások vezetése</a></li>
					
					<li ><a href="/tevekenysegek/szerzodes-ellenorzes">Szerződés-ellenőrzés</a></li>
					
					<li ><a href="/tevekenysegek/kozbeszerzesi-etikai-kodex">Közbeszerzési Etikai Kódex</a></li>
					
					<li ><a href="/tevekenysegek/konferenciak">Konferenciák</a></li>
					
					<li ><a href="/tevekenysegek/nemzetkozi-kapcsolattartas">Nemzetközi kapcsolattartás</a></li>
					
					<li ><a href="/tevekenysegek/kozbeszerzesi-statisztikak">Közbeszerzési statisztikák</a></li>
					
				</ul>
			</div>
			
			<div>
				<h2><a href="#top">Kapcsolatok</a></h2>
				<ul>
					
					<li ><a href="/kapcsolatok/tanusito-vedjegyek">Tanúsító védjegyek</a></li>
					
					<li ><a href="/kapcsolatok/kapcsolatfelvetel">Kapcsolatfelvétel</a></li>
					
				</ul>
			</div>
			
		</div>
	</div>
</div>


	

	<div class="container article">

		
		<div class="wrap">
			
    
    <div class="lead">
        <h1></h1>

            <table class="ertesitofej">
                <tr>
                    <th>Közbeszerzési Értesítő száma:</th>
                    <td>2007/93</td>
                </tr>
                <tr>
                    <th>Beszerzés tárgya:</th>
                    <td></td>
                </tr>
                <tr>
                    <th>Hirdetmény típusa:</th>
                    <td>A Közbeszerzési Döntőbizottság határozata KÉ</td>
                </tr>
                <tr>
                    <th>Eljárás fajtája:</th>
                    <td></td>
                </tr>
                <tr>
                    <th>Közzététel dátuma:</th>
                    <td>2007.08.15.</td>
                </tr>
                <tr>
                    <th>Iktatószám:</th>
                    <td>12817/2007</td>
                </tr>
                <tr>
                    <th>CPV Kód:</th>
                    <td></td>
                </tr>
                <tr>
                    <th>Ajánlatkérő:</th>
                    <td></td>
                </tr>
                <tr>
                    <th>Teljesítés helye:</th>
                    <td></td>
                </tr>
                <tr>
                    <th>Ajánlattételi/részvételi jelentkezési határidő:</th>
                    <td></td>
                </tr>
                <tr>
                    <th>Nyertes ajánlattevő:</th>
                    <td></td>
                </tr>
                <tr>
                    <th>Ajánlatkérő típusa:</th>
                    <td></td>
                </tr>
                <tr>
                    <th>Ajánlatkérő fő tevényeségi köre:</th>
                    <td></td>
                </tr>
				<tr>
					<th>Letöltés:</th>
					<td>
						<a href="/ertesito/pdf/portal_12817_2007/" target="_blank">Hirdetmény letöltése PDF formátumban</a>
					</td>
			    </tr>
                
            </table>

    </div>



    <div class="content hirdetmenytartalom">
	
		<pre>
		
KÖZBESZERZÉSEK TANÁCSA KÖZBESZERZÉSI DÖNTŐBIZOTTSÁG (12817/2007)

1024 Budapest, Margit krt. 85.
Ikt.sz.: D.236/17/2007.

Tárgy: a METZ Aerials GmbH & Co. KG. jogorvoslati kérelme az Országos Katasztrófavédelmi Főigazgatóság közbeszerzési eljárása I. és II. része ellen.

A Közbeszerzési Döntőbizottság (a továbbiakban: Döntőbizottság) a Közbeszerzések Tanácsa nevében meghozta az alábbi

HATÁROZAT-ot:

A Döntőbizottság a METZ Aerials GmbH & Co. KG. (D–76185 Karlsruhe, Carl-Metz Strasse 9. Németország, képviseli: Darázs, Szabó & Társai Ügyvédi Iroda, dr. Bakondi György ügyvéd, 1146 Budapest, Ajtósi Dürer sor 31. a továbbiakban: kérelmező) jogorvoslati kérelme alapján az Országos Katasztrófavédelmi Főigazgatóság (1149 Budapest, Mogyoródi út 43. a továbbiakban: ajánlatkérő) „magasból mentő kosaras tűzoltó gépjárművek és hozzájuk tartozó málhafelszerelések szállítása, valamint kapcsolódó szolgáltatások teljesítése” tárgyú közbeszerzési eljárása I. és II. része ellen folyamatban levő jogorvoslati eljárásban a jogorvoslati kérelemnek részben helyt ad, megállapítja, hogy ajánlatkérő megsértette a közbeszerzésekről szóló 2003. évi CXXIX: törvény (a továbbiakban: Kbt.) 87. § (1) bekezdését, ezért megsemmisíti ajánlatkérőnek az I. és II. részre az IVECO Magirus Brandschutztechnik GmbH ajánlata érvényességének megállapítására vonatkozó, továbbá ezen részeket lezáró döntését. Ezt meghaladóan a kérelmező jogorvoslati kérelmét elutasítja.
A Döntőbizottság a kérelmező 2007. május 29-én előterjesztett jogorvoslati kérelem kiegészítése vonatkozásában a jogorvoslati eljárást megszünteti.
A Döntőbizottság az ajánlatkérőt 1 000 000 Ft, azaz egymillió forint bírsággal sújtja.
Az ajánlatkérő a bírság összegét a határozat kézbesítésétől számított 15 napon belül a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára köteles befizetni.
Kötelezi a Döntőbizottság az ajánlatkérőt, hogy a határozat kézbesítésétől számított 15 napon belül fizessen meg a kérelmező részére 900 000 Ft, azaz kilencszázezer forint) igazgatási szolgáltatási díjat. Ezt meghaladóan a felek viselik az eljárás során felmerült költségeiket.
A határozat ellen fellebbezésnek, újrafelvételi és méltányossági eljárásnak helye nincs. A határozat érdemi részének felülvizsgálatát, annak kézhezvételétől számított 15 napon belül keresettel a Fővárosi Bíróságtól lehet kérni. A határozat megszüntető rendelkezése ellen a kézbesítéstől számított 8 napon belül külön jogorvoslati kérelem nyújtható be. Mind a keresetlevelet, mind a külön jogorvoslati kérelmet a Fővárosi Bírósághoz címezve, de a Döntőbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
INDOKOLÁS

A Döntőbizottság a közbeszerzési eljárásban keletkezett iratok, a felek tárgyalási nyilatkozatai, észrevételei alapján az alábbi tényállást állapította meg.
Az ajánlatkérő 2007. február 8-án tette közzé az Európai Unió Hivatalos Lapjában, illetve a TED-en a Kbt. IV. fejezete szerinti nyílt közbeszerzési eljárás megindítására vonatkozó ajánlati felhívását a rendelkező részben meghatározott tárgyban 2007/S 27-032515 szám alatt.
Felhívásában közölte, hogy beszerzése árubeszerzésnek minősül, szállítási szerződés megkötésére kér ajánlatot. Ajánlatkérő a részajánlattételt I–III. részre lehetővé tette. Az ajánlatkérő az ajánlati felhívás II.2.1) pontjában az alábbiak szerint határozta meg az egyes részeket:
I. rész: 2 db (alapmennyiség) ±1 db legalább 30 méter működési magasságú magasból mentő kosaras tűzoltó gépjármű és hozzá tartozó málhafelszerelések.
II. rész: 4 db (alapmennyiség) ±2 db legalább 37 méter működési magasságú magasból mentő kosaras tűzoltó gépjármű és hozzá tartozó málhafelszerelések.
III. rész: 4 db (alapmennyiség) ±2 db legalább 42 méter működési magasságú magasból mentő kosaras tűzoltó gépjármű és hozzá tartozó málhafelszerelések.
Az ajánlatkérő valamennyi rész esetében szerződéskötéskor dönt a pontos mennyiségről.
Az ajánlatkérő alternatív ajánlatok benyújtását is engedélyezte, a felhívás VI.3.7) pontja szerint részenként legfeljebb két változatban tehető ajánlat, jól elkülönített formában. A változatok egymástól műszaki feltételekben térhetnek el, de meg kell felelniük a dokumentáció műszaki leírásának.
Az ajánlatkérő közölte, hogy a teljesítés határideje a szerződéskötéstől számított kilenc hónap. Az ajánlatkérő felhívásában megállapította a részvételi, finanszírozási, fizetési feltételeket, az alkalmassági követelményrendszerét.
A felhívás IV.2.1) pontja szerint a bírálat szempontja az összességében legelőnyösebb ajánlat, melyhez az ajánlatkérő a I. és II. rész tekintetében 24 részszempontot állapított meg, ezek között az alábbiakat:
Részszempontok:
1. ajánlati ár
6. emelkedőleküzdő képesség a terhelt össztömegnél (%)
13. az emelőgép negatív munkamagassága (m)
15. minimális letalpalási szélesség (m)
23. magyarországi alvázszervizek száma (db)
24. magyarországi felépítmények szervizek száma (db)
A felhívása VI.3.5) pontjában megállapította az értékelési ponttartományt és a bírálat módszerét.
Az ajánlatkérő felhívása VI.3.1) pontjában a hiánypótlás teljeskörűen lehetővé tette azzal, hogy csak egy alkalommal biztosít lehetőséget a hiánypótlásra.
Az ajánlatkérő dokumentációt is összeállított, amelyben meghatározta az ajánlatok benyújtásával szemben támasztott formai és tartalmi követelményeket, a kötelezően benyújtandó formanyomtatványokat. A dokumentáció tartalmazta továbbá részenként a műszaki leírást, valamint a szerződéses feltételeket. 
Az ajánlatkérő alapdokumentációja 2. pontja vonatkozott az ajánlat összetételére, ebben részletezte az ajánlathoz benyújtandó iratokat. A 2.1. pontban előírta az ajánlattevői nyilatkozat és részajánlatonként felolvasólapok használatát, melyekre vonatkozóan formanyomtatványt bocsátott az ajánlattevők részére. Az 1/A számú mellékleten kellett megtenni az ajánlattevői nyilatkozatot, s ezen belül nyilatkozni arra, hogy melyik részre hány változatú ajánlatot nyújtanak be. Az 1/B számú melléklet a I. és II. résznek a felolvasólapja. Ezen a felolvasólapon ajánlatkérő kérte az ajánlattevőktől, hogy értékelési részszempontonként adják meg a megajánlott paramétert, továbbá közöljék a megajánlott paraméter szerinti ajánlat oldalszámát. A 15. részszempontnál a minimális letalpalási szélességnél a felhívásában foglaltakkal egyezően a részszempont megnevezések után zárójelben feltüntette a mértékegységet is, konkrétan „(m)”. Előírta azt is, hogy változatonként külön-külön felolvasólap benyújtása szükséges. A dokumentáció 2.1. pontjában arról rendelkezett, hogy: „az ajánlatban benyújtott felolvasólapon az egyes értékelési részszempontokra feltüntetett ajánlati tartalmi elemeknek (adatoknak) meg kell egyezni az adatok mellett feltüntetett oldalszámon szereplő tartalmi elem adattal, ellenkező esetben az ajánlat behivatkozott oldalszámán szereplő tartalmi elem adat az irányadó az ajánlat értékelése során.”
Az alapdokumentáció 2.8 pontjában állapította meg a kereskedelmi ajánlattal szemben támasztott követelményeit. A 10. számú melléklet szerint kérte az ajánlattevő nyilatkozatát részajánlatonként a javítás és alkatrészellátás feltételeiről. Közölte: „a magyarországi szervizek, azaz javítást és/vagy felülvizsgálatot végző cégek székhelyének és/vagy telephelyeinek nevét és címét külön-külön a járóképes alváz, a felépítmény és a málhafelszerelés tekintetében.
A garanciális javítást végző szervizeket „G” jellel meg kell jelölni. A felépítmény esetében legalább 2 db, javítást és/vagy felülvizsgálatot végző szervizcég biztosítása szükséges. Az ajánlat értékelése során ajánlatkérő legfeljebb 4 db magyarországi felépítmény szervizcég, azaz javítást és/vagy felülvizsgálatot végző cég székhelyét és/vagy telephelyeit veszi figyelembe. A járóképes alváz esetében legalább 4 db javítást és/vagy felülvizsgálatot végző szervizcég biztosítása szükséges. Az ajánlat értékelése során ajánlatkérő legfeljebb 11 db magyarországi alvázszerviz cég, azaz javítást és/vagy felülvizsgálatot végző cég székhelyét és/vagy telephelyeit veszi figyelembe.” Ajánlatkérő felhívta arra is az ajánlattevők figyelmét, hogy a 31/2001. (XII. 19.) számú BM rendeletben foglaltaknak megfelelően a dokumentáció műszaki leírás „C” mellékletében megadott termékek vonatkozásában a felsorolt szervizeknek OKF-engedéllyel vagy regisztrációs számmal kell rendelkezniük és az ajánlattevőknek ennek megfelelően kell megadni a szervizeket vizsgálóhelyeket és ennek vonatkozásában hivatkozott a 10. számú melléklet 3. pontjára. 
A 10. számú mellékletben az ajánlatkérő arra kért nyilatkozatot az ajánlattevőktől, hogy az alkatrészellátást és javítást milyen módon biztosítják. Az 1. pont alatt megadott táblázatban kellett feltüntetni az alkatrész-eladási helyeket és a tárolt alkatrészek fajtáit. A 2. pontban kellett közölni táblázatos formában a javításokat és/vagy felülvizsgálatokat végző cégeket, szervizeket. A cég nevének, székhelyének, telephelyének közlésén kívül kérte a vállalt munka, valamint a tárolt alkatrész fajtáinak a megadását. Ez utóbbi két körben tételesen meg is adta, hogy miként kell közölni az egyes munkafajtákat, illetve alkatrészfajtákat. A 3. pont „a műszaki leírás „C” melléklete alapján megajánlott termékek vonatkozásában a magyarországi javító és/vagy felülvizsgáló cég(ek) székhelyének és/vagy telephelyeinek neve, címe és a BM OKF-engedély vagy regisztrációs száma külön-külön tételesen” vonatkozott. A táblázat az ennek megfelelő rovatokat tartalmazta.
Az alapdokumentáció 2.9. pontjában a műszaki ajánlat tartalma vonatkozásában ajánlatkérő előírta, hogy részletes ismertetését kéri a műszaki leírásban előírt követelményeknek való megfelelésnek a leírásban megadott pontok sorrendjében, tételesen, jól elkülönített formában. Kérte továbbá az ajánlattevő által megajánlott részekre vonatkozó magasból mentő kosaras tűzoltó gépjármű pontosan méretezett jellegrajzát és a málhafelszerelések elhelyezésének tervrajzát, mely alkalmas a bemutatásra.
Az ajánlatkérő a I. és II. részre megadott műszaki leírásában követelményként támasztotta azt, hogy a gépjármű „feleljen meg az MSZ EN 1846-2:2003 szabvány – alapvető biztonsággal összefüggő – azon előírásainak, amelyeket a dokumentáció műszaki követelményei másként nem írnak elő. Az EN 1846 tűzoltójárművek szabványsorozat három részből áll: 1. rész: Szakkifejezés és megjelölés, 2. rész: Általános követelmények. Biztonság és jellemzők. 3. rész: Tartósan beépített berendezések. Biztonság és jellemzők. A szabvány 3.14. pontja szerint az emelkedőleküzdő képesség (P) a járműnek az a képessége, hogy össztömegével (GLM) elinduljon és megálljon, valamint felmenjen vagy lemenjen egy lejtőn. Az 5. pont alatt követelmények kerültek meghatározásra az 5.1.1.2.2. pont alatt táblázatos formában került megadásra, hogy a teljes terhelésű jármű feleljen meg az abban foglaltak szerinti emelkedő leküzdő képességnek. A 6.1. pont megnevezése: „A biztonsági követelmények és/vagy intézkedések ellenőrzése”. Ezen pont alatt 6.1.1.2.2. pontban az emelkedő leküzdő képesség vizsgálata vonatkozásában előírásra került, hogy ezt a vizsgálatot állandó emelkedési lejtőn kell végezni, amelynek szöge függ a jármű kategóriájától és tömegosztályától figyelemmel a 3. táblázatra, továbbá a lejtőn ne legyen csúszós területű. Az előírások tételesen meghatározták, hogy a járművel a lejtőn milyen mozgásokat kell végezni, ezek között az, hogy: „a járművel fel kell tolatni a lejtő felső végéig.”
Az ajánlatkérő elvárta azt is, hogy a jármű feleljen meg a közúti járművek forgalomba helyezésének és forgalomba tartásának műszaki feltételeiről szóló 6/1990. (IV. 12.) számú KöHÉM rendeletben meghatározott – a szállítás tervezett időpontjában hatályos – követelményeknek. A I. és II. részre megadott műszaki leírások 3. oldalának első bekezdésében megismételte ajánlatkérő az alapdokumentáció azon szabályozását, hogy a 10. számú melléklet 3. pontjában kéri megadni a „C” melléklet alapján azon szervizeket vizsgáló helyeket, amelyek BM OKF- engedéllyel vagy regisztrációs számmal rendelkeznek. 
Az ajánlatkérő követelményként támasztotta azt, hogy a műszaki ajánlatnak tartalmaznia kell a gépjármű működési diagramját, pontosan méretezett jellegrajzát, lehetőség szerint fényképét és/vagy képes prospektusát. 
A műszaki leírások 2. pontjában állapította meg ajánlatkérő a járműtechnikai követelményeket az egyes műszaki adatok, jellemzők vonatkozásában a kötelező műszaki előírásait. A I. és II. rész esetében a műszaki leírás 2.3.4. pontjában az emelkedőleküzdő képesség vonatkozásában előírta azt, hogy „Az emelkedőleküzdő képesség legalább 40% legyen. Ezen értéket a terhelt össztömegű járműnek kell teljesíteni.” A 3.3.4. pontban a kitalpalás vonatkozásában előírta, hogy a támlábazat kialakítása olyan legyen, hogy a gépet egy 6 m-nél nem szélesebb úton legfeljebb 60 sec alatt talajferdeség mellett le lehessen talpalni és ki lehessen szintezni. Kérte, hogy az ajánlattevő adja meg a minimális letalpalási szélességet – a letalpaló mű legszélső (külső) pontjainak távolságát – és az ehhez tartozó korlátozott – amennyiben az szükséges – működési tartományt.
A műszaki leírások „C” mellékletében adta meg ajánlatkérő azon termékeket, amelyek esetében szükséges BM OKF-engedéllyel vagy regisztrációs számmal rendelkező szervizek igazolása.
Az ajánlattételi határidőre, 2007. március 23-ra
– az 1. részre ajánlatot nyújtott be: a Bronto Skylift OY AB egy változatban, Iveco Magirus Brandschutztechnik GmbH egy változatban, METZ Aerials GmbH & Co.KG. két, „A” és „B” változatban,
– a 2. részre ajánlatot nyújtott be: Iveco Magirus Brandschutztechnik GmbH egy változatban, METZ Aerials GmbH & Co.KG. két, „A” és „B” változatban,
– a 3. részre ajánlatot nyújtott be: Bronto Skylift OY AB. egy változatban.
A kérelmező a 2. részre tett mindkét változatban a részajánlata felolvasólapján a 15. részszempontnál a „minimális letalpalási szélesség (m)” megajánlott paraméterként „3200”-at tüntetett fel, az „A” változatban a megajánlott paraméter szerinti ajánlat oldalszámaként 537. és 658. oldalt jelölte meg, míg a „B” változatnál a megajánlott paraméter szerinti ajánlat oldalszámaként 669. és 695. oldalt. Az ajánlat 537. és 669. oldalán mindkét változat esetében a 3.3.4 kitalpalás pont alatt az alábbiakat rögzítette: „A minimális kitalpalási szélesség 3200 mm. Az ehhez tartozó korlátozott üzemi tartomány, melynél minden kitalpaló minimális kitalpalási szélességre került kitalpalásra, diagram ismerteti (lásd 5a mellékletet).” Az ajánlat 658., valamint 695. oldala tartalmazza az egyes változatokra vonatkozóan az 5a. számú mellékletet, mely a működési mező diagramja.
Az Iveco GmbH az 1. és 2. részre megtett ajánlatában a 6. részszempontra „emelkedőleküzdő képesség a terhelt össztömegnél (%)” megajánlott paraméterként 60-at tüntetett fel a felolvasólapon és az ajánlat oldalszámaként az 1. résznél 140. oldalt, míg a 2. résznél 184. oldalt jelölte meg. Az ajánlat ezen oldalai mindkét rész vonatkozásában azt tartalmazták: „a terhelt össztömegű gépjármű mászóképessége 60% az MSZ EN 1846–2:2003 szerint”.
Az Iveco GmbH az 1. és a 2. részre vonatkozó ártáblázata 2. sorában az IVECO MAGIRUS DLK 37VARIO CS. magasból mentő kosaras tűzoltó felépítményt tüntette fel.
Az Iveco GmbH mindkét részre tett ajánlatában a 15. részszempontnál „minimális letalpalási szélesség (m)” megajánlott paraméterként 2,40-nek tüntetett fel, melyhez kapcsolódóan az ajánlata 147. és 191. oldalára hivatkozott. Ezeken az oldalakon mindkét résznél legkisebb kitalpalási szélességként 2,40 m került feltüntetésre. Emellett az 1. részre és a 2. részre vonatkozó ajánlata 158., illetve 202. oldalán az 5. bekezdésben azt rögzítette: „A Magirus CS vezérlési rendszerrel a létra 2,5 és 5,2 m közötti tetszőleges szélességben kitalpalható”.
Az Iveco GmbH ajánlatának 120–124. oldala tartalmazza az 1. részre, míg az ajánlat 131–135. oldala a 2. részre vonatkozóan a 10. számú melléklet szerinti nyilatkozatot. Mindkét nyilatkozat 2. pontjában a javításokat és a felülvizsgálatokat végző cégek, szervizek címszó alatt húsz szervizt tüntetett fel, melyek közül kettőt látott el TF jelöléssel, mely ajánlatkérő előírása szerint a tűzoltó felépítménynek, a beépített szakfelszerelések javítására vonatkozik.
Mindkét nyilatkozat 3. pontjában felépítményt javító vagy felülvizsgáló cégként ötöt jelölt meg, egyben közölte is BM OKF-engedélyt vagy regisztrációs számot is.
Az ajánlatkérő hiánypótlást és felvilágosítás kérését követően halasztott időpontban, 2007. május 2-án hirdette ki az eljárást lezáró döntését. Az 1. és a 3. részre benyújtott ajánlatokat érvényesnek fogadta el, ugyanakkor érvénytelenné nyilvánította a kérelmezőnek a 2. részre benyújtott mindkét, „A” és „B” jelű ajánlatváltozatát. Az írásbeli összegzés 7. pontjában az alábbiakkal indokolta az érvénytelenné nyilvánítást:
„Az ajánlatkérő az ajánlati felhívásban és a dokumentációban pontosan és egyértelműen megfogalmazta elvárásait, nevezetesen előírta, hogy az ajánlat tartalmazzon felolvasólapot, és azon szerepeljenek az értékelési részszempontok ajánlati tartalmi elemei, köztük a minimális letalpalási szélesség, méterben megadva.
A Metz Aerials GmbH & Co. KG. ajánlata 6. oldalán, a 15. részszempont (minimális letalpalási szélesség méterben megadva) tételnél a felolvasólapon 3200 m adatot közöl. Ezzel szemben a benyújtott ajánlat 669. oldalán ugyanerre a tételre 3200 mm megjelölés szerepel. Egy ugyanazon ajánlatban két, egymásnak ellentmondó adatközlés történt. Az ellentmondás nyilvánvaló és egyértelmű. Arra a tényre figyelemmel, hogy a minimális letalpalási szélesség jelen közbeszerzési eljárásban értékelési részszempont, annak módosítása a hatályos Kbt. szerint kizárt. Nem merülhet fel az a lehetőség sem, hogy esetlegesen elírásból fakadóan származna az ajánlat két különböző oldalán feltüntetett két különböző adat, mert az ajánlat tanulmányozása során kétséget kizáró tényként állapítható meg, hogy az adott számadatok matematikai helyi érték szerinti beírása helyes, tehát az adatközlés nem szolgáltat alapot ennek a feltételezésnek a reális felvetésére.
Tekintettel arra, hogy az ajánlat módosítása, kijavítás a törvény által kizárt, jelen formájában pedig az ajánlat az ajánlati felhívásban és dokumentációban foglaltaknak maradéktalanul nem felel meg, az egyedüli lehetséges és törvényes megoldás az ajánlat érvénytelenségének megállapítása, és az ebből fakadó jogkövetkezmény alkalmazása.”
Az 1. és a 2. rész nyertese az Iveco GmbH, míg a 3. rész nyertese a Bronto Skylift OY AB lett.
A kérelmező 2007. május 9-én nyújtotta be az alap jogorvoslati kérelmét, melyet a jogorvoslati eljárás során részben módosított és az alábbiak szerint tartott fenn: a kérelmező jogorvoslati kérelmében kérte jogsértés megállapítását, ajánlatkérőnek a 2. részre benyújtott ajánlat változatait érvénytelenné nyilvánító döntésének, továbbá az 1. és a 2. rész eljárást lezáró döntésének, a nyertes ajánlat érvényességére vonatkozó döntésének a megsemmisítését, ideiglenes intézkedésként az 1. és a 2. rész tekintetében az eljárást lezáró szerződés megkötésének megtiltását, ajánlatkérő kötelezését az eljárási költségek viselésére.
1. A kérelmező álláspontja szerint ajánlatkérő jogsértően nyilvánította érvénytelenné a kérelmezőnek a 2. részre benyújtott „A” és „B” változatát. A kérelmező ténybelileg azt nem vitatta, hogy a felolvasólapon lévő 15. részszempont a minimális letalpalási szélesség méterben került meghatározásra, melyre vonatkozóan mindkét változatnál a „3200”-as adatot tüntette fel. Ez azonban megítélése szerint még önmagában nem alapozza meg az érvénytelenné nyilvánítást. A kérelmező ugyanis a felolvasólapon feltüntetett ajánlati oldalakon megadta a tartalmi szempontból helyesnek minősülő 3200 mm minimális letalpalási szélességet, így a szakértelemmel rendelkező ajánlatkérő elvégezhette volna ajánlatának a bírálatát. A kérelmező hivatkozott arra, hogy ajánlatkérő a dokumentációjában kifejezetten akként rendelkezett, hogy amennyiben a felolvasólapon és az ajánlat behivatkozott oldalszámán szereplő tartalmi elem adat nem egyező, abban az esetben az ajánlat értékelése során a behivatkozott oldalszámon levő adat az irányadó. Az ajánlata megjelölt oldalain pedig helyesen tüntette fel a minimális letalpalási szélességet. Az ajánlatkérő a részletes műszaki leírásában ugyanis – szemben a felolvasólapon rögzített méter mértékegységgel – nem adott meg mértékegységet, így az ajánlata vonatkozó oldalain jogszerűen tüntethette fel milliméterben a minimális letalpalási szélességet. Kérelmező hivatkozása szerint a Kbt. 84. §-ának a számítási hiba javítására vonatkozó rendelkezése, illetve a Kbt. 85. §-ának a felvilágosítás kérésére vonatkozó szabályozása is lehetőséget biztosított volna ajánlatkérőnek arra, hogy ne nyilvánítsa érvénytelennek a kérelmező 2. részre benyújtott ajánlat változatait. A kérelmező hivatkozott arra is, hogy a felolvasólapon feltüntetettek mértékegység elírás folytán számtani hibának minősülnek.
2. A kérelmező álláspontja szerint ajánlatkérő megsértette a Kbt. 93. §-át azzal a magatartásával, hogy a 2. részre benyújtott ajánlat változatainak érvénytelenné nyilvánítás vonatkozásában az írásbeli összegezésében nem közölte konkrétan a jogszabályhelyet, azt hogy a Kbt. 88. §-ának mely rendelkezése alapján állapította meg az érvénytelenséget.
3. A kérelmező álláspontja szerint ajánlatkérőnek a Kbt. 87. § (1) bekezdése alapján írásbeli indokolásra kellett volna felhívnia az Iveco GmbH-t méghozzá mindkét részre benyújtott ajánlata vonatkozásában. Az Iveco GmbH a 6. részszempontra az emelkedő leküzdő képesség terhelt össztömegnél mindkét résznél 60%-os megajánlást tett. Jogsértést követett el az ajánlatkérő, amikor ezen bírálati részszempont szerinti tartalmi elemre annak ellentmondásosságára, jelentősen eltérőségére, lehetetlen kötelezettségvállalásra vonatkozó adatra nem kért írásbeli indokolást.
A kérelmező ezen kérelmi elemében előadta, hogy az ajánlatkérő műszaki dokumentációja alapján követelmény volt az, hogy a jármű feleljen meg az MSZ EN 1846-2:2003 szabvány alapvető biztonsággal összefüggő azon előírásainak, amelyektől eltérőt a dokumentáció nem állapított meg. Jelen esetben a dokumentáció csak annyi eltérést állapított meg, hogy az emelkedő leküzdő képesség legyen legalább 40%-os. Ezen túlmenően érvényesülnek a szabvány előírásai, méghozzá a 6.1.1.2.2. pontjának az emelkedőleküzdő képesség vizsgálatára vonatkozó rendelkezései, melynek 3. bekezdése utolsó mondatában előírásra került azt, hogy a járművel fel kell tolatni a lejtő felső végéig. A kérelmező szerint ez kifejezetten biztonsági előírás is, melyet ajánlatkérő alkalmazni rendelt, amit a specifikus beszerzési igény indokol is. Megjegyezte a kérelmező, hogy más szabványok ezt a feltolatási kötelezettséget nem támasztják.
A kérelmező előadta, hogy az Iveco GmbH által megajánlott gépjármű műszaki paraméterei alapján az megállapítható, hogy előremenetben a jármű 60%-os lejtőre fel tud menni, azonban arra már nem vonható le következtetés, hogy a 4 × 2 hajtásképletűek, azaz hátsókerék meghajtású jármű a megadott magassági adatokkal, tengelytávolsággal ezt képes teljesíteni. A hátramenetben történő emelkedő leküzdés mértékének a kerekek kipörgése határt szab, ez a kipörgési határ tekintettel a hajtott kerekek terheléscsökkenésére, még elméleti szinten is 50% alatt van. Terhelt össztömegnél nem érhető el az Iveco GmbH által vállalt 60%-os adat az MSZ EN 1846:2003 szabványban meghatározott körülmények között, mely lehetetlen kötelezettségvállalást jelent.
A kérelmező a jogorvoslati eljárás során becsatolta az általa készített azon elméleti számításokat, melyekre alapozta hivatkozását. Ez tartalmazta az Iveco GmbH által megajánlott jármű össz gördülő tömegét (1. rész esetén 14 650 kg, 2. rész esetén 14 700 kg), tengelytávolságát (mindkét rész esetében 4815 mm). Ezt követően rögzítette az általa becsült adatokat, a jármű tengelyterhelés megoszlása vonatkozásában hivatkozott a 6/1990. (IV. 12.) számú KöHÉM rendelet 7. § (1) bekezdésére, melynek alapján az alábbi adatokat becsülte: 
1. rész esetén: hátul (Z2): 10 000 kg, elöl (Z1) 4650 kg,
2. rész esetén: hátul (Z2): 10 000 kg, elöl (Z1) 4700 kg.
A jármű súlypontmagasságát mindkét rész esetében 1250 mm-rel vette figyelembe, melyet azzal indokolt, hogy a jármű felépítéséből adódóan a becsülhető súlypontmagasság 1500 mm körül lehet, ezt biztonsági okokból csökkentette tovább, mivel ez biztosítja a vizsgált jármű szempontjából a legkedvezőbb értéket. Megadta, hogy a szakirodalomban fellelt legnagyobb aszfalt betonutakra vonatkozó értéket, 0,9-et vett figyelembe tapadási tényezőként. A kérelmező számításai szerint az emelkedőleküzdő képesség tekintetében az 1. résznél hátramenetben 49,8%, a 2. résznél hátramenetben 49,6%-os körülbelüli érték állapítható meg.
A kérelmező szerint a fenti indokokra tekintettel ajánlatkérőnek magyarázatot kellett volna kérnie, melyet követően az 1. és 2. rész nyertesének ajánlatát érvénytelenné kellett volna nyilvánítania.
A kérelmező 2007. május 14-én iratbetekintés biztosítását kérte, melynek alapján 2007. május 18-án megtekintette az 1. és 2. rész nyertesének ajánlatát. Ezt követően a kérelmező 2007. május 29-én írásbeli jogorvoslati kérelem kiegészítést nyújtott be, melyet a tárgyaláson részben módosított. A kérelmező az alábbi új kérelmi elemeket jelölte meg.
4. A kérelmező álláspontja szerint az Iveco GmbH 1. részre tett ajánlatában jelentős eltérés áll fenn, a 107. oldalon az ártáblázatban ugyanis a 2. pont alatt megajánlott járműként IVECO MAGIRUS DLK 37 VARIO CS került feltüntetésre azonosan a 2. részre benyújtott ártáblázatban foglaltakkal, azonban ez utóbbinál magasabb egységár mellett. A kérelmező nem árazási problémát vet ezzel fel, hanem azt, hogy az Iveco GmbH ténylegesen – miként az az 1. részre tett ajánlata műszaki leírásából megállapítható – e részre más járműveket ajánlott meg a DLK 23–12 CS-t. Álláspontja szerint ajánlatkérőnek ezen ellentmondásra tekintettel a Kbt. 85. §-a alapján felvilágosítást kellett volna kérnie, melyet mivel nem tett meg, jogsértően fogadta el érvényesnek az Iveco GmbH ezen részre tett ajánlatát.
5. A kérelmező előadta, hogy az Iveco GmbH mindkét részre tett ajánlatában a felolvasólapon, továbbá a felolvasólapon feltüntetett ajánlati oldalakon minimális letalpalási szélességként 2,4 m-t tüntetett fel. Ugyanakkor az ajánlat más részeiben, konkrétan az 1. rész esetében a 158. oldalon, míg a 2. résznél a 202. oldalon a minimális letalpalási szélesség 2,5 m. Álláspontja szerint ajánlatkérőnek, – miután a bírálati részszempontra vonatkozó adatot a nyertes két helyen azonosan, egy helyen eltérően adta meg – ugyanúgy kellett volna eljárnia, miként tette azt a kérelmező 2. részre tett ajánlat változataival.
6. A kérelmező megítélése szerint ki nem küszöbölt ellentmondás áll fenn az Iveco GmbH mindkét részre tett ajánlatának a 10. számú melléklet 2. és 3. pontjának kitöltése tekintetében. A kérelmező álláspontja szerint az ajánlatkérő által a dokumentációban megadott 10. számú melléklet formanyomtatvány 2. pontját úgy kellett kitölteniük az ajánlattevőknek, hogy ezen pontban is feltüntetik a 3. pontban egyébként mindenképpen feltüntetendő felépítményszervizeket. Az Iveco GmbH a 3. pont alatt öt magyarországi felépítmény szervizt jelölt meg, azonban a 2. pont alatt felsorolt szervizek közül csak kettő minősül felépítményszerviznek. A kérelmező szerint e tekintetben is ajánlatkérőnek felvilágosítást kellett volna kérnie, illetve akként eljárnia, miként az ő 2. részre tett ajánlat változataival tette.
Az ajánlatkérő írásbeli észrevételeiben és tárgyalási nyilatkozatában kérte a kérelmező jogorvoslati kérelmének az elutasítását, a jogorvoslati kérelem kiegészítése keretében előterjesztett kérelmi elemek tekintetében pedig elkésettségre is hivatkozott. Kérelmi elemenként ajánlatkérő az alábbiakat adta elő:
1. Az ajánlatkérő álláspontja szerint jogszerűen nyilvánított érvénytelenné a kérelmezőnek a 2. részre benyújtott ajánlat változatait a Kbt. 88. § (1) bekezdés f) pontja alapján. A Kbt. rendelkezései kógensek, melyek meghatározzák az ajánlatkérő által a bírálat során követendő magatartást. Az ajánlattevőknek az ajánlatkérő előírásainak megfelelően kell elkészíteniük az ajánlatukat a Kbt. 70. § (1) bekezdése alapján, az ajánlatnak teljes körűen meg kell felelnie a közzétett felhívásban és a kiadott dokumentációban foglaltaknak. A Kbt. 77. § (1) és (2) bekezdése, valamint a 78. § (1) és (2) bekezdése alapján az ajánlattételi határidő lejártától kezdődően bekövetkezik az ajánlati kötöttség, mely miatt a benyújtott ajánlat nem módosítható. Jelen esetben ajánlatkérő azt írta elő, hogy a 15. bírálati részszempontnál a minimális letalpalási szélességet méterben kell közölni, így az az érvényes és megfelelő ajánlat, amely méterben tartalmazza ezen műszaki jellemző adatot. Ajánlatkérő a bírálat során megállapította, hogy a kérelmező a felolvasólapon a 2. résznél mindkét ajánlat-változat esetében nyilvánvalóan irreális adatot közölt, 3200 m-t, mely nem alapozhatja meg az ajánlat érvényességét. Az ajánlatváltozatokban megadott oldalakon valóban szerepel helyes tartalmi adatként a 3200 mm, ez viszont nem felel meg a felhívás és a dokumentáció azon előírásának, mely méterben kérte a részszempont tartalmának a megadását a minimális letalpalási szélesség esetében, így ajánlatkérő jogszerűen állapította meg, hogy a feltételeknek meg nem felelő ajánlat érvénytelennek minősül a Kbt. 88. § (1) bekezdés f) pontja alapján.
Az ajánlatkérő az ajánlatban lévő ellentétes közlésekre tekintettel arra a következtetésre jutott, hogy a kérelmező nem egyértelmű ajánlatot tett és az állandósult gyakorlat szerint amennyiben az ajánlat nem egyértelmű, egymással ellentétes elemeket tartalmaz, annak a jogkövetkezménye az ajánlat érvénytelensége. E körben ajánlatkérő írásbeli észrevételében számos jogesetre hivatkozott.
Az ajánlatkérő álláspontja szerint a Kbt. által biztosított lehetőségek mellett nem küszöbölhető ki a kérelmező 2. részre tett ajánlat változataiban meglévő ellentmondás.
Az ajánlatkérő álláspontja szerint jelen esetben nem alkalmazható a Kbt. 84. §-ának számítási hiba javítására vonatkozó szabályozása. A törvény maga, illetve az ahhoz fűzött indokolás is megmondja, mi értendő számítási hiba fogalma alatt. E szerint számítási hibáról akkor lehet szó, ha az összetett ellenérték kialakításának folyamatában egyszerű számítási hiba fedezhető fel. Jelen esetben nem egy matematikai művelet helytelen elvégzése történt, hanem a 15. részszempontra adott ajánlat került meghatározásra és közlésre egymástól eltérő formában és nagyságrendben az ajánlat különböző helyein.
Az ajánlatkérő szerint a Kbt. 85. §-a, a kérdés feltevése a nem egyértelmű kijelentések, nyilatkozatok tartalmának tisztázására sem alkalmazható jelen esetben. E szakaszban ugyanis kizárta a jogalkotó azt, hogy módosuljon a felvilágosítás kérésére adott válasszal az ajánlat. Ugyanakkor ajánlatkérő szerint az ajánlat módosítása, illetve változtatása mindenképpen szükséges lenne ahhoz, hogy a kérelmező ajánlata tartalmazza az előírt mértékegységben a megfelelő adatot. A felolvasólapon ugyanis méterben kellett megadni a minimális letalpalási szélességet, így az e helyen megjelölt 3200-as számadatot módosítani kell. Az ajánlat megjelölt oldalain a milliméterben történő közlés miatt úgyszintén változtatást kell eszközölni.
Az ajánlatkérő előadta, hogy valóban a dokumentációjában bennmaradt azon szabályozás, mely szerint amennyiben eltérés van a felolvasólap és az ajánlat megjelölt, a részszempont szerinti tartalmi elemet ismertető oldalak között, akkor az ajánlat megjelölt oldala az irányadó. Ajánlatkérő szerint ugyanakkor a dokumentáció ezen rendelkezése nem írhatja felül a Kbt. kógens előírásait, továbbá a dokumentáció ezen szabályozása mellett sem küszöbölhető ki a kérelmező 2. részre tett ajánlat-változatainak érvénytelensége. A kérelmező által megadott ajánlati oldalakon feltüntetett tartalmi elemek ugyanis nem felelnek meg ajánlatkérő előírásának, nem méterben került közlésre ezeken az oldalakon a tartalmi elem.
2. Az ajánlatkérő ténybeli szempontból nem vitatta azt, hogy az elkészített írásbeli összegezése nem tartalmazza konkrétan a Kbt. 88. § (1) bekezdés f) pontjára történő hivatkozást, ugyanakkor ez nem alapozza meg jogsértés megállapítását vele szemben. Az ajánlatkérő részletesen megadta írásbeli összegezésében a kérelmező 2. részre tett ajánlat változatai érvénytelenné nyilvánításának indokát, mely indokolásból egyértelmű következtetést lehet levonni arra, hogy a Kbt. 88. § (1) bekezdésében felsorolt érvénytelenségi okok közül az f) pontra alapította az érvénytelenné nyilvánítását.
3. Az ajánlatkérő nyilatkozata szerint az ajánlati dokumentációja műszaki leírásában valóban követelményként támasztotta azt, hogy a megajánlott gépjárművek feleljenek meg az MSZ EN 1846-2:2003 számú szabványban foglalt követelménynek, melyek alapján teljesíteniük kell a kérelmező által megjelölt, az emelkedőleküzdő képesség vizsgálatára vonatkozó 6.1.1.2.2. pontban foglalt szabvány előírásokat, így ezek között azt is, hogy a járművel fel kell tolatni a lejtő felső végéig.
Az ajánlatkérő előadta, hogy a bírálat során az ajánlatkérő által szakemberekből összeállított, szakértelemmel rendelkező bizottság nem ítélte a Kbt. 87. § (1) bekezdése alapján lehetetlennek, túlzottan magasnak, kirívóan aránytalannak az Iveco GmbH 1. és 2. részre tett ajánlataiban a 6. bírálati részszempontra, az emelkedőleküzdő képességre terhelt össztömegnél megadott 60%-os vállalást. Hangsúlyozta azt is ajánlatkérő, hogy a Kbt. 8. § (1) bekezdésében foglaltakra figyelemmel elsősorban ajánlatkérő szakmai döntési hatáskörébe tartozik annak elbírálása, hogy a részszempontra megadott vállalás minősíthető-e lehetetlennek, túlzottnak, kirívónak. Jelen esetben az Iveco GmbH az ajánlatában arra tett nyilatkozatot, hogy megfelel a szabványban foglalt követelményeknek, melyet ajánlatkérő elfogadott. Az ajánlatkérő hivatkozott arra is, hogy a jogorvoslati eljárás során megkereste az Iveco GmbH-t, aki megerősítette számára a vállalását, ajánlatkérő becsatolta az erre vonatkozó okirati bizonyítékot. Ezt az Iveco Magirus Brandschutztechnik GmbH területi képviselője állította ki, melyben azt igazolta, hogy: „a 160 E30 (Euro N) Fire Fighting alvázunk a DLK 23–12 CS és a DLK 37 CS magasból mentő létrás felépítményekkel, 60%-os emelkedésleküzdő képességet teljesít.” Azt is tartalmazza ezen igazolás, hogy az abban foglaltak gyakorlati vizsgálattal bármikor bizonyíthatóak.
Az ajánlatkérő közölte, hogy az ajánlattevők által az ajánlatba kötelezően becsatolt iratok egyébként nem tartalmaztak olyan műszaki adatokat, tanúsítványokat, amelyek konkrétan igazolták volna ezen részszempontra megadott 60%-os vállalást, ajánlatkérő ilyent nem kért. A tanúsító intézetek által kiadásra kerülő dokumentumok egyébként is általában azt tartalmazzák, hogy megfelelnek a szabványban támasztott követelményeknek, míg jelen esetben ezt meghaladóan történt az Iveco GmbH részéről a vállalás. Elvileg a vizsgálatok elvégzése során jegyzőkönyvben rögzítik a mért adatokat, ez azonban nincs az ajánlatkérő birtokában, hanem a vizsgáló intézetnél, illetve a gyártónál lelhető fel.
Az ajánlatkérő a kérelmező által a jogorvoslati eljárás során az emelkedőleküzdő képesség vonatkozásában becsatolt, fentiekben ismertetett számításokkal és az azokból levont következtetésekkel kapcsolatban az alábbiakat adta elő. A vizsgáló intézmények a szabványban meghatározott minimális emelkedőleküzdő képesség vizsgálatára készültek fel, a legnagyobb emelkedőleküzdő képesség meghatározását számítással végzik. A számítási képletek – a fizika törvényei alapján – azonosak, viszont a képletekbe behelyettesítendő adatok kiválasztásánál különféle paraméterek vehetők figyelembe. A szabvány nem tartalmaz olyan előírást, amely meghatározza az elméleti számításoknál kötelezően alkalmazandó tényezőket. A szabvány 3.14. pontjában megadott fogalom-meghatározásból sem következtethető a legnagyobb emelkedőleküzdő képesség meghatározásánál a többféle (előre-hátra) a teljesítési kritérium követelményét. A 3.14. pont ugyanis az emelkedőleküzdő-képesség fogalmaként azt rögzíti, hogy „A járműnek az a képessége, hogy össztömegével (GLM) elinduljon és megálljon, valamint felmenjen vagy lemenjen egy lejtőn.” 
Hivatkozott arra is, hogy amennyiben a jármű súlypontjának a magasságát a kérelmező által feltételezett 1250 mm-ről az Iveco GmbH megadott tényleges értékre 1190 mm-re változtatják, és ezt helyettesítik be a képletbe, a jármű emelkedőleküzdő képessége meghaladja az 50%-ot. Az emelkedőleküzdő képesség tovább növelhető az első és hátsó tengelyre ható erők változtatásával. Ajánlatkérő szerint a felhívásában és a dokumentációjában megadott szabályozás mellett megengedett a jármű jellemzőinek különleges feltételek figyelembevételével történő meghatározása. A hivatkozott szabvány nem tiltja meg, hogy bizonyos jellemzők a terhelt össztömeg változtatásával és a tengelyekre ható erők változtatásával legyenek elérhetők. Amennyiben a megoldandó feladat megkívánja a járműmenet és egyéb tulajdonságai – például a tengelynyomás időleges túlterheltsége – ideiglenesen eltérhetnek a 6/1990. számú KöHÉM rendeletben előírtaktól. A súlypont és a tengelynyomás-változtatás nem tartós igénybevétel esetén és extrém körülmények között megengedett és valamennyi ajánlattevő által megajánlott jármű rendelkezik a KöHÉM rendeletben előírtaktól eltérő jellemzőkkel.
Az ajánlatkérő utalt arra is, hogy a 6/1990. (IV. 12.) számú KöHÉM rendeletben meghatározott követelmények – például a tengelynyomás – a járművek közúton történő közlekedésére vonatkoznak, míg a beszerzés tárgyát képező járművek alkalmazásának körülményeiből adódóan bizonyos paramétereket – így pl. az emelkedőleküzdő képességet is – nemcsak közúti, hanem attól eltérő „extrém” körülmények között is kell vizsgálni, értékelni. Megjegyezte azt is, hogy Magyarországon, közúton 40%-os emelkedők nem találhatók. 
Az ajánlatkérő nyilatkozatában közölte, hogy egyébként a kérelmező által alkalmazott számítási módszert nem vitatja, csak a tényleges gyári adattal (1190 mm) helyettesítette a képletben a súlypontra megadott adatot. 
Az ajánlatkérő szerint a fentiekre tekintettel nem járt el jogsértően azáltal, hogy nem kért indokolást, hanem elfogadta azt, hogy a megajánlott járművek képesek teljesíteni az ajánlatban tett vállalást. Az ajánlatkérő hivatkozott a Kbt. 89/A § (1) bekezdésében foglaltakra is, mivel megítélése szerint az e szakaszban foglaltakra tekintettel sem nyilváníthatta volna érvénytelenné az Iveco GmbH mindkét részre megtett ajánlatát.
Az ajánlatkérő a kérelmező által 2007. május 24-én benyújtott jogorvoslati kérelem kiegészítés vonatkozásában – melyben került előterjesztésre a fentiekben ismertetett 4–6. kérelmi elem – elsődlegesen azok elkésettségére hivatkozott. A kérelmező által megjelölt jogsértő magatartás 2007. május 2-án történt és ekkor is jutott a tudomására, vette kézhez az eljárást lezáró döntésre vonatkozó összegzést. A Kbt. 323. § (2) bekezdése alapján így az eredményhirdetéstől számított 8 napos jogvesztő határidőn belül nyújthatta volna be a jogorvoslati kérelmét. A kérelmező viszont ezen határidőn túl nyújtotta be a kiegészítését, így e tekintetben az elkésettség miatt a jogorvoslati eljárást meg kell szüntetni.
Az ajánlatkérő a kérelmező 5. kérelmi elemében, – az Iveco GmbH mindkét részre tett ajánlatában a minimális letalpalási szélesség vonatkozásában – megjelölt ellentmondásokra tekintettel azt adta elő, hogy e tekintetben az adatokat a részajánlatok négy helyen tartalmazzák. Ebből három helyen 2,4 m, míg egy helyen 2,5 m került feltüntetésre, melyre tekintettel nem áll fenn ellentmondás, nem alapos a kérelmező hivatkozása.
Az ajánlatkérő a kérelmező 6. kérelmi eleme vonatkozásában, – melyben azt sérelmezte a kérelmező, hogy az Iveco GmbH mindkét részre tett részajánlatában a 10. számú melléklet szerinti formanyomtatvány 2. pontjában nem sorolta fel szintén a 3. pontban megadott 5 db magyarországi felépítményszervizt – előadta, hogy a kérelmező kérelmi eleme nem alapos, a dokumentáció előírásának nem megfelelő értelmezésén alapul. Ajánlatkérő a 10. számú melléklet 2. pontját arra tekintettel határozta meg, hogy tájékoztatást kapjon arról, hogy milyen javítási lehetőségek állnak majd rendelkezésére. Valóban ebben a pontban is megadta a hordozó gépjárművet, az alvázt, illetve bizonyos felépítményeket is, de csak amiatt, mert azok adott esetben alvázra is szerelhetők. A 10. sz. melléklet 3. pontjában egyértelműen rendelkezett, ebben kérte kifejezetten a részszempontként közölt felépítmények javítását végző szervizek közlését. Így jogsértés megállapítására nem áll fenn jogalap.
Egyéb érdekeltként az Iveco GmbH írásbeli észrevételében és tárgyalási nyilatkozatában kérte a kérelmező jogorvoslati kérelmének az elutasítását. 
Az Iveco GmbH álláspontja szerint érvényes mind az 1., mind a 2. részre megtett részajánlata, továbbá az emelkedőleküzdő képesség a terhelt össz tömegnél (%) részszempontra megadott 60%-os vállalása nem minősül lehetetlennek. Előadta, hogy az MSZ EN 1846–2:2003-as számú tűzoltójárművekre vonatkozó szabvány emelkedőleküzdő képességre 14°-os, 24%-os értéket ír elő. Közölte, hogy a szabványnak való megfelelőséget minősítő intézmények, vizsgáló állomások csak azt vizsgálják és tanúsítják, hogy az adott jármű a szabványban előírt 24%-os emelkedőleküzdő képességet teljesíti-e. Tudomása szerint nincs arra mód, hogy a vizsgáló állomás azt tanúsítsa, hogy a vizsgált gépjármű teljesítménye a szabvány által előírtakat mennyivel haladja meg, így sem az ajánlatkérő által előírt 40%-os, sem az Iveco GmbH által megajánlott 60%-os emelkedőleküzdő-képességet tanúsítási vizsgálat tárgyává nem tehető. Az Iveco GmbH által megtett vállalás teljesíthetősége csupán számítással vizsgálható.
Írásbeli észrevételében az Iveco GmbH a következő levezetéssel, számítással kívánta alátámasztani azt, hogy az általa megajánlott gépjárművek képesek teljesíteni a 60%-os emelkedőleküzdő képességet.
Előadta, hogy a kérelmező által a legnagyobb tengelyterhelés kapcsán hivatkozott 6/1990. (IV. 12.) számú KöHÉM rendelet jelen esetben irreleváns. A rendelet a közúti gépjárművek forgalomba helyezésének és forgalomban tartásának műszaki feltételeiről szól, míg jelen esetben nem a forgalomba helyezhetőség, hanem egy műszaki adat a vizsgálandó. A rendelet hatálya
Magyarország területén, közúton közlekedő járművekre terjed ki, ugyanakkor tudomása szerint Magyarországon nincs 40%-os lejtővel bíró közút, valamint irreleváns az, hogy a közút ilyen mértékű lejtővel rendelkezzen. Ebből következően álláspontja szerint az ajánlatkérő által az emelkedőleküzdő képességre előírt 40%-os érték nem közútra vonatkozik, így a rendelet nem alkalmazható. Hivatkozott arra is, hogy a rendelet 1. § (3) bekezdése szerint a rendelet hatálya a rendészeti szervek, mint az ajánlatkérő járműveire annyiban terjed ki, amennyiben a felügyeletet ellátó miniszter (országos hatáskörű szerv vezetője) – a közlekedési hírközlési és építésügyi miniszterrel egyetértésben – a rendeletben foglaltaktól eltérően nem rendelkezik. Álláspontja szerint jelen esetben speciális jogszabályként a rendőrség, a határőrség és a katasztrófavédelem közúti járműveinek forgalomban tartásáról szóló 41/2001. (XII. 27.) BM rendelet az irányadó. Erre tekintettel az emelkedőleküzdő képesség meghatározása során nem szükségszerű, hogy a kérelmező által feltüntetett tengelyterhelési értéknél (legfeljebb 10 t) ne lehetne – amennyiben az műszakilag kivitelezhető – magasabb értékkel számolni.
Közölte, hogy ajánlata összeállításakor az emelkedőleküzdő képesség számításánál azt az értéket kereste, amelyet a gépjármű a tengelyterhelés ideális beállításával teljesíteni tud és mivel a szabvány a vizsgálati feltételeket – úgy, mint az útfelület minőségét, a tapadási tényezőt – nem határozza meg, az emelkedőleküzdő képesség meghatározásakor abból indult ki, hogy a legnagyobb leküzdhető lejtőn a jármű nem rendszeresen, hanem csak különleges helyzetekben közlekedik majd és ahol a különleges helyzetre tekintettel különleges intézkedések alkalmazhatók. Ilyen különleges intézkedésként jelölte meg az Iveco GmbH a jármű tengelyterhelésének átterheléssel, illetve pótsúlyok alkalmazásával történő megváltoztatását, mely ideiglenes intézkedések alkalmazását a szabvány nem zárja ki.
Közölte azt is, hogy az emelkedőleküzdő képesség számítása során a kerekekre átadható teljesítményen felül a gépjárműre ható erők – a lejtőről lehajtó erő és a lejtőn maradást biztosító erő – viszonyát is vizsgálta.
A kérelmező által feltüntetett 0,9 legnagyobb tapadási tényezővel kapcsolatosan megjegyezte, hogy ez teoretikus, valamely szakkönyvben szerepeltetett érték és azt nem bizonyította a kérelmező, hogy ez az érték ne lenne meghaladható.
Az Iveco GmbH beadványában a kérelmezővel egyezően tüntette fel az első és a második rész tekintetében a gépjármű terhelt összsúlyát. Ugyanakkor a tényleges számításai során a gépjármű korrigált összsúlyaként a hátsó tengelyen megvalósított kiegészítő terhelés alapján mindkét rész esetében 15 000 kg-ot vett figyelembe. Közölte, hogy a hátsó tengelyre jutó terhelést úgy számította ki, hogy figyelembe vette a járműre málházott felszerelések ki-, illetve átrakásának, valamint kiegészítő terheléseknek a hátsó tengely fölé rakásának lehetőségét. 
A beadvány tartalmazza, hogy a súlypont magassága 1250 mm, ugyanakkor a korrigált összsúly esetére közölte a súlypont magasságát, mindkét rész esetében 1190 mm-t. Tapadási tényezőként – optimálisan kialakított, száraz útfelületet feltételezve, 0,98 értéket tüntetett fel.
A beadványban tengelytávolságként 4815 mm került megadásra.
Az egyéb érdekelt a korrigált összsúly, súlypontmagasság és az általa adott tapadási tényező adatokkal elvégezte a számítást, melynek alapján 59,96 kerekítve 60%-os emelkedőleküzdő képességű adatot kapott.
Az Iveco GmbH a kérelmező negyedik kérelmi eleme vonatkozásában előadta, hogy valóban az 1. részre megtett ajánlata ártáblázatában azt a gépjárművet tüntette fel, amelyet a 2. részre ajánlott meg, azonban az ajánlata többi részében, a részletes műszaki ismertetésében egyértelműen közölte, hogy az 1. részre a DLK 23–12 Vario CS-t ajánlotta meg, melyet az árkülönbség is kifejezésre juttatott. Megítélése szerint így ajánlata egyértelmű volt és erre tekintettel nem kért tőle ajánlatkérő felvilágosítást. Ezen túlmenően hivatkozott arra is, hogy ebben az esetben a felolvasólap és a felolvasólapon megjelölt ajánlati oldal megfelelő, a kettő között ellentmondás sem áll fenn, így nem vonható párhuzam a kérelmező 2. részre tett alternatív ajánlatainak érvénytelenné nyilvánításával.
A kérelmező 5. kérelmi eleme az Iveco GmbH szerint alaptalan. Ebben az esetben a felolvasólapon, továbbá a felolvasólapon megadott ajánlati oldalon feltüntetett tartalmi elem a minimális letalpalási szélesség 2,4 m-ként került feltüntetésre, így ellentmondás nem áll fenn, annak pedig már nincs relevanciája, hogy ajánlata további oldalain feltüntette a 2,5 m minimális letalpalási szélességet.
Álláspontja szerint nem alapos a kérelmező 6. kérelmi eleme, ajánlatkérő ugyanis dokumentációjában egyértelműen rendelkezett arról, hogy a 10. számú melléklet 3. pontjában kell feltüntetni azon felépítményszervizeket, melyek rendelkeznek a szükséges engedélyekkel. A 2. pontban ajánlatkérő megjelölte a vállalt munkát és erre tekintettel ezen pontban azt kellett megadni, hogy milyen részegységek javítását végzik el, tárol-e alkatrészeket, így különbség áll fenn a 2. pontban, illetve a 3. pontban közlendő tartalmi elemek között.
Egyéb érdekeltként az Iveco GmbH a kérelmező jogorvoslati kérelmének alaptalansága esetére 3269,70 euró jogorvoslati eljárási költség – készkiadás és ügyvédi munkadíj – megfizetésére kérte kötelezni a kérelmezőt.
A kérelmező az ajánlatkérő és az egyéb érdekelt által előadottakra tekintettel benyújtott észrevételében közölte, hogy valóban, ha egy minősítő intézet a szabványnak megfelelőség tanúsítására kap megbízást, akkor csak azt tanúsítja, hogy a termék megfelel-e a szabvány követelményeinek. Megjegyezte ugyanakkor azt, hogy adható olyan megbízás is egy minősítő intézetnek, amikor nem a szabványnak, hanem egy műszaki dokumentációnak a megfelelősége a vizsgálat tárgya.
Rámutatott arra is, hogy az Iveco GmbH először úgy nyilatkozott, hogy vállalása gyakorlatban is bizonyítható, ugyanakkor később megtett írásbeli észrevételében már azt közölte, hogy a részéről megajánlott adat csupán számítással vizsgálható.
A kérelmező szerint jelen esetben irányadó a 6/1990. (IV. 12.) számú KöHÉM rendelet szabályozása. Egyrészt az Iveco GmbH által hivatkozott 41/2001. (XII.  21.) BM rendelet 1. § (1) bekezdése tételesen felsorolja azon járműfenntartó belügyi szervezeteket, melyekre kiterjed a rendelet hatálya, azonban a közbeszerzési eljárás tárgyát képező járműveket önkormányzati tűzoltóságok részére szerzik be, mely szervezetekre a rendelet hatálya nem terjed ki. Másrészt ajánlatkérő dokumentációjának műszaki leírásában egyértelműen akként rendelkezett, hogy a jármű feleljen meg a közúti járművek forgalomba helyezésének és forgalomban tartásának műszaki feltételeiről szóló 6/1990. (IV. 12.) KöHÉM rendeletben meghatározott követelményeknek.
Felhívta arra a figyelmet, hogy sem a felhívás, sem a dokumentáció nem tartalmaz olyan rendelkezést, hogy valamely paramétert csak különleges feltételek között, előzetes intézkedések után kell teljesíteni, így az Iveco GmbH utólagos magyarázata nem elfogadható. Utalt arra is, hogy a műszaki leírás 2.3.4. pontjában ajánlatkérő akként rendelkezett, hogy az emelkedőleküzdő képesség legyen 40%-os, melyet a terhelt össztömegű járműnek kell teljesíteni. Erre tekintettel nem állapítható meg, hogy minek alapján lát lehetőséget arra az Iveco GmbH, hogy a málházott felszereléseket átrakja, kiegészítő terheléseket alkalmazzon, melyre rendkívüli események bekövetkeztekor egyébként sincs lehetőség. A kiegészítő terhelésekkel megadott össztömeg pedig nem azonos a megajánlott jármű terhelt össztömegével. A kérelmező szerint a megajánlott jármű adatai alapján kell elvégezni a számításokat, nem pedig módosított adatokkal.
A kérelmező megítélése szerint az Iveco GmbH beadványában levezetett számítás azt igazolja, hogy az ajánlati felhívásban és a dokumentációban előírtak alapján nem teljesíthető az ajánlatban vállalt 60%-os emelkedőleküzdő képesség, mivel figyelmen kívül hagyták a 6/1990. (IV. 12.) számú KöHÉM rendeletben meghatározott követelményeket, a jármű terhelt össztömegét megemelték, a súlypontot irreálisan alacsonyan határozták meg és tapadási tényezőt is a szakirodalom ajánlásaival ellentétesen vették figyelembe.
A kérelmező álláspontja szerint az ajánlatkérő észrevételében foglaltak sem alaposak. A számítással történő ellenőrzést is az előírt szabvány 6.1.1.2.2. pontjában foglaltaknak megfelelően kell elvégezni. Nem alapos ajánlatkérő azon hivatkozása sem, hogy az 1190 mm a tényleges érték, ugyanis ez egy feltételezett érték. A felhívásban és a dokumentációban meghatározott követelmények mellett a 60%-os emelkedőleküzdő képesség hátramenetben nem biztosított.
A Döntőbizottság először az ajánlatkérő által a kiegészítő jogorvoslati kérelem vonatkozásában előterjesztett elkésettségi kifogást vizsgálta meg és azt az alábbi indokokra tekintettel alaposnak ítélte.
A Kbt. 323. § (2) bekezdése szerint a kérelem a jogsértés megtörténtétől számított tizenöt napon belül, a közbeszerzési eljárást lezáró jogsértő döntés esetében pedig az eredményhirdetéstől számított nyolc napon belül nyújtható be. Ha a jogsértés a kérelmezőnek később jutott tudomására, a határidő a tudomásra jutással veszi kezdetét. A jogsértés megtörténtétől számított kilencven napon túl kérelmet előterjeszteni nem lehet. E határidők elmulasztása jogvesztéssel jár.
A kérelmező kiegészítő jogorvoslati kérelme ajánlatkérő eljárást lezáró döntése ellen irányul, az 1. és a 2. rész tekintetében nyertesnek kihirdetett Iveco GmbH ajánlatának érvényességét támadja. Erre tekintettel a Kbt. 323. § (2) bekezdésében meghatározott, az eredményhirdetéstől számított 8 napos jogvesztő határidő irányadó a jogorvoslati kérelem benyújtására.
Az ajánlatkérő 2007. május 2-án hirdette ki közbeszerzési eljárása eljárást lezáró döntését, melyben az 1. és a 2. rész tekintetében érvényes ajánlatnak fogadta el az Iveco GmbH részajánlatait és egyben őt hirdette ki ezen részek nyerteseként. A kérelmező az eredményhirdetésen jelen volt, részére át is adták az ajánlatkérő döntéséről készített írásbeli összegezést, így 2007. május 2-a minősül a tudomásra jutás időpontjának is. Ehhez képest megállapítható, hogy a kérelmező csak 2007. május 29-én nyújtotta be az írásbeli jogorvoslati kérelem kiegészítését, így a 8 napos jogvesztő határidőn túl. A Kbt. szabályozása a 3. § értelmében kógens, melyre tekintettel nem áll fenn lehetőség a törvény által megadott 8 napos határidő meghosszabbítására, különösen azok jogvesztő jellege miatt. E tekintetben rögzítendő az is, hogy a kérelmező még az iratbetekintés biztosítását is csak a jogvesztő határidő letelte után, 2007. május 14-én kérte.
A Kbt. 317. § (1) bekezdése szerint a Közbeszerzési Döntőbizottság eljárására – e törvény eltérő rendelkezése hiányában – a közigazgatási hatósági eljárás és szolgáltatás általános szabályairól szóló 2004. évi CXL. törvény (a továbbiakban: Ket.) rendelkezéseit kell alkalmazni.
A Ket. 30. § d) pontja szerint a hatóság a kérelmet érdemi vizsgálat nélkül 8 napon belül végzéssel elutasítja, ha a jogszabály az igény érvényesítésére határidőt állapít meg és a kérelem elkésett.
A Ket. 31. § (1) bekezdés a) pontja szerint a hatóság az eljárást végzéssel megszünteti, ha a 30. § alapján a kérelem érdemi vizsgálat nélküli elutasításának lett volna helye, az elutasítási ok azonban az eljárás megindítását követően jutott a hatóság tudomására.
A Döntőbizottság a kiegészítő jogorvoslati kérelemnek a 8 napos jogvesztő határidőn túl történő előterjesztésére tekintettel a kiegészítő jogorvoslati kérelem vonatkozásában a jogorvoslati eljárást a Ket. 31. § (1) bekezdés a) pontja alapján megszüntette.
A Döntőbizottság érdemben vizsgálta a kérelmező által 2007. május 9-én benyújtott alap jogorvoslati kérelmet, a fentiek szerinti sorrendben.
Az ajánlatkérő a Kbt. IV. fejezte szerinti nyílt közbeszerzési eljárást folytatott le.
1. A Döntőbizottság az alábbi indokokra tekintettel nem ítélte alaposnak a kérelmezőnek azon kérelmi elemét, melyben a 2. részre benyújtott két ajánlat változatának a Kbt. 88. § (1) bekezdés f) pontja alapján történő érvénytelenné nyilvánítását sérelmezte.
Az ajánlatkérő nyílt közbeszerzési eljárást folytatott le.
A Kbt. 70. § (1) bekezdése szerint az ajánlattevőnek az ajánlati felhívásban és a dokumentációban meghatározott tartalmi és formai követelményeknek megfelelően kell ajánlatát elkészítenie és benyújtania. Az ajánlatnak tartalmaznia kell különösen az ajánlattevő kifejezett nyilatkozatát az ajánlati felhívás feltételeire, a szerződés teljesítésére és a kért ellenszolgáltatásra. 
Jelen esetben ajánlatkérő felhívásában, a részszempont meghatározásában és dokumentációjában a kiadott formanyomtatványokon, a felolvasólapokon azt támasztotta követelményként, hogy az ajánlattevők a 15. részszempontra a minimális letalpalási szélességre tett vállalásukat a megadott mértékegységnek megfelelően méterben közöljék. Ajánlatkérő formai és egyben tartalmi követelményt támasztott, a felolvasólapon méterben kell közölni a minimális kitalpalási szélességre tett vállalást. Erre tekintettel a Kbt. 70. § (1) bekezdése alapján ezen részszempontra a vállalásra vonatkozó adatot méter mértékegységben kellett az ajánlattevőknek közölni a felolvasólapon.
A Döntőbizottság megvizsgálta a kérelmezőnek a 2. részre benyújtott ajánlata változatait, azok műszaki leírását és a két ajánlatváltozata felolvasólapjának a 15. részszempontra vonatkozó részét, melyben kitöltött számadatként 3200 került feltüntetésre. A Döntőbizottság ezek alapján azt a következtetést vonta le, hogy a kérelmező ajánlatkérő előírásával ellentétben a minimális letalpalási szélességre vonatkozó vállalásának számadatát nem méterben, hanem milliméterben adta meg, melyet alátámaszt az a tény, hogy a felolvasólapokon megjelölt ajánlati oldalakon – „A” változatnál 537., „B” változatnál 669. oldal – szövegesen is az szerepel, hogy a minimális kitalpalási szélesség 3200 mm. Ezen túlmenően a kérelmező és az ajánlatkérő nyilatkozata szerint is a 3200 mm minősíthető tartalmilag figyelembe vehető adatnak. E tényre tekintettel megállapítható, hogy a kérelmezőnek a 2. részre benyújtott ajánlat változatai nem felelnek meg az ajánlatkérő előírásának, nem méterben adta meg a minimális kitalpalási szélesség számadatát a felolvasólapokon. Ezen kívül az ajánlata megjelölt oldalai is milliméterben tartalmazzák a minimális letalpalási szélességre vonatkozó vállalást. Ez pedig a Döntőbizottság álláspontja szerint megalapozza a 2. részre tett ajánlatváltozatok érvénytelenné nyilvánítását a Kbt. 88. § (1) bekezdés f) pontja alapján.
A Kbt. 81. § (1) és (3) bekezdése szerint az ajánlatok elbírálása során az ajánlatkérőnek meg kell vizsgálnia, hogy az ajánlatok megfelelnek-e az ajánlati felhívásban és a dokumentációban, valamint a jogszabályokban meghatározott feltételeknek. Az ajánlatkérő köteles megállapítani, hogy mely ajánlatok érvénytelenek, illetőleg van-e olyan ajánlattevő, akit az eljárásból ki kell zárni. A Kbt. 88. § (1) bekezdés f) pontja alapján érvénytelen az ajánlat, ha egyéb módon nem felel meg az ajánlati felhívásban és a dokumentációban, valamint a jogszabályokban meghatározott feltételeknek. Az ajánlatkérő erre tekintettel a kérelmező által a 2. részre benyújtott ajánlat változatok felolvasólapjai alapján jogszerűen állapította meg azok érvénytelenségét a Kbt. 88. § (1) bekezdés f) pontja alapján.
A Döntőbizottság álláspontja szerint az érvénytelenné nyilvánítástól az ajánlatkérő által a dokumentáció 2.1. pontjában tett – fentiekben ismertetett – szabályozása mellett sem lehet eltekinteni. A dokumentáció ezen pontjának rendelkezését, – mely szerint, ha eltérés van a felolvasólapon megadott részszempont szerinti tartalmi elem és az ajánlat megjelölt oldalán közölt tartalmi elem között, akkor a feltüntetett oldalszámon szereplő tartalmi elem az irányadó – a felek a jogvesztő határidőn belül nem támadták meg. Ugyanakkor jelen esetben a 2. részre tett ajánlatváltozatok felolvasólapjain megadott ajánlati oldalakon szintén milliméterben adta meg a kérelmező a minimális kitalpalási szélességet, melyre tekintettel egyrészt nem áll fenn ellentmondás a felolvasólapon közöltekkel, másrészt továbbra sem tartalmaz az ajánlat ténylegesen méterben megadottan minimális kitalpalási szélességet részszemponti vállalásként. A felolvasólapokon formailag feltüntetésre került a méter mértékegység, azonban a tartalmi vállalás nem erre vonatkozik, illetve egyébként méterben kifejezve lehetetlennek minősülne a vállalás.
A Döntőbizottság az alábbi indokokra tekintettel nem ítélte alaposnak a kérelmező azon hivatkozásait, melyek szerint a Kbt. által biztosított keretek mellett lehetőség lett volna az érvénytelenségi ok kiküszöbölésére. 
Az ajánlatkérő nyílt közbeszerzési eljárást folytatott le, melyre tekintettel a Kbt. 77. § (1) és (2) bekezdése alapján az ajánlattételi határidőtől kezdődően a benyújtott ajánlatokra bekövetkezett a kötöttség, mely kizárja azok módosítását. A Döntőbizottság álláspontja szerint jelen esetben nem állnak fenn a Kbt. 84. §-ában szabályozott számítási hiba javításának a törvény által meghatározott feltételei. A Kbt. szabályozása a 3. §-a szerint kógens, melyből következően abban az esetben végezhető el számítási hiba javítása, ha annak a jogalkotó által a Kbt. 84. §-ában meghatározott kötelező törvényi feltételei fennállnak. A Kbt. 84. §-a az alábbiakat mondja ki: „Ha az ajánlatban nyilvánvaló számítási hiba van, annak javítását az ajánlatkérő végzi el úgy, hogy a közbeszerzés tárgya elemeinek tételesen meghatározott értékeit (az alapadatokat) alapul véve számítja ki az összesített ellenértéket. A számítási hiba javításáról az összes ajánlattevőt egyidejűleg, közvetlenül, írásban, haladéktalanul tájékoztatni kell.” 
E szabályozás azt az esetet foglalja magában, hogy az alapadatok megléte mellett, az azok alapján elvégzett összesített ellenérték kiszámítása hibásan történt, melynek javítását úgy kell elvégezni, hogy az alapadatok alapján kell kiszámítani az összesített ellenértéket. E törvényalkotói feltételektől jelen esetben több szempontból is eltér a jogorvoslati eljárás tárgyát képező minimális kitalpalási szélesség. A kérelmező 2. részre tett ajánlat változatai nem tartalmaznak alapadatokat a minimális kitalpalási szélesség vonatkozásában, az ajánlatokban e tekintetben számítás sem történt, így ez az eset nem javítható a Kbt. 84. §-ában meghatározott módon. Ezen túlmenően a 15. részszempontra adott vállalás nem ellenértékre vonatkozik, míg a Kbt. 84. §-ának szabályozása azt az esetet foglalja magában, hogy miként kell kiszámítani az összesített ellenértéket. A Döntőbizottság álláspontja szerint erre tekintettel a Kbt. 84. §-a alapján nem áll fenn jogalap arra, hogy ajánlatkérő jogszerűen elvégezze a 2. részre benyújtott ajánlatváltozatok felolvasólapjain milliméterben megadott vállalások átváltását méterre.
A Döntőbizottság álláspontja szerint jelen esetben a Kbt. 85. §-ának felvilágosítás kérésére vonatkozó szabályozása sem alapozza meg a kérelmező jogorvoslati kérelmének történő helytadást. Elsődlegesen hangsúlyozandó, hogy a Kbt. 85. §-a lehetőségként tartalmazza a felvilágosítás kérését, és nem teszi kötelezővé annak alkalmazását ajánlatkérő számára. Másodlagosan e szakaszban annak utolsó fordulatában a jogalkotó kizárta az ajánlat módosításának a lehetőségét. A kérelmező által megadott vállalások pedig akként történtek, hogy azok mindenképpen szükségessé tennék az ajánlat módosítását.
Összefoglalva a fentieket a Döntőbizottság álláspontja szerint ajánlatkérő jogszerűen állapította meg a kérelmező 2. részre tett ajánlat változatai érvénytelenségét amiatt, hogy a minimális kitalpalási szélességre vonatkozó vállalását nem adta meg az ajánlatában méterben. A Kbt. kógens szabályozása mellett ezen az előírásoknak nem megfelelően megtett ajánlati érvénytelenség kiküszöbölésére nem áll fenn jogi lehetőség. A nyílt eljárásban az ajánlati kötöttség bekövetkezett, a bírálati részszempontok tartalmának módosítása egyébként is kizárt.
2. A Döntőbizottság álláspontja szerint az alábbi indokokra tekintettel nem alapos a kérelmező azon jogorvoslati kérelmi eleme, mely szerint ajánlatkérő megsértette a Kbt. 93. §-át.
Az ajánlatkérő 2007. május 2-án az eredményhirdetéskor hirdette ki mind az eljárást lezáró döntését, mind azon döntését, hogy érvénytelenné nyilvánította a kérelmező 2. részre benyújtott ajánlat-változatait. Az ajánlatkérő ezen időpontra elkészítette írásbeli összegezését, melynek 7. pontjában – a fentiekben pontosan beidézettek szerint – részletesen taglalta a kérelmező 2. részre tett ajánlat változatai érvénytelenné nyilvánításának okát. A részletes indokolásból megállapítható, hogy ajánlatkérő arra alapította az érvénytelenné nyilvánítást, hogy a kérelmező a 15. részszempontra a minimális letalpalási szélesség méterben megadva 3200 adatot tüntetett fel, míg ajánlata megjelölt oldalán 3200 mm-t közöl. Rögzítette, hogy az értékelési részszempont tartalmának módosítását a Kbt. kizárja, jelen formájában pedig a benyújtott ajánlat az ajánlati felhívásban és a dokumentációban foglaltaknak nem felel meg. A Döntőbizottság ezen indokolás alapján azt állapította meg, hogy ajánlatkérő az érvénytelenné nyilvánítás indokát egyértelműen közölte. 
A kérelmező által a jogorvoslati kérelmében megsértett Kbt. rendelkezésként a Kbt. 93. § (1) és (2) bekezdését tüntette fel, melyek az alábbiakat mondják ki.
A Kbt. 93. § (1) bekezdése szerint az ajánlatkérő köteles az ajánlattevőt írásban tájékoztatni kizárásáról, a szerződés teljesítésére való alkalmatlanságának megállapításáról, ajánlatának a 88. § (1) bekezdése szerinti egyéb okból történt érvénytelenné nyilvánításáról, valamint ezek indokáról, az erről hozott döntést követő öt napon belül.
A Kbt. 93. § (2) bekezdése szerint az ajánlatkérő az ajánlatok elbírálásának befejezésekor külön jogszabályban meghatározott minta szerint írásbeli összegezést köteles készíteni az ajánlatokról.
A Kbt. 93. § (1) bekezdése azt írja elő ajánlatkérő számára, hogy tájékoztassa az ajánlattevőt ajánlata érvénytelenné nyilvánításáról, valamint ezek indokáról. A törvényi rendelkezés úgy fogalmaz, hogy a Kbt. 88. § (1) bekezdése szerinti egyéb okból történő érvénytelenné nyilvánításáról kell tájékoztatni az ajánlattevőt, ugyanakkor azt nem támasztja egyértelműen és kifejezetten kötelezettségként, hogy pontosan meg kell adni a jogszabályhelyet, azt, hogy a Kbt. 88. § (1) bekezdésének mely pontja alapján történt az érvénytelenné nyilvánítás. Így önmagában a jogszabályhely megjelölésének hiánya a jogsértés megállapítását nem alapozza meg, miután az érvénytelenné nyilvánítás és annak indokának közlése egyértelműen megtörtént.
A Kbt. 93. § (2) bekezdése azt írja elő, hogy külön jogszabályban meghatározott minta szerint készítse el ajánlatkérő az írásbeli összegezését, melyre tekintettel azt kell vizsgálni, hogy ezen jogszabályi rendelkezés előírja-e a jogszabályhely konkrét megjelölését.
A közbeszerzési és tervpályázati hirdetmények, a bírálati összegezések és az éves statisztikai összegezések mintáiról szóló 2/2006. (I. 13.) IM rendelet 12. § (1) bekezdése a Kbt. 93. § (2) bekezdése szerinti az ajánlatok elbírálására vonatkozó írásbeli összegezések vonatkozásában akként rendelkezik, hogy annak mintáját a 18. melléklet tartalmazza. A 18. melléklet 7. pontjának megnevezése: „Az érvénytelen ajánlatot tevő neve, címe és az érvénytelenség indoka.” Az írásbeli összegezés minta 7. pontjának ezen jogalkotói megfogalmazása alapján az állapítható meg, hogy a jogalkotó nem támasztotta kötelezettségként az írásbeli összegezés vonatkozásában azt, hogy abban a konkrét jogszabály helyet kötelező megjelölni, mivel azt írta elő, hogy az érvénytelenség indokát kell közölni. Az ajánlatkérő ezen kötelezettségét az elkészített írásbeli összegezésében teljesítette, melyre tekintettel jogszabálysértés nem állapítható meg, így nem alapos a kérelmező 2. kérelmi eleme.
3. A Döntőbizottság álláspontja szerint az alábbi indokokra tekintettel alapos a kérelmező 3. kérelmi eleme, melyben azt sérelmezte, hogy ajánlatkérő megsértette a Kbt. 87. § (1) bekezdését amiatt, hogy nem hívta fel írásbeli indokolásra az Iveco GmbH-t az 1. és a 2. részre megtett ajánlatában a 6. részszempontra – az emelkedőleküzdő képesség, a terhelt össztömegnél (%) – megadott 60%-os vállalása miatt.
A kérelmező jogorvoslati kérelmében ezt túlzott mértékűnek minősítette, illetve hivatkozott annak lehetetlenségére is.
A Kbt. 87. § (1) bekezdése kimondja: Ha az ajánlatnak a bírálati részszempontok szerinti valamelyik tartalmi eleme lehetetlennek vagy túlzottan magas vagy alacsony mértékűnek, illetőleg kirívóan aránytalannak értékelt kötelezettségvállalást tartalmaz, az ajánlatkérő az érintett ajánlati elemekre vonatkozó adatokat, valamint indokolást köteles írásban kérni. Az ajánlatkérőnek erről a kérésről a többi ajánlattevőt egyidejűleg, írásban értesítenie kell.
A Döntőbizottság álláspontja szerint a Kbt. 87. § (1) bekezdésében a jogalkotó kötelezettséget határozott meg ajánlatkérővel szemben, melyre tekintettel jogorvoslati eljárás keretében vizsgálható az, hogy ajánlatkérő betartotta-e ezen jogszabályi előírást. Az ajánlatkérő kötelezettsége az, hogy amennyiben a bírálati részszempont tartalmi eleme lehetetlen vagy túlzottan magas, vagy alacsony mértékű, illetőleg kirívóan aránytalan, akkor erre köteles írásban indokolást, adatokat kérni. A Kbt. 87. § (1) bekezdésének megfogalmazása és az ahhoz fűzött további szabályozás alapján egyértelműen megállapítható, hogy önmagában nem mentesít e szakasz megsértése alól az a körülmény, hogy ajánlatkérő bíráló bizottságában szakemberek is részt vesznek, továbbá az sem, hogy ajánlatkérő maga a bírálat során nem minősítette sem túlzottnak, sem lehetetlennek az Iveco GmbH 15. részszempontra tett 60%-os mértékű emelkedőleküzdő-képességre vonatkozó vállalását. Az ajánlatkérőnek ugyanis objektíven kell azt elbírálnia, hogy a részszempontra megtett vállalás minősíthető-e ilyennek, vagy sem. Amennyiben túlzott mértékű vagy lehetetlen, abban az esetben köteles indokolást kérni és azt követően a Kbt. 87. § (2) és (3) bekezdésében megadott szabályozás alapján az indokolás és a rendelkezésére álló adatok figyelembevételével meg kell győződni az ajánlati elemek megalapozottságáról, teljesíthetőségről.
A Döntőbizottság a fentiekre tekintettel nem fogadta el ajánlatkérő azon hivatkozását, mely szerint nem vizsgálható felül jogorvoslati eljárás során a magatartása, mivel maga úgy ítélte meg, hogy nem minősül lehetetlennek vagy túlzott mértékének az Iveco GmbH 15. részszempontra tett vállalása. A jogorvoslati eljárás tárgyát a benyújtott jogorvoslati kérelem alapján épp annak vizsgálata képezi, hogy jogszerűen járt-e el akkor ajánlatkérő, amikor nem kért indokolást.
Az ajánlatkérő felhívásában és dokumentációjában közzétett szabályozása alapján megállapítható, hogy ajánlatkérő az emelkedőleküzdő képesség vonatkozásában egyrészt meghatározott egy kötelező műszaki előírást, másrészt lehetővé tette azt a 15. részszempont keretében az ajánlattevők számára, hogy a kötelező előírást meghaladóan vállalást tegyenek.
Az ajánlatkérő az 1. és a 2. részre vonatkozó műszaki leírásában kötelezően előírta, hogy a megajánlott járművek feleljenek meg az MSZ EN 1846-2:2003 szabvány biztonsággal összefüggő azon előírásainak, amelyeket a dokumentáció műszaki követelményei másként nem írnak elő. Ezen szabvány 6.1. pontjának megnevezése „a biztonsági követelmények és/vagy intézkedések ellenőrzése”, melynek a kérelmező által hivatkozott 6.1.1.2.2. pontja tartalmazza az emelkedőleküzdő képesség vizsgálatára vonatkozó szabvány előírásokat. A harmadik bekezdés utolsó fordulata szerint a járművel fel kell tolatni a lejtő felső végéig. Az ajánlatkérő műszaki dokumentációjában mindkét résznél az emelkedőleküzdő képesség vonatkozásában azt írta elő, hogy az legalább 40%-os legyen, mely értéket a terhelt össztömegű járműnek kell teljesíteni.
A jogorvoslati eljárás során az Iveco GmbH által az 1. és 2. részre tett ajánlata műszaki leírásában foglaltak alapján az a felek között nem volt vitatott, hogy a két részre megajánlott gépjárművek tudják teljesíteni az ajánlatkérő által a műszaki leírásban követelményként támasztott 40%-os mértékű emelkedőleküzdő képességet, méghozzá hátramenetben is. Úgyszintén elfogadott volt az is, hogy az Iveco GmbH által megajánlott járművek mindkét rész esetében a gyári műszaki adataik mellett képesek az ajánlatban rögzített 60%-os emelkedőleküzdő képességre előre menetben. A tekintetben állt fenn ellentmondás a felek előadásai között, hogy a 60%-os emelkedőleküzdő képességet tudják-e teljesíteni a megajánlott gépjárművek hátra menetben, figyelemmel a járművek műszaki adataira.
Az ajánlatkérő a jogorvoslati eljárás során – korábbi nyilatkozatával ellentétben, mely szerint a szabvány minden követelményét be kell tartani – hivatkozott arra is, hogy nem kell azt vizsgálni a bírálati részszempont értékelése során, hogy az adott jármű az MSZ EN 1846–2:2003 szabvány 6.1.1.2.2. pontjának harmadik bekezdés utolsó fordulatában foglaltaknak megfelel-e. E körben arra utalt, hogy a szabvány 3.14. pontjának emelkedőleküzdő képességre vonatkozó fogalmi meghatározása kifejezetten nem tartalmazza azt, hogy tolatással is fel kell menni a lejtőn.
A Döntőbizottság ajánlatkérő hivatkozását nem fogadta el.
Az ajánlatkérők számára a felhívásuk és a dokumentációjuk összeállítása során áll fenn a lehetőség arra, hogy meghatározzák kötelező műszaki leírásukat és a bírálati részszempontok tartalmát. Az ajánlattételi határidő bekövetkeztétől kezdődően a Kbt. 76. § (1) és (2) bekezdése alapján bekövetkezik a felhívás és a dokumentáció tartalmára a kötöttség, így ajánlatkérő műszaki előírásait, bírálati részszempontja tartalmát utólag már nem változtathatja meg.
Az ajánlatkérő a műszaki leírásában kötelezővé tette az MSZ EN 1846-2:2003 szabványnak való megfelelést, ehhez valóban hozzáfűzte, hogy alapvető biztonsággal összefüggő előírásainak kell megfelelni, ugyanakkor a Döntőbizottság megvizsgálta a szabvány szabályozását, melyben a szabványt készítő és azt elfogadó szakértők biztonsággal összefüggő előírásnak minősítették az emelkedőleküzdő képesség vonatkozásában azt is, hogy a járművel fel kell tolatni a lejtő felső végéig, miként az a szabvány fenti pontjai tartalmazzák. Az ajánlatkérő a dokumentációja 2.3.4. pontjában megadott előírásában a szabvány rendelkezéséből csak azt változtatta meg, hogy legyen legalább 40%-os mértékű az emelkedőleküzdő képesség, egyben minden más tekintetben a szabvány előírásait tekintette irányadónak. Az ajánlatkérő olyan szempontból sem rendelkezett eltérően, hogy a műszaki leírásban megadott emelkedőleküzdő-képességhez képest más, szűkítettebb tartalommal rendelkezik a 15. részszempontként meghatározott, a kötelezőn felüli vállalást tartalmazó emelkedőleküzdő képesség.
A közbeszerzési eljárás résztvevői az ajánlatkérőn kívül az ajánlattevők voltak.
A kérelmező a jogorvoslati eljárás során végig a felhívás és ajánlati dokumentáció rendelkezései alapján azt az álláspontot képviselte, hogy a megnevezett és kötelezővé tett szabvány ezen előírását is be kell tartani ajánlatkérő eltérő rendelkezése hiányában. Az Iveco GmbH az ajánlatából kitűnően szintén úgy értelmezte ajánlatkérő előírásait, hogy az MSZ EN 18462:2003 szabvány rendelkezéseit be kell tartani, melynek megtörténtére kifejezett nyilatkozatot is tett ajánlatában, továbbá ajánlatában a 60%-os emelkedőleküzdő képességre vonatkozó vállalása megtételekor is azt közölte, hogy az a szabvány feltételei szerinti vállalás.
Összegezve a fentieket, az MSZ EN 1846–2:2003 szabvány 6.1.1.2.2. pontjában rögzített előírásai ajánlatkérő rendelkezése alapján irányadónak minősülnek ajánlatkérő közbeszerzési eljárásában mind a műszaki követelményeknek való megfelelőség vizsgálatakor, mind az emelkedőleküzdő képesség bírálati részszempontra tett vállalás értékelése során. A Döntőbizottság erre tekintettel azt vizsgálta, hogy az Iveco GmbH által megajánlott 60%-os emelkedőleküzdő képesség minősíthető-e túlzott mértékűnek, lehetetlennek, kirívóan aránytalannak, figyelemmel a szabvány fenti pontjában meghatározott feltételekre.
A Kbt. 87. § (1) bekezdése előírásának rendeltetése a Kbt. 87. § (2) bekezdésére tekintettel az, hogy ajánlatkérő olyan bírálati részszempontokra megtett vállalásokat fogadjon el, amelyek megalapozottak, teljesíthetőek. Amennyiben egyértelműen nem állapítható meg az ajánlattevő által megadott vállalás teljesíthetősége, az abban meghatározott mérték kirívó, akkor köteles ajánlatkérő arról meggyőződni. A Döntőbizottság számára a jogorvoslati eljárás során becsatolt okirati bizonyítékok alapján nem volt kétséget kizáróan megállapítható az, hogy az Iveco GmbH által megtett 60%-os vállalás az emelkedőleküzdő-képességre a szabvány előírásai szerint teljesíthető-e. E tekintetben a felek nemcsak hogy eltérően nyilatkoztak és végeztek számításokat, hanem az Iveco GmbH által becsatolt számítások részben nem is a jármű gyári adatai mellett történtek. A vállalás ugyanakkor kifejezetten magas mértékűnek tekinthető figyelemmel arra, hogy a szabvány kötelezően 24%-os értéket ír elő, ajánlatkérő 40%-os követelményt támasztott, melyhez képest az Iveco GmbH a szabvány több mint kétszeresét meghaladó, míg az ajánlatkérő követelményét 50%-ban meghaladó vállalást tett. Ilyen nagyságrendű vállalás mellett figyelemmel az Iveco GmbH által megajánlott járművek műszaki jellemzőire – melyet az ajánlatban részletesen ismertetni kellett –, különösen arra, hogy hátsó kerék meghajtásúak, a Döntőbizottság szerint mindenképpen indokolt lett volna a vállalások túlzott mértékére tekintettel a Kbt. 87. § (1) bekezdés alapján indokolás kérése. Az ajánlatkérő a bekért adatok, indokolás alapján került volna abba a helyzetbe, hogy meggyőződhessen a vállalás megalapozottságáról. A Döntőbizottság a jogorvoslati eljárás során nem veheti át ajánlatkérőnek azt a jogkörét és kötelezettségét, melyet a Kbt. 87. § (2) bekezdése elsődlegesen hozzá telepít azért, hogy az írásbeli indokolás és a rendelkezésére álló adatok alapján győződjön meg az ajánlati elemek teljesíthetőségéről.
A Döntőbizottság nem ítélte alaposnak ajánlatkérő azon hivatkozását, hogy a Kbt. 89/A §-ában foglaltak megalapozzák ajánlatkérő azon döntését, hogy érvényesnek fogadta el az Iveco GmbH azon 1. és 2. részre tett ajánlatát, melyekben 60%-os emelkedőleküzdő képességre tett vállalást.
A Kbt. 89/A § (1) bekezdése az alábbiakat mondja ki: Nem nyilvánítható érvénytelennek az ajánlat – a közbeszerzési műszaki leírásnak az 58. § (3) bekezdésének a) pontja szerinti meghatározása esetén – kizárólag azon az alapon, hogy az ajánlatban szereplő termékek és szolgáltatások nem felelnek meg a műszaki leírásban meghatározott szabványoknak vagy egyéb előírásoknak, amennyiben az ajánlattevő ajánlatában megfelelő módon, bármely megfelelő eszközzel bizonyítja, hogy az általa javasolt megoldások egyenértékű módon megfelelnek a közbeszerzési műszaki leírásban meghatározott követelményeknek. Megfelelő eszköz lehet különösen a gyártótól származó műszaki dokumentáció vagy valamely független, szakmailag elismert szervezet [58. § (6) bekezdés] minősítése.
A jogorvoslati eljárás tárgyát bírálati részszempontra tett vállalás képezi, míg a Kbt. 89/A § (1) bekezdésének szabályozása a közbeszerzési műszaki leírásnak való meg nem felelés miatti érvénytelenné nyilvánításra vonatkozik, így jelen esetben nem alkalmazható, hanem be kell tartani a Kbt. 87. § (1) bekezdésének az előírását. Ezen túlmenően az Iveco GmbH ajánlata nem tartalmaz arra vonatkozó bizonyítást, hogy az ajánlatában megtett 60%-os mértékű vállalás megfelel a szabványban foglaltaknak, így ilyen szempontból is hiányzik az ajánlatkérő által megjelölt törvényi rendelkezés alkalmazásának a feltétele.
A Döntőbizottság a jogorvoslati eljárás során ideiglenes intézkedést nem alkalmazott, figyelemmel arra, hogy ajánlatkérő saját hatáskörben felfüggesztette közbeszerzési eljárását.
A Döntőbizottság a Kbt. 318. § (1) bekezdésében meghatározott hatáskörében eljárva a Kbt. 340. § (2) bekezdés c) pontja alapján állapította meg, hogy ajánlatkérő megsértette a közbeszerzési eljárása 1. és 2. része tekintetében a Kbt. 87. § (1) bekezdését. A Döntőbizottság a Kbt. 340. § (2) bekezdés e) pontja alapján semmisítette meg ajánlatkérőnek az 1. és 2. rész tekintetében az Iveco GmbH ajánlata érvényességére, továbbá ezen részeket lezáró döntését. A Döntőbizottság ezt meghaladóan a Kbt. 340. § (2) bekezdés a) pontja alapján utasította el a kérelmező jogorvoslati kérelmét.
A Kbt. 340. § (1) bekezdése szerint a Döntőbizottság a jogkövetkezményeket együttesen is alkalmazhatja.
A Kbt. 340. § (3) bekezdés e) pontja értelmében a Döntőbizottság „bírságot szabhat ki az e törvény szabályait megszegő, illetőleg a nyilvánvaló jogsértés ismeretében szerződést kötő szervezettel (személlyel), valamint a jogsértésért, illetőleg a szerződéskötésért felelős személlyel, illetőleg a szervezettel jogviszonyban álló a jogsértésért felelős személlyel és szervezettel szemben.” 
A Kbt. 341. § (3) bekezdése szerint: „a Közbeszerzési Döntőbizottság annak eldöntésében, hogy indokolt-e a bírság kiszabása, illetőleg a bírság összegének megállapításában az eset összes körülményét – így különösen a jogsérelem súlyát, a közbeszerzés tárgyát és értékét, a jogsértésnek a közbeszerzési eljárást lezáró döntésre gyakorolt befolyását, az e törvénybe ütköző magatartás ismételt tanúsítását, a jogsértőnek az eljárást segítő együttműködő magatartását – veszi figyelembe. A bírság összegének megállapításakor figyelembe kell venni azt is, ha a jogsértés nyilvánvalóan szándékos volt.”
A Kbt. 341. § (4) bekezdése szerint a bírság mértéke a közbeszerzés értékének legfeljebb harminc százaléka lehet.
A Döntőbizottság a bírság kiszabása körében figyelembe veendő tényezők mérlegelése alapján bírság kiszabását indokoltnak ítélte. A Döntőbizottság álláspontja szerint ajánlatkérő súlyos jogsértést valósított meg, mivel két rész tekintetében nem tett eleget az ajánlatok bírálatára vonatkozó azon kötelezettségének, hogy az abban foglalt vállalásokat a Kbt. előírásainak megfelelően megvizsgálja, hanem e nélkül hozta meg a nyertes személyére vonatkozó döntését.
A Döntőbizottság a bírság összegének meghatározása körében a jogsértés súlyán kívül figyelembe vette ezen részek értékét, továbbá azt, hogy a jogsértés reparációjára ajánlatkérő felfüggesztésre vonatkozó rendelkezése alapján fennáll a lehetőség. A Döntőbizottság ezen tényezők együttes mérlegelése alapján nem ítélte indokoltnak magasabb összegű bírság kiszabását és a bírság összegét 1 millió forintban állapította.
A Döntőbizottság a rendelkezésére álló bizonyítékok alapján úgy ítélte meg, hogy nem vonható le megalapozott következtetés a megállapított jogsértésért felelős személyre, így személyi bírságot nem szabott ki.
A Döntőbizottság a Kbt. 340. § (2) bekezdés f) pontja és a Kbt. 341. § (6) bekezdése alapján döntött az eljárási költségek viseléséről.
A határozat érdemi része ellen a jogorvoslatra vonatkozó rendelkezés a Kbt. 346. § (1) bekezdésén alapul, míg a határozat megszüntető rendelkezése ellen a külön jogorvoslatot a Kbt. 325. § (4) bekezdése és a 345. §-a biztosítja.

Budapest, 2007. június 18.

Dr. Nagy Gizella s. k.,   Székelyné Bihari Mária s. k.,
 közbeszerzési biztos        közbeszerzési biztos

Dr. Engler Magdolna s. k.,
közbeszerzési biztos
		</pre>
	
    </div>






		</div>

	</div>

	
<div id="footer">
	<div class="wrap">
		<div>
			<div class="f1">
				<ul class="share">
					<li><a href="https://twitter.com/K6_TW">O<em>T</em></a></li>
					
					<li><a href="http://www.facebook.com/pages/K%C3%B6zbeszerz%C3%A9si-Hat%C3%B3s%C3%A1g/100693676739630">O<em>f</em></a></li>
					
				</ul>

				<div class="impressum">
					<a href="/">Főoldal</a>&nbsp;&nbsp;/&nbsp;
					<a href="/sitemap/">Oldaltérkép</a>&nbsp;&nbsp;/&nbsp;
					<a href="/mutat/775/">Impresszum</a>&nbsp;&nbsp;/&nbsp;
					<a href="/mutat/1241/">Adatvédelem</a>
				</div>

			</div>
			<div class="f2">
				<h2>Kiemelt oldalaink</h2>
				<ul>
					<li><a href="/magunkrol/elerhetosegek/" >Elérhetőségek</a></li><li><a href="/jogorvoslat/tudnivalok/" >Jogorvoslati tudnivalók </a></li><li><a href="/adatbazis/keres/tanacsado/" >Hivatalos közbeszerzési tanácsadók</a></li>
				</ul>
			</div>
			<div class="f3">
				<h2>Legnépszerűbb</h2>
				<ul>
					<li><a href="/adatbazis/keres/hirdetmeny/" >Hirdetmények</a></li><li><a href="/adatbazis/keres/dbhatarozat/" >Döntőbizottsági határozatok</a></li><li><a href="/adatbazis/keres/tajekoztato/" >Ajánlások, tájékoztatók</a></li>
				</ul>		
			</div>

			<div class="f4">
				<h2>Hasznos linkek</h2>
				<ul>
					

					

				</ul>		
			</div>

		</div>
		<div>
			<div class="f1">

				<div id="portlet_footer_logo">
					<div>
						<img alt="" src="/public/images/cimer.png">
						<h3>Közbeszerzési <br>Hatóság</h3>
					</div>
				</div>
				<div id="portlet_evhonlapja">
					<div>
						<a href="/mutat/1288/"><img src="/public/images/evhonlapja/ev1.png" alt="Az év honlapja különdíj - 2012" /></a>
					</div>
				</div>

			</div>
			<div class="f2">
				<div id="portlet_footer_address">
					<div>
						<span class="address">1026 Budapest, Riadó u. 5.</span>
						<a href="http://goo.gl/maps/urPc" target="_blank" class="map">Térkép megnyitása Google Maps-en</a><br />
						<a href="mailto:kapcsolat (kukac) kt.hu" class="email">kapcsolat (kukac) kt.hu</a>
					</div>
				</div>
			</div>
			<div class="f3">
				<div id="portlet_footer_ugyfel">
					<div>
						<strong>Hivatali munkarend</strong> <br />
						<span>hétfő–csütörtök:</span> 8:00–16:30 <br />
						<span>péntek:</span> 8:00–14:00
					</div>
				</div>
			</div>
		</div>

	</div>
</div>
	

	
	<script type="text/javascript" src="/public/js/libs/modernizr-2.0.6.min.js"></script>
	<script type="text/javascript" src="/public/js/libs/jquery.min.js"></script>
	<script type="text/javascript" src="/public/js/libs/jquery.scrollTo-min.js"></script>
	<script type="text/javascript" src="/public/js/libs/jquery.cookie.js"></script>
	
<script type="text/javascript" src="/public/js/libs/jquery.scrollTo-min.js"></script>

	
	<script type="text/javascript" src="/public/js/script.js?v=20161224194830"></script>
	<script type="text/javascript" src="/public/ladybugTracker/js/ladybugTracker-light.js"></script>
	
	
	

		<script type="text/javascript">

	 var _gaq = _gaq || [];
	 _gaq.push(['_setAccount', 'UA-30935263-1']);
	 _gaq.push(['_trackPageview']);

	 (function() {
	   var ga = document.createElement('script'); ga.type = 'text/javascript'; ga.async = true;
	   ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
	   var s = document.getElementsByTagName('script')[0]; s.parentNode.insertBefore(ga, s);
	 })();

	</script>
</body>
</html>
