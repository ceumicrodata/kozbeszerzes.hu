<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<!--[if lt IE 7]> <html xmlns="http://www.w3.org/1999/xhtml" xml:lang="hu" lang="hu" class="no-js ie6"> <![endif]-->
<!--[if IE 7]>    <html xmlns="http://www.w3.org/1999/xhtml" xml:lang="hu" lang="hu" class="no-js ie7"> <![endif]-->
<!--[if IE 8]>    <html xmlns="http://www.w3.org/1999/xhtml" xml:lang="hu" lang="hu" class="no-js ie8"> <![endif]-->
<!--[if gt IE 8]><!--> <html xmlns="http://www.w3.org/1999/xhtml" xml:lang="hu" lang="hu"> <!--<![endif]-->


<head>
	<title>Közbeszerzési Hatóság - Címlap</title>
	
	<meta http-equiv="content-type" content="text/html; charset=utf-8" />
	<meta name="description" content="" />
	<meta name="keywords" content="" />
	<meta http-equiv="X-UA-Compatible" content="IE=edge,chrome=1" />
	<meta name="viewport" content="width=device-width,minimum-scale=1.0,maximum-scale=1.0,initial-scale=1.0,user-scalable=no" />
	
	<link rel="alternate" type="application/rss+xml" title="KT portál friss anyagai" href="/rss/" />

	
	<link rel="stylesheet" type="text/css" href="/public/css/fonts.css?v=20161224195418" media="screen, print"/>
	<link rel="stylesheet" type="text/css" href="/public/css/layout.css?v=20161224195418" media="screen"/>
	


	
	<link rel="stylesheet" type="text/css" href="/public/css/reset.css" media="screen"/>
	<link rel="stylesheet" type="text/css" href="/public/css/style.css?v=20161224195418" media="screen, print" />
	<link rel="stylesheet" type="text/css" href="/public/css/ie8.css?v=20161224195418" media="screen"/>
	<link rel="stylesheet" type="text/css" href="/public/css/print.css?v=20161224195418" media="print"  />
	
	
	


	<link rel="profile" href="http://microformats.org/profile/hcard" />
	<link rel="shortcut icon" href="/public/images/favicon.ico" />
	
	

	<!--[if lt IE 9]>
		<script src="/public/js/libs/selectivizr.min.js"></script>
	<![endif]-->

	
</head>

<body class="article">

	<div id="fb-root"></div>
	<script>(function(d, s, id) {
	  var js, fjs = d.getElementsByTagName(s)[0];
	  if (d.getElementById(id)) return;
	  js = d.createElement(s); js.id = id;
	  js.src = "http://connect.facebook.net/hu_HU/all.js#xfbml=1";
	  fjs.parentNode.insertBefore(js, fjs);
	}(document, 'script', 'facebook-jssdk'));</script>


	<a name="content"></a>

	
	<div id="bookmarks" class="anonim">
	<div class="wrap">
		<div class="inner">

			
			<h1>Könyvjelzőim</h1>

		
				
			<p>A regisztrált és bejelentkezett felhasználók itt férhetnek hozzá a korábban könyvjelzővel megjelölt hírekhez.</p>
			<p><small>Ha ön is szeretné figyelemmel kísérni számítógépén és okostelefonján a közbeszerzésekkel kapcsolatos híreket, változásokat, nincs más dolga, mint regisztrálni.</small></p>
			<p class="buttons"><a href="/felhasznalo/regisztracio/" class="btn">Szeretnék Regisztrálni</a> <a href="#" class="btn close">Mégsem</a></p>

			<img src="/public/images/bg/bookmarks-nonlogin.png" alt="" />

			<span class="close">(FX)</span>


		


		</div>
		<div class="menu">
			
			<ul class="clearfix">
				
			</ul>
		</div>
	</div>

	<div id="handle"><img src="/public/images/bg/bookmarks-handle.png" alt="" /></div>

</div>
	<div id="oldbrowser">
	<p>
		Az Internet Explorer Ön által használt változatát<br /> a Közbeszerzési Hatóság portálja nem támogatja.
	</p>	
	<p class="small">Kérjük töltse le az alábbi böngészők friss verzióját.</p>

	<hr />
	<table>
		<tr>
			<td>
				<a target="_blank" href="http://www.microsoft.com/hun/windows/internet-explorer/">
					<img src="/public/images/buttons/oldbrowser/ie.png" alt="Internet Explorer" />
					<span>Internet Explorer</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.google.com/chrome/?hl=hu">
					<img src="/public/images/buttons/oldbrowser/chrome.png" alt="Google Chrome" />
					<span>Google Chrome</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.mozilla-europe.org/hu/firefox/">
					<img src="/public/images/buttons/oldbrowser/ff.png" alt="Mozilla Firefox" />
					<span>Mozilla Firefox</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.apple.com/hu/safari/download/">
					<img src="/public/images/buttons/oldbrowser/safari.png" alt="Safari" />
					<span>Safari</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.opera.com/">
					<img src="/public/images/buttons/oldbrowser/opera.png" alt="Opera" />
					<span>Opera</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			
		</tr>
	</table>
	<hr />

	<p class="sec">Your browser is no longer supported. </p>
	<p class="small">Please download a modern browser from above.</p>

	<p class="legal">
		Közbeszerzési Hatóság | <a href="mailto:kapcsolat@kt.hu">kapcsolat@kt.hu</a>
	</p>
</div>
	<a href="#top" id="backtotop">vissza a lap <br />tetejére</a>


<div id="quicksearch">
	<div class="wrap">
		
		<form action="/adatbazis/gyorskereses/" method="GET">
			<fieldset>

				

				<input type="hidden" name="tipus" value="tartalom" />
				

				<input type="text" name="q" placeholder="Keresés hírekben, cikkekben, publikációkban" />
				<button type="submit">Keresés</button>
				<button type="button" class="close">Fu</button>

				<h2>Részletes keresés az egyes témakörökben</h2>
				
				<ul>
					<li><a href="/keres/">Hírek, cikkek, publikációk</a></li>
					<li><a href="/adatbazis/keres/tajekoztato/">Ajánlások, tájékoztatók, útmutatók</a></li>
					<li><a href="/adatbazis/keres/ajanlatpublikaciok/">Ajánlatkérői publikációk</a></li>
					<li><a href="/adatbazis/keres/ajanlatkero/">Bejelentkezett ajánlatkérők</a></li>
				</ul>
				<ul>
					<li><a href="/adatbazis/keres/dbhatarozat/">Döntőbizottsági és bírósági határozatok</a></li>
					<li><a href="/adatbazis/keres/ebitelet/">Európai Bíróság ítéletei</a></li>
					<li><a href="/adatbazis/keres/tanacsado/">Hivatalos közbeszerzési tanácsadók</a></li>
					<li><a href="/adatbazis/keres/hirdetmeny/">Közbeszerzési Értesítő</a></li>
				</ul>
				<ul>
					<li><a href="/adatbazis/keres/oktatas/">Közbeszerzési oktatás</a></li>
					<li><a href="/adatbazis/keres/ajanlattevo/">Minősített ajánlattevők</a></li>
					<li><a href="/nyilvantartas/tanacsado/lista/">Felelős akkreditált közbeszerzési szaktanácsadók jegyzéke</a></li>
					<li><a href="/nyilvantartas/hntdontes/lista/">Hirdetmény nélküli eljárásokkal kapcsolatos döntések</a></li>
				</ul>

				<button type="button" class="closeup">panel elrejtése ↑</button>


			</fieldset>
		</form>
	</div>
</div>





<div id="bc">
	<ul>
		
		<li>
			
			Címlap
			
		</li>
		
	</ul>
	<button type="button"><span>Menü kibontása</span>w</button>
</div>
<div id="menu">
	<div id="evhonlapja" class="slowanim"><a href="/mutat/1288/">Különdíjas a www.kozbeszerzes.hu!</a></div>
	<div class="wrap">
		<div id="mainMenu">
			<div id="logo">
				
				<h1><a href="/">
					KÖZBESZERZÉSI
					HATÓSÁG
				</a></h1>
				
			</div>

			<ul id="langSel">
				<li><a href="/nyelvi-verziok/english/">English</a></li>

			</ul>

			<ul class="iconmenu">
				<li ><a href="/"><em>F</em><b>H</b><span>Főoldal</span></a></li>
				<li class="search"><a href="/keres/"><em>F</em><b>S</b><span>Keresés</span></a></li>
				<li><a href="/sitemap/"><em>F</em><b>s</b><span>Oldaltérkép</span></a></li>
				<li><a href="/gyik/?c=4"><em>F</em><b>M</b><span>Súgó</span></a></li>
				<li><a href="/kapcsolatok/kapcsolatfelvetel/"><em>F</em><b>E</b><span>Kapcsolat</span></a></li>
				
				<li class="accessibility"><a href="/felhasznalo/valtas/vakbarat/" title="Akadálymentes változat"><em>O</em><b>v</b><span>Akadálymentes</span></a></li>
				
			</ul>
		
			<ul class="usermenu">
				<li class="hi"><a href="/felhasznalo/belepes/">Belépés</a> / <a href="/felhasznalo/regisztracio/">Regisztráció</a></li>
				<li class="hi small"><a href="/felhasznalo/emlekezteto/">Jelszó-emlékeztető</a></li>
			</ul>
		
		
		</div>
		<div id="subMenu">
			
			<div>
				<h2><a href="#top">Hatóság</a></h2>
				<ul>
					
					<li ><a href="/magunkrol/bemutatkozas">Bemutatkozás</a></li>
					
					<li ><a href="/magunkrol/szervezeti-felepites">Szervezeti felépítés</a></li>
					
					<li ><a href="/magunkrol/kozbeszerzesek-tanacsa">Közbeszerzések Tanácsa </a></li>
					
					<li ><a href="/magunkrol/dontobizottsag">Döntőbizottság</a></li>
					
					<li ><a href="/magunkrol/kozerdeku-adatok">Közérdekű adatok</a></li>
					
					<li ><a href="/magunkrol/elerhetosegek">Elérhetőségek</a></li>
					
					<li ><a href="/magunkrol/egyuttmukodesi-megallapodasok">Együttműködések</a></li>
					
					<li ><a href="/magunkrol/allasajanlatok">Állásajánlatok</a></li>
					
				</ul>
			</div>
			
			<div>
				<h2><a href="#top">Jogorvoslat</a></h2>
				<ul>
					
					<li ><a href="/jogorvoslat/tudnivalok">Tudnivalók</a></li>
					
					<li ><a href="/jogorvoslat/jogorvoslati-kerelmek-listaja">Kérelmek</a></li>
					
					<li ><a href="/jogorvoslat/hatarozatok-listaja">Határozatok</a></li>
					
					<li ><a href="/jogorvoslat/targyalasi-naptar">Tárgyalási naptár</a></li>
					
					<li ><a href="/jogorvoslat/kozlemenyek">Közlemények</a></li>
					
				</ul>
			</div>
			
			<div>
				<h2><a href="#top">Jogi háttér</a></h2>
				<ul>
					
					<li ><a href="/jogi-hatter/hazai-szabalyozas">Hazai szabályozás</a></li>
					
					<li ><a href="/jogi-hatter/eu-s-szabalyozas">EU-s szabályozás</a></li>
					
					<li ><a href="/jogi-hatter/hirdetmenyekk">Hirdetmények</a></li>
					
					<li ><a href="/jogi-hatter/europai-birosag-iteletei">Európai Bíróság ítéletei</a></li>
					
					<li ><a href="/jogi-hatter/eu-s-hatteranyagok">EU-s háttéranyagok</a></li>
					
					<li ><a href="/jogi-hatter/ppn">PPN</a></li>
					
					<li ><a href="/jogi-hatter/jogalkalmazas-elosegitese">Jogalkalmazás elősegítése</a></li>
					
				</ul>
			</div>
			
			<div>
				<h2><a href="#top">Tevékenységek</a></h2>
				<ul>
					
					<li ><a href="/tevekenysegek/eves-beszamolo">Éves beszámoló</a></li>
					
					<li ><a href="/tevekenysegek/kozbeszerzesi-oktatas">Közbeszerzési oktatás</a></li>
					
					<li ><a href="/tevekenysegek/nyilvantartasok-vezetese">Nyilvántartások vezetése</a></li>
					
					<li ><a href="/tevekenysegek/szerzodes-ellenorzes">Szerződés-ellenőrzés</a></li>
					
					<li ><a href="/tevekenysegek/kozbeszerzesi-etikai-kodex">Közbeszerzési Etikai Kódex</a></li>
					
					<li ><a href="/tevekenysegek/konferenciak">Konferenciák</a></li>
					
					<li ><a href="/tevekenysegek/nemzetkozi-kapcsolattartas">Nemzetközi kapcsolattartás</a></li>
					
					<li ><a href="/tevekenysegek/kozbeszerzesi-statisztikak">Közbeszerzési statisztikák</a></li>
					
				</ul>
			</div>
			
			<div>
				<h2><a href="#top">Kapcsolatok</a></h2>
				<ul>
					
					<li ><a href="/kapcsolatok/tanusito-vedjegyek">Tanúsító védjegyek</a></li>
					
					<li ><a href="/kapcsolatok/kapcsolatfelvetel">Kapcsolatfelvétel</a></li>
					
				</ul>
			</div>
			
		</div>
	</div>
</div>


	

	<div class="container article">

		
		<div class="wrap">
			
    
    <div class="lead">
        <h1></h1>

            <table class="ertesitofej">
                <tr>
                    <th>Közbeszerzési Értesítő száma:</th>
                    <td>2007/141</td>
                </tr>
                <tr>
                    <th>Beszerzés tárgya:</th>
                    <td></td>
                </tr>
                <tr>
                    <th>Hirdetmény típusa:</th>
                    <td>A Közbeszerzési Döntőbizottság határozata KÉ</td>
                </tr>
                <tr>
                    <th>Eljárás fajtája:</th>
                    <td></td>
                </tr>
                <tr>
                    <th>Közzététel dátuma:</th>
                    <td>2007.12.12.</td>
                </tr>
                <tr>
                    <th>Iktatószám:</th>
                    <td>19049/2007</td>
                </tr>
                <tr>
                    <th>CPV Kód:</th>
                    <td></td>
                </tr>
                <tr>
                    <th>Ajánlatkérő:</th>
                    <td></td>
                </tr>
                <tr>
                    <th>Teljesítés helye:</th>
                    <td></td>
                </tr>
                <tr>
                    <th>Ajánlattételi/részvételi jelentkezési határidő:</th>
                    <td></td>
                </tr>
                <tr>
                    <th>Nyertes ajánlattevő:</th>
                    <td></td>
                </tr>
                <tr>
                    <th>Ajánlatkérő típusa:</th>
                    <td></td>
                </tr>
                <tr>
                    <th>Ajánlatkérő fő tevényeségi köre:</th>
                    <td></td>
                </tr>
				<tr>
					<th>Letöltés:</th>
					<td>
						<a href="/ertesito/pdf/portal_19049_2007/" target="_blank">Hirdetmény letöltése PDF formátumban</a>
					</td>
			    </tr>
                
            </table>

    </div>



    <div class="content hirdetmenytartalom">
	
		<pre>
		
KÖZBESZERZÉSEK TANÁCSA KÖZBESZERZÉSI DÖNTŐBIZOTTSÁG (19049/2007)

1024 Budapest, Margit krt. 85.
Ikt.sz.: D.554/28/2007.

Tárgy: az AVA-PACK Kft. jogorvoslati kérelme a Naszály– Galga TISZK Kht. közbeszerzési eljárása ellen.

A Közbeszerzési Döntőbizottság (a továbbiakban: Döntőbizottság) a Közbeszerzések Tanácsa nevében meghozta az alábbi

HATÁROZAT-ot:

A Döntőbizottság az AVA-PACK Kft. (9300 Csorna, Soproni út 125., képviseli: dr. Uzsoki Ágnes ügyvéd, 1061 Budapest, Andrássy út 32., a továbbiakban: kérelmező) jogorvoslati kérelmét, melyet a Naszály–Galga TISZK Kht. (2600 Vác, Naszály út 8., képviseli: dr. Fábry György ügyvéd, Szentmiklósi és Társa Ügyvédi Iroda, 1036 Budapest, Kolosy tér 5-6., a továbbiakban: ajánlatkérő) „HEFOP 4.1.1. – Naszály–Galga TISZK Kht. bútorbeszerzés” tárgyú közbeszerzési eljárása ellen nyújtott be, elutasítja.
Az eljárás során felmerült költségeiket a felek maguk viselik.
A határozat ellen fellebbezésnek, újrafelvételi és méltányossági eljárásnak helye nincs. A határozat felülvizsgálatát, annak kézbesítésétől számított 15 napon belül keresettel a Fővárosi Bíróságtól lehet kérni. A keresetlevelet a Fővárosi Bírósághoz címezve, de a Döntőbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.

INDOKOLÁS

A Döntőbizottság a rendelkezésre álló adatok, a közbeszerzési eljárás iratai, a felek írásbeli és tárgyalási nyilatkozatai alapján, az alábbi tényállást állapította meg:
A Foglalkoztatáspolitikai és Munkaügyi Minisztérium, mint támogató, képviseletében annak szervezeti egysége, a Humánerőforrás-fejlesztési Operatív Program és EQUEL Program Irányító Hatóság főigazgatója járt el, másrészről Vác Város Önkormányzata, mint főkedvezményezett, harmadrészről Pest Megye Önkormányzata, negyedrészről a Piarista Rend és Tartományfőnökség, mint konzorciumi partnerek között 2005. december 7-én támogatási szerződés jött létre, a „Térségi Integrált Szakképző Központ infrastrukturális kiépítése és feltételeinek javítása Vác városában című, HEFOP-4.1.1-P.-2004-10-0006/1.0 az egységes monitoring informatikai rendszer (EMIR) azonosító számon nyilvántartásba vett” pályázatban leírt költségek vissza nem térítendő támogatás formájában történő finanszírozására. A támogatás forrásai: Európai Regionális Fejlesztési Alap, hazai forrás és saját forrás.
A szerződő felek a fenti támogatási szerződést 2006. február 13-án módosították. Az 1. számú szerződésmódosítás a Foglalkoztatáspolitikai és Munkaügyi Minisztérium, mint támogató, képviseletében annak szervezeti egysége, a Humánerőforrás-fejlesztési Operatív Program és EQUEL Program Irányító Hatóság főigazgatója járt el, másrészről Vác Város Önkormányzata, mint konzorciumi partner 2, harmadrészről Pest Megye Önkormányzata, mint kedvezményezett 1, negyedrészről a Piarista Rend és Tartományfőnökség, mint konzorciumi partner 2, ötödrészről a Naszály–Galga Térségi Integrált Szakképző Központ Kht. mint belépő főkedvezményezett között jött létre. A források megoszlása a támogatási szerződés módosításában foglaltak szerint valósul meg.
Az ajánlatkérő a közbeszerzésekről szóló 2003. évi CXXIX. törvény (a továbbiakban: Kbt.) IV. fejezete szerinti nyílt eljárást indított, a rendelkező részben meghatározott beszerzés tárgyában.
Az ajánlati felhívás az Európai Unió Hivatalos Lapjában, a TED-adatbankban 2007. augusztus 8-án 2007/S 151-188064 számon került közzétételre.
Az ajánlatkérő felhívásában a beszerzése tárgyát árubeszerzésben jelölte meg. A részajánlat és a többváltozatú ajánlat tételének lehetőségét kizárta.
A II.1.5) pont szerint a szerződés tárgya: szállítási szerződés, a Naszály–Galga TISZK épülete bútorainak szállítására, elhelyezésére és szerelésére.
A felhívás II.2.1) pontja tartalmazta a szerződés szerinti teljes mennyiséget, az alábbiak szerint: Naszály–Galga TISZK épületébe különféle oktatási és műhelybútorzat, összesen 605 db beszerzése.
A felhívás II.3) pontja alapján a teljesítés határideje 30 hónap a szerződés megkötésétől számítva.
A felhívás III. pontja tartalmazta a szerződésre vonatkozó feltételeket, az ajánlattevőkkel szemben támasztott kizáró okokat, valamint az alkalmassági követelményrendszerét.
A III.2.3) pontban rögzítette a műszaki, illetőleg szakmai alkalmassági feltételeket.
A műszaki, illetőleg szakmai alkalmasság megítéléséhez szükséges adatok és a megkövetelt igazolási mód második és harmadik fordulata szerint:
Az ajánlattevő, illetve a közbeszerzés értékének tíz százalékát meghaladó mértékben igénybe venni kívánt alvállalkozó vonatkozásában:
A Kbt. 67. § (1) bekezdés d) pontja alapján a beszerzésre kerülő áru magyar nyelvű leírásával, műszaki paramétereinek ismertetésével, fényképének (kivéve az egyedi gyártású termékeket) bemutatásával és ajánlathoz történő csatolásával.
A Kbt. 67. § (1) bekezdés e) pontja alapján a beszerzésre kerülő áru megfelelőségi tanúsítványa, vagy forgalombahozatali engedélye másolatának csatolásával, kivéve az egyedi gyártású termékek tekintetében.
A műszaki, illetőleg szakmai alkalmassági minimumkövetelmények második és harmadik fordulata értelmében:
Az ajánlattevő, illetve a közbeszerzés értékének tíz százalékát meghaladó mértékben igénybe venni kívánt alvállalkozója a szerződés teljesítésére alkalmatlan, ha:
– a megajánlott termékek nem rendelkeznek magyar nyelvű leírással, műszaki ismertetővel,
– a megajánlott termékek nem rendelkeznek CE- vagy gyártóműi megfelelőségi tanúsítvánnyal, vagy forgalombahozatali engedéllyel, az egyedi gyártású termékek kivételével.
A felhívás IV.2) pontjában az ajánlatok bírálati szempontjaként az összességében legelőnyösebb ajánlat bírálati szempontot jelölte meg. Rögzítette a részszempontokat és a súlyszámokat, az alábbiak szerint:
részszempontok
súlyszámok
1. ajánlati ár
60
2. vállalt jótállási idő tartama (12–36 hónap között)
20.
3. az ajánlatkérő számára kedvezőbb fizetési határidő vállalása, ahol a megadott értéknek 60–90 nap között kell lennie
15
A VI.2) pont szerint a szerződés közösségi alapokból finanszírozott projekttel kapcsolatos.
Az ajánlatkérő a felhívás VI.3) a) pontjában, További információk között a hiánypótlásra – teljes körben – lehetőséget biztosított.
A VI.3) n) pont tartalmazta az értékelési ponthatárokat és az értékelése módszerét.
Dokumentációt is összeállított, mely tartalmazta az ajánlatok kötelező formai és tartalmi követelményeit, a műszaki leírást, a szállítási szerződés tervezetét, az ajánlatokhoz csatolandó iratok mintáját.
Az ajánlatkérő a dokumentáció II. Útmutató részének 18. pontjában felhívta az ajánlattevők figyelmét, hogy a Kbt. 58. § (7) bekezdése értelmében a közbeszerzési műszaki leírásban meghatározott gyártmányú, eredetű, típusú dologra, eljárásra, tevékenységre, személyre, illetőleg szabadalomra, vagy védjegyre való hivatkozás csak a közbeszerzés tárgyának egyértelmű és közérthető meghatározása érdekében történt, azok azzal egyenértékű dologgal kiválthatók. A megajánlott eszköznek, berendezésnek, anyagnak vagy szerkezetnek, stb. …azonban ki kell elégítenie a dokumentációban megfogalmazott műszaki és minőségi követelményeket.
Felhívta az ajánlattevők figyelmét, hogy amennyiben valamely megajánlott termék nem felel meg az előírt műszaki paramétereknek, vagy az annak való teljes körű megfelelés az ajánlatból nem derül ki, az ajánlattevő ajánlata érvénytelen.
A dokumentáció „III. Beszerzendő bútorok műszaki paraméterei”, „Ajánlati árösszesítő” részében „Oktatási és kiszolgáló helyiségek bútorai, berendezései”, valamint „TISZK személyzet által használt helyiségek bútorai, berendezései” bontásban – 1–50. azonosító sorszám alatt – megnevezte a beszerezni kívánt bútorokat, megadta azok mennyiségét.
A „Beszerzésre kerülő berendezések műszaki leírása” rész tartalmazta tételenként az adott bútor megnevezését, darabszámát, méretét, a szerkezet leírását, anyag- és színmeghatározását, a technológiai jellemzőket és tartozékokat. Ezen belül az 1. Asztal 1; 3. Asztal 2/2; 4. Asztal 2/3; 11. Asztal 3/3; 12. Asztal 4; 14. Fémasztal 2; 15. Fémasztal 3; 18. Fém tanári asztal; 37. Számítógépasztal 1; 38. Számítógépasztal 2 megnevezésű tételeknél a műszaki leírás – egyebek mellett – rögzítette, hogy „Az asztalok min. 50/30 mm méretű oválcsőből készített fémváz szerkezettel készülnek szintezhető lábakkal”. A 9. Asztal 3/1 tétel esetében a műszaki leírás – többek között – rögzítette, hogy „A lábszerkezet min. 50/30 mm oválcső”.
A közbeszerzési eljárás során 2007. szeptember 12-én és 2007. szeptember 17-én sor került kiegészítő (értelmező) tájékoztatásra.
A 2007. szeptember 17-i kiegészítő válaszában a Kemabo Kft. 1. kérdésére, mely szerint „A kiírásban szereplő asztalok vázánál lehetséges-e azonos minőségű és mechanikai tulajdonságú, de eltérő keresztmetszetű vázszerkezetet megajánlani? Azaz a kiírt ovális acélcsővázat félovál, alagútprofil, zártszelvény, vagy csővázzal megajánlani” az ajánlatkérő kifejtette, hogy „A műszaki leírás egyértelműen meghatározza a vázszerkezet anyagát, mely szerint az ajánlatkérő ovális acélcsőből kéri az asztalok gyártását”.
Az ajánlattételi határidőre – 2007. szeptember 25-ére – 6 ajánlattevő: az ASS Magyarország Kft., a Sellaton Hajlítottbútor Gyár Zrt., a Garzon Bútor Kereskedelmi Kft., a Balaton Bútorgyár Zrt., a Kemabo Kereskedelmi Marketing és Bonyolító Kft. és a kérelmező nyújtotta be az ajánlatát.
A Kemabo Kft. műszaki ajánlatában valamennyi termék vonatkozásában nyilatkozott a műszaki paraméterekről, képes ismertetőket, továbbá az asztalok vonatkozásában a Kemabo Kft. gyártó részére a Faipari Minőség-ellenőrző és Tanácsadó Kft. által kiállított szakvéleményeket csatolta. Az ASS Magyarország Kft. műszaki ajánlatában nyilatkozott a megajánlott termékek műszaki paramétereiről, terméklapokat, képes katalógusokat, megfelelőségi (minőségi) nyilatkozatot, és az ASS Magyarország Kft. gyártó részére a KERMI Minőségellenőrző és Szolgáltató Kft. által kiállított megfelelőségi szakvéleményeket csatolta.
A Sellaton Hajlítottbútor Gyár Zrt. műszaki ajánlatában nyilatkozatokat tett a termékek műszaki paramétereiről, saját gyártóműve megfelelőségi nyilatkozatait csatolta.
A Garzon Bútor Kereskedelmi Kft. műszaki ajánlatában nyilatkozott a megajánlott termékek műszaki paramétereiről, képes katalógusokat, az asztalok, asztallábazatok gerendák, kapcsoló és kiegészítő elemek vonatkozásában a Faimei Anyag- és Termékvizsgáló Laboratórium által a Garzon Bútor Kereskedelmi Zrt. gyártó részére kiadott kereskedelmi forgalomba hozatali engedélyét, és megfelelőségi nyilatkozatokat csatolta.
A kérelmező az 1., 3., 4., 9., 11., 12., 14., 15., 18., 37. azonosító sorszámú asztalok vonatkozásában a Linea Bútor-Stúdió Kft. gyártó termékeit ajánlotta meg, melyek vonatkozásában a KERMI Minőség-ellenőrző és Szolgáltató Kft. által kiállított megfelelőségi szakvéleményeket csatolta.
A bírálat során az ajánlatkérő 2007. október 1-jén és 2007. október 9-én az ajánlattevőket hiánypótlásra hívta fel.
A 2007. október 9-i hiánypótlási felhívásban a kérelmező esetében – egyebek mellett – az 1., 3., 14., 15., 18., 37., 38. és 50. tételek vonatkozásában kérte megadni a megajánlott termék paramétereit a lábazat anyagának formájára, méreteire vonatkozóan.
Kérelmező a 2007. október 12-én kelt hiánypótlásában a fentiekre az alábbi nyilatkozatot tett: „Az 1., 3., 14., 15., 18., 37., 38., 50-es tételekben megadott termékek paraméterei, és az általunk használt alapanyagok az alábbiak:
– 20 × 20 × 2 mm-es zártszelvény,
– 20 × 40 × 2 mm válcső,
– 50 × 25 mm-es oválcső,
– a paraván utólagosan is fel- és le is szerelhető,
– a tetőlap 18 mm-es laminált faforgács lap 2 mm-es ABS éllel”.
Az ajánlatkérő az ajánlatokat elbírálta, az eredményhirdetésre 2007. október 24-én került sor. Írásbeli összegezést is készített.
A közbeszerzési eljárás nyertese a Kemabo Kereskedelmi Marketing és Bonyolító Kft. lett, a nyertes ajánlatot követő legkedvezőbb ajánlatot a Sellaton Hajlítottbútor Gyár Zrt. nyújtotta be.
Az ajánlatkérő a kérelmező ajánlatát a Kbt. 88. § (1) bekezdés e), valamint f) pontja alapján érvénytelenné nyilvánította. Az írásbeli összegezés szerint ajánlatkérő a Kbt. 88. § (1) bekezdés f) pontja alapján az alábbi indokokkal nyilvánította érvénytelennek a kérelmező ajánlatát:
– 1., 3., 14., 15., 18., 37., 38. és 50. tételek esetében a hiánypótlásának 2. oldalán tett nyilatkozat alapján ezen tételek lábazatának anyaga 20 × 40 × 2 mm méretű oválcső, valamint 50 × 25 mm méretű oválcső, melyek nem elégítik ki az ajánlati dokumentációban minimálisan előírt 50 × 30 mm oválcsőre vonatkozó méret követelmény,
– a hiánypótlásának 2. oldalán tett nyilatkozat, valamint ajánlata alapján e bekezdésben fentebb felsorolt tételek laminált kivitelű asztallapfelülettel rendelkeznek, melyek nem felelnek meg az ajánlati dokumentáció által előírt 0,8 mm vastag HPL-lemezzel történő borításnak, így ajánlata nem felel meg az ajánlati dokumentáció előírásainak,
– 16. és 17. tételek esetében az ajánlatának 71. és 74. oldalán szereplő műszaki leírás szerint a fém szekrények polcainak teherbírása 50 kg/polc, amely nem elégíti ki az ajánlati dokumentációban megkövetelt minimum 100 kg/polc terhelhetőséget,
– 27. és 28. tételek esetében a folyosói várószék vázszerkezete az ajánlat 102. oldalán (27. tétel), 105. oldalán (28. tétel) lévő műszaki leírás szerint 60 × 40 mm méretű zártszelvény, ami nem elégíti ki az ajánlati dokumentáció szerinti, minimális méret előírása nélküli oválcső kivitelt.
Kérelmező 2007. szeptember 25-én – hiányosan – terjesztette elő a jogorvoslati kérelmét, a kérelem nem tartalmazta a Kbt. 324. § (3) bekezdése szerinti díj befizetéséről szóló igazolást.
A Döntőbizottság hiánypótlási felhívásának 2007. október 5-i teljesítését követően, a Döntőbizottság a jogorvoslati eljárást 2007. október 8-án indította meg.
Kérelmező 2007. szeptember 25-én előterjesztett jogorvoslati kérelmében kérte a jogsértés megállapítását, az ajánlatkérő közbeszerzési eljárás során meghozott – jelen esetben az ajánlattételi felhívásnak megfelelő – döntésének a megsemmisítését és a költségei megtérítését.
Indítványozta, hogy a Döntőbizottság ideiglenes intézkedéssel a közbeszerzési eljárást függessze fel, illetőleg a szerződéskötést tiltsa meg.
Előadta, hogy az ajánlati felhívás tanulmányozása és értelmezése alapján arra a következtetésre jutott, hogy az ajánlati dokumentációban részletezett műszaki leírás jogellenes, mert az ajánlati felhívás tárgyát képező több termék esetében – az asztalok döntő többségében – a vázszerkezet műszaki jellemzője oly módon meghatározott, hogy annak kizárólag egy magyarországi forgalmazó termékei felelnek meg. Az ajánlati dokumentáció a beszerzésre kerülő berendezési tárgyak műszaki leírása körében 1-50. sorszám alatt sorolta fel az ajánlati felhívás tárgyát képező bútorokat. A felsorolásban több tétel esetében az asztalok fémváz szerkezete vonatkozásában az alábbi leírás található: „Az asztalok minimum 50/30 mm méretű oválcsőből készített fémváz szerkezettel készülnek”. E kitételnek kizárólag az ASS Hungária Kft. által importált termékek felelnek meg, annak ellenére, hogy a piacon több, technológiájában, funkciójában azonos olyan termék létezik, mely a termék használhatóságával kapcsolatos valamennyi ajánlatkérői kritériumnak megfelel ugyan, de nem fedi le teljesen az ajánlati felhívásban megfogalmazott előírásokat.
Hivatkozása szerint, a dokumentáció II.18) pontja rögzítette a Kbt. 58. § (7) bekezdésének egyenértékűségre vonatkozó kifejezését, a jogszabályban definiált megjelölési módok azonban az ajánlat tárgyát képező termékek leírásában nem szerepeltek, a kiírás tartalmában az egyenértékűség követelményével ellentétes kitételt tartalmazott. Ebből azt a következtetést vonta le, hogy az ajánlatkérő az általa vitatott kitételt olyan műszaki követelménynek értelmezi, mely az egyenértékűség követelményének alkalmazási területén kívül esik, így a nem ilyen vázszerkezetű, ámbár műszakilag azonos jellemzővel és funkcióval bíró termékeket indokolás nélkül ki kívánja zárni a megajánlható termékek köréből az ajánlatkérő. A kiegészítő tájékoztatás is a fenti értelmezést támasztotta alá.
Fentiek alapján az ajánlati dokumentáció jogellenes, mert nincs olyan műszaki vagy használhatósági ok, melyből következne, hogy kizárólag a dokumentációban meghatározott vázszerkezetű termék alkalmas az elérni kívánt funkció biztosítására. Az ajánlatkérő előírása jogsértő, indokolatlanul előnyben részesíti egy gyártó specifikus termékét, illetőleg annak kizárólagos hazai forgalmazóját, ezáltal egyes áruk, illetve ajánlattevők az eljárásból kizárásra kerültek. Így az ajánlatkérő megsértette a Kbt. 58. § (7) bekezdését, a Kbt. 1. § (2) bekezdésében rögzített alapelveket és a Kbt. 4. § 15. pontját.
Kérelmező a jogorvoslati eljárásban 2007. október 25-én megtartott tárgyaláson írásbeli beadványt, valamint az alábbi nyilatkozatot terjesztette elő. Előadta, hogy az ajánlati dokumentáció jogellenességét nem a műszaki megoldás – oválcső – meghatározásában, hanem az ezen belül előírt mérettartomány – minimum 50 × 30 mm átmérő – vonatkozásában támadja. A műszaki leírás oválcső átméretére vonatkozó előírása sérti a Kbt. 58. § (7) bekezdését, objektív alapú műszaki indok nélkül korlátozza a megajánlható termékek körét, diszkriminatív módon egyes ajánlattevői kör indokolatlanul előnyös megkülönböztetésére alkalmas. A dokumentációban meghatározott méretű oválcsőhöz tartozó méretű szerelvények (úgynevezett végzáró és dugó) ugyanis kizárólag bizonyos – német tulajdonú hátterű, illetve a német tradíciók szerinti iskolai bútorgyártásra berendezkedett – ajánlattevői körhöz telepített célszerszámmal gyárthatók le, más forrásból ezen alkatrészek gyakorlatilag nem szerezhetők be. Fentiek alapján kérelmében a dokumentáció „Beszerzésre kerülő berendezések műszaki leírása” részében meghatározott 11 db tétel: az 1., 3., 4., 9., 11., 12., 14., 15., 18., 37., 38. azonosító sorszámmal megjelölt bútorok minimum 50 × 30 mm oválcső átmérő előírásának a jogszerűségét vitatja, melyek mindegyike tartalmazta a kérelemben kifogásolt kitételt.
Előadta, hogy az ajánlatkérő követelményének eredményeként, az irodabútorok vonatkozásában azonos műszaki jellemzőkkel bíró, 50 × 25 mm-es átmérőjű oválcsőszerkezet szerelvényezéséhez illeszkedő szerszámkészlettel rendelkező – gyakorlatilag teljes magyar tulajdonú gyártói kör – diszkriminatív módon kizárásra került az ajánlattevők közül. Az iskolabútorok piacán tradicionális okokból alakult ki, hogy a műszakilag egyenértékű megoldások közül a német piac az 50 × 30 mm-es, más piac pedig az 50 × 25 mm-es méretű oválcső alkalmazására rendezkedett be, az ehhez kapcsolódó szerelvények gyártásához szükséges szerszámkészlettel rendelkeznek. Ennek mindaddig nem volt piactorzító hatása, míg bármely mérettartomány műszakilag nem indokolt preferálása meg nem jelent az ajánlati felhívásokban, illetőleg dokumentációkban. Az oválcső minimum átmérőjére vonatkozó műszaki paraméter, illetve az ehhez kapcsolódó szerelvények gyártásához kötődő gyártási kapacitás objektív alapú műszaki indok nélkül alkalmas az ajánlattevők közötti különbségtételre. A termék tartóssága, stabilitása nem igényli az oválcső 50 × 30 × 2 mm-es keresztmetszeti méretét, hiszen a hazai gyártók mindegyike – az ASS Hungária Kft. kivételével – a kérelmező által is megajánlott 50 × 25 × 2 mm-es oválcsövet, vagy esetenként a 40 × 20-as vagy 50 × 20-as zártszelvényt használja, és az ezen mérethez kötődő szerelvények gyártására alkalmas fröccsöntő célszerszámmal rendelkezik. A kiírás kérelmező által vitatott kitétele azáltal, hogy minimumként kalibrálja az oválcső méretét 50 × 30 mm-re, azt maximálja is, hiszen ennél nagyobb átmérőből készült vázrendszer olyan nehézzé tenné a bútorokat, ami a rendeltetésszerű használatot kedvezőtlenül befolyásolná, következésképpen – bútorkatalógusokból is megállapíthatóan – a kiadott „minimum” oválcsőmérettől felfelé ténylegesen nem léteznek megajánlható termékek. Az ajánlatkérő észrevételében foglaltakra kifejtette továbbá, hogy a Hohenloher Kft. német tulajdonú cég, német tradíciók szerinti gyártási technológiával rendelkezik. Az ajánlatkérő által hivatkozott magyar társaságoknál (Ruukki Hungary Kft., Majo-Plussz Kft. és Tsai) beszerezhetők ugyan egyedi igény szerint oválcsövek, de nem az oválcső mérete, hanem az ezen mérethez kapcsolódó szerelvények gyártására alkalmas műszaki célszerszámok kalibráltsága az oka annak, hogy a dokumentációban meghatározott méretű oválcső felhasználásával gyártott termék csak német tradíciójú gyártó társaságoknál szerezhető be.
Közölte, hogy kérelmező is képes oválcső műszaki megoldású termék megajánlására, indokolatlan versenyhátrányt a méret meghatározása azért jelent, mert a magyar társaságok által alkalmazott 50 × 25 mm-es oválcső átmérő is alkalmas az előírt műszaki paraméterek teljesítésére, ezt a méretet követelik meg a forgalomba hozatali engedélyek is. Műszakilag, illetve napi gyakorlati szinten ez azt jelenti, hogy kérelmező is tud a megadott méretű oválcsövet készíttetni, de az ennek előállításához szükséges fröccsöntő szerszámai miatt csak az 50 × 25-ös mérethez rendelkezik úgynevezett végzárókkal és lábdugókkal, az ettől eltérő méretű termékek gyártásához magát a szerszámot is gyártatnia kellene, mely lehetetlenné teszi a kérelmező, és további haza gyártók számára a dokumentációban meghatározott méretű oválcsövet alkalmazó termék megajánlását. Ez komoly pénzügyi befektetést igényelne a kérelmező számára. Jogszerű megoldás az lenne, ha a dokumentáció az iskolai bútorok piacán jelenlévő, műszakilag egyenértékű oválcsőmegoldások – 50 × 25 mm és 50 × 30 mm – mérettartományában határozná meg az oválcső átméreti paraméterét. Az idomacél méretének meghatározásával a konkrét típus is meghatározásra került, a jelentősen magasabb árszínvonalú, német tradíció alapján gyártott termékekre szűkült a megajánlható termékek köre. Az ajánlatkérő szabadsága nem korlátlan, nem jogosult a műszaki leírás feltételrendszerének olyan kialakítására, mellyel objektív műszaki indok nélkül preferál, illetve diszpreferál az ajánlattevők között.
Fentiek alátámasztására hazai gyártók – az Alex Fémbútor Kft. 2007. október 17-én kelt, a Suli-Form Ipari és Kereskedelmi Kft. 2007. október 8-án kelt és a Gyulai Fafém Bútor Zrt. 2007. október 24-én kelt, a Linea Bútor-Stúdió Kft. kereskedelmi vezetőjéhez címzett – nyilatkozatait csatolta, melyben rögzítették, hogy 50 × 25 × 2 mm-es méretű ovál profil alkalmazásának előírása esetén gyártóként nem tudnak ajánlatot készíteni. Bemutatta továbbá a Salgótarjáni Acélárugyár Zrt., mint szállító és a Mobilia 96 Bt., mint vevő közötti 922-2007 sorszámú „Szakértői minőségi bizonyítvány”-t. Hivatkozása szerint e „Szakértői minőségi bizonyítvány”-ban a Hv.heg.síkovál(hideg)/ST2K32/5O × 30 × 2.00 × 6000 elnevezésű anyag Szakítószilárdság 324, Nyúlás 38,1 értékek, valamint a Hv.heg.síkovál(hideg)/ST2K32/50 × 25 × 2.00 × 6000 elnevezésű anyag Szakítószilárdság393, Nyúlás 37,9 – fentieknél magasabb – értékei azt igazolják, hogy az 50 × 25 mm-es lábazat a kedvezőbb műszaki megoldású. Vélelmezte, hogy a benyújtott ajánlatok műszaki adatai a kérelmében foglaltakat támasztják alá, azt, hogy az ajánlattevők a megjelölt ajánlattevői körből származó termékkel indultak az ajánlatkérő közbeszerzési eljárásában.
Kérelmező – az ajánlatkérő 2007. október 31-én előterjesztett észrevételére – a 2007. november 7-én előterjesztett beadványában kifejtette, hogy az ajánlatkérő továbbra sem tudta bizonyítani a minimum 50 × 30 mm-es oválcső műszaki előírásának indokoltságát. Álláspontja szerint, az általa megajánlott 50 × 25 mm-es oválcső éppúgy megfelel a közbeszerzés céljául megjelölt bútorok egyik elemének, mint a kiírásban megadott min. 50 × 30 mm-es oválcső. A becsatolt minőségi bizonyítvány adatai az 50 × 25 mm-es oválcső jobb és kedvezőbb műszaki értékeit igazolta. A műszaki paraméterek között az ajánlatkérő nem szerepeltette a nagyobb tömeg, nehezebb elmozdíthatóság iránti igényét, az oválcsövek átmérőjének 5 mm-es különbsége egy termék esetében csak minimális – maximum 2-3 kg – tömegbeli különbséget jelent. Az ajánlatkérő észrevételében maga is elismerte, hogy az ASS Magyarország Kft. prospektusában szereplő termékek megtekintése alapján jelölte meg az 50 × 30 mm-es oválcsövet, továbbá azt, hogy a minimális méret meghatározásánál nem valamilyen objektív indokot, hanem „esztétikai”, „ergonómiai” szempontokat vett figyelembe. Az 50 × 30 mm-es és az 50 × 25 mm-es oválcsövek között esztétikai megítélésükben nincs különbség. A műszaki leírásnak megfelelő paraméterű termék oválcsőből és annak szerelvényeiből (lábakat lezáró dugó) áll. A lábakat lezáró dugókat Magyarországon egyetlen cég gyártja, azonban az ehhez szükséges fröccsöntő szerszám az ASS Magyarország Kft. tulajdonában áll. A két társaság (a gyártó és a szerszám tulajdonosa) kizárólagossági megállapodása szerint, csak szűk körben fogadnak el a szerelvényre rendelést – a kérelmező és valamennyi magyar gyártó kívül esik ezen a körön –, az ASS Magyarország Kft. csak teljes bútort értékesít, alkatrészt nem. Ez az üzleti magatartás, amennyiben a közbeszerzési műszaki leírás tartalmává válik, a Kbt. 58. § (7) bekezdésébe ütközően bizonyos ajánlattevőket indokolatlanul előnyben részesít. Egyes ajánlattevői kör ugyanis a rendelkezésre álló forrásból, a rajta kívül állók pedig csak jelentős plusz kiadással tudják a műszaki paramétereknek megfelelő terméket legyártani. Ez azzal jár, hogy a nem preferált társaságok indokolatlan beruházásra kényszerülnek, az árversenyben hátrányba kerülnek, annak ellenére, hogy a műszaki leírásban meghatározottakkal egyenértékű paraméterű termékek szerelvényeinek gyártásához maguk is rendelkeznek gyártókapacitással. Nem állította, hogy a közbeszerzési eljárás kiírásakor az ajánlatkérőnek tudnia kellett, hogy az oválcsövet ki vagy kik gyártják, illetve forgalmazzák, ajánlatkérőnek a minimum 50 × 30 mm-es oválcső műszaki indokoltságát kell megadnia. Kérelmező a műszaki paraméterbeli korlátozás figyelembevétele nélkül tette meg legjobb ajánlatát az 50 × 25 mm-es oválcsövekkel készített bútorokkal, a jelen jogorvoslati eljárás keretei között kívánja az ajánlatkérő jogsértő döntését megtámadni. Közölte, hogy a kérelmező ügyvezetője egyúttal a Linea Kft. kereskedelmi igazgatója is, ez indokolja, hogy a becsatolt nyilatkozatokat a gyártók a kereskedelmi vezetőhöz intézték. Az iskolabútorok esetében gyakorlatilag kizárólagosan a 2 mm-es falvastagsági méret alkalmazott. A falvastagság mérete a minőségi bizonyítványban szereplő eredményeket nem befolyásolja, ez mindkét termék esetében megegyezik, különbség csak az átmérőben írható le.
Fentiek alapján az ajánlati felhívás jogellenes, műszakilag és használati szempontok alapján, indokolatlan módon részesít előnyben bizonyos piaci szereplőket.
Az ajánlatkérő észrevételében elkésettség miatt az eljárás megszüntetését, illetőleg alaptalanság miatt a kérelem elutasítását kérte.
Álláspontja szerint közbeszerzési eljárása során jogszerűen járt el, nem sértette meg a Kbt. szabályait.
A kérelmező 2007. szeptember 25-én előterjesztett jogorvoslati kérelmére előadta, hogy a közbeszerzési műszaki leírása nem sérti a Kbt. 58. § (7) bekezdését, az esélyegyenlőség alapelvét. A dokumentáció műszaki tartamának összeállítása előtt kalkulációkat készített, szakemberei bútorkatalógusokat tekintettek át, az abban foglaltakat használták fel. A rendelkezésre álló pénzügyi keretek lehetővé tették, hogy a fémváz ne sarkos, kevésbé esztétikus zártszelvény legyen. A választást az is alátámasztotta, hogy e technológiát tekintve gyártása különleges hátteret nem igényel fémvázas bútorokat gyártók/gyártatók számára. Az esélyegyenlőség biztosítása érdekében nem került meghatározásra a vastagság, az, hogy milyen formában legyen meghajlítva, meg legyen-e hajlítva a fémváz. Az asztallábakra különleges kialakítást (U, C, vagy más forma) sem írt elő, így a gyártás magasabb fokú felkészültséget, különleges célszerszámozást nem igényel. A kérelmező által kifogásolt oválcső asztallábként történő felhasználását, annak dokumentációban történő szerepeltetését egyrészt esztétikai okok (látványa oldja a műhelyben, tanteremben lévő négyszögletes, henger alakú elemek egyhangúságát), másrészt a használati funkció (az alsó végtagok esetleges beütése során keletkező fájdalomhatás csökkentése) bővítése indokolták. Minimumméretet – 50 × 30 mm – adott meg az oválcsőre, az idom falvastagságának meghatározása nélkül, így ajánlattevőknek minden paraméternél volt választási lehetőségük. Az asztallábak konkrét típusát nem kötötte ki, egyedül az asztalláb keresztmetszetének formáját határozta meg, nem korlátozta annak beszerzési forrását sem. A vitatott egyedi gyártású asztal egyetlen gyártó vagy forgalmazó katalógusában sem szerepelt. A műszaki tartalom minden eleme (fémváz anyaga, tetőlap anyaga, kábelcsatornák, zárható PC-tartó főkulccsal) úgy került meghatározásra, hogy a bútor és a benne elhelyezésre kerülő számítógépes technika önállóan viselje a jelentős igénybevételt. Ez a műszaki tartalom összhangban áll az elvárt 36 hónapos garanciával is, némely gyártó palettáján megtalálható alacsonyabb műszaki tartalmú bútorra nem lehet elvárni ilyen hosszú garanciát. A bútoriparban a 12 hónapos garanciavállalás vált általánossá. Valamennyi beszerezni kívánt bútor a középkategória felső részét képezi, az ajánlatkérő szándéka jó műszaki színvonalú, esztétikus és ergonóm bútorok beszerzése volt. A Kbt. 58. § (7) bekezdése alapján egyenértékű műszaki megoldás megajánlható volt, melyet alátámaszt, hogy az ASS Hungária Kft.-n és kérelmezőn kívül, további 4 ajánlattevő tett ajánlatot. A műszaki leírásban meghatározott műszaki specifikáció nem okoz indokolatlan, hátrányos vagy előnyös megkülönböztetést a lehetséges ajánlattevőkkel szemben. Az ajánlatkérő információi szerint más gyártó is forgalmaz a műszaki leírásban meghatározott profilú (oválcső) lábazattal ellátott bútorokat (például Hohenloher Kft., Várpalota, Cseri Parkerdő). Oválcsövek beszerezhetők a Salgótarjáni Acélárugyárnál, illetve ezen gyár termékeit forgalmazó kereskedőknél (www.sac.hu), továbbá a Ruukki Hungary Kft.-nél (www.ruukki.com), illetőleg az általuk kiszolgált fémkereskedőknél. Ismeretei szerint más egyedi bútorgyártással foglalkozó cégnél is beszerezhetők a jogorvoslat tárgyát képező asztalok lábazati elemei (Ma-Jo Plussz Kft. 8000 Székesfehérvár, Bakony u. 4.). Mindezek alapján alaptalan a kérelmező kifogása, a dokumentációban kiírt asztalok nem egy adott cég termékeit takarják, nem határozott meg konkrét gyártmányt, típust, több gyártó és forgalmazó is képes az adott műszaki előírást teljesíteni. Amennyiben meg is jelölt volna konkrét gyártmányt, úgy az egyenértékű műszaki megoldással kiváltható lenne. Hivatkozott a Fővárosi Ítélőtábla 4.Kf.27.291/2006/8. számú eseti döntésére, a Döntőbizottság D.829/23/2006. számú határozatára.
Az ajánlatkérő szerint a kérelmező a 2007. október 25-én megtartott tárgyaláson elkésetten terjesztette elő a műszaki leírásban meghatározott 11 db asztal tétel vonatkozásában az oválcső minimum 50/30 mm méret előírását támadó kiegészítő kérelmét. Mivel a kérelmező az alapjogorvoslati kérelmében arra hivatkozott, hogy a műszaki leírásban meghatározott vázszerkezetnek nem megfelelő, „ámbár műszakilag azonos jellemzővel és funkcióval bíró termékeket indokolás nélkül ki kívánja zárni a megajánlható termékek köréből” az ajánlatkérő, így a tárgyaláson előterjesztett kiegészítő kérelem a jogorvoslati kérelem pontosításának nem tekinthető.
Érdemi nyilatkozatában, a 2007. október 31-én előterjesztett észrevételében a kérelmező által benyújtott szakértői minőségi bizonyítvány tartalmával kapcsolatban kifejtette, hogy a vizsgálati anyagban hivatkozott műszaki paraméterek (szakítószilárdság és nyúlás) nem bírnak jelentőséggel az eljárás szerinti asztallábak tekintetében, mivel azok esetében az igénybevétel főképp nyomásra és hajlításra történik, így a szakítószilárdság és a nyúlás mértéke a bútorok igénybevétele szempontjából közömbös paraméterek. Figyelembe véve, hogy a termékek iskolában kerülnek elhelyezésre, a nagyobb méret által nyújtott nagyobb tömeg az ajánlatkérő számára kedvezőbb, mivel nehezebben elmozdítható tárgyakat jelent.
A minimum 50/30-as oválcső vázméret előírásának indokai körében előadta, hogy funkció, felhasználási cél, megbízhatóság, biztonságtechnikai, esztétikai és ergonómiai szempontok alapján kívánta meghatározni az egyedi gyártású – közepes minőségi és árkategóriába tartozó – termékeket, és az azokkal szemben támasztott műszaki követelményeket, melyhez – az észrevételéhez csatolt – Prolax Fémbútor Kft., Linea Bútor-Stúdió Kft., ASS Magyarország Kft., Hohenloher Speciálbútor Kft. prospektusaiból és interneten talált információkból szerzett ismereteket, általános jellemzőket. Nem adott terméket választott a fenti cégek katalógusaiból, prospektusaiból, hanem az egyedileg legyártandó termékek paramétereit határozta meg a műszaki leírásában. Az ASS Magyarország Kft. prospektusából az eljárás előkészítésekor nem derült ki számára, hogy e cég gyártja vagy forgalmazza az ott fellelhető termékeket. E prospektusban szereplő termékek vázszerkezetének formáját, arányait találta esztétikus megjelenésűnek, ezért választotta a min. 50/30 mm méretű oválcső vázszerkezetet, a falvastagság meghatározása nélkül. A műszaki leírásban meghatározott méretnek alapvetően ergonómiai, esztétikai és az iskolai célú felhasználás alapján célszerűségi szempontjai voltak. Az előzetesen beszerzett információk szerint ez a fajta oválcső beszerezhető Magyarországon a Salgótarjáni Acélárugyár Zrt.-nél (akár méretre szabva is), a Ruukki Hungary Kft.-nél, valamint az Európai Unió más országaiban is. A műszaki leírásban megadott méretű alapanyag minden ajánlattevő számára elérhető, ezért a beszerzési forrás oldaláról nem jelentkezik az esélyegyenlőség korlátozása. Az ajánlatkérő nem gyártó vagy piackutató cég, a vizsgált információforrások alapján nem lehetett ismert előtte, hogy a hazai bútorgyártó piacon a termékek egyes alkatrészeinek (lábazat és elemei) méretével kapcsolatban milyen – akár a kérelmező által is hivatkozott – 10%–90% arányú piaci lefedettség alakult ki, továbbá az sem, hogy a magyar bútorpiaci szereplők milyen hagyományok szerinti termékpalettával, gyártástechnológiával dolgoznak. Nem írta elő, hogy az ajánlattevőknek saját maguknak kell legyártaniuk az egyes termékeket, vagy azok alkatrészeit. Az ajánlattevők – így a kérelmező is – szándékaik és lehetőségeik szerint maguk gyárthatják, vagy alvállalkozó(k)tól is beszerezhetik a termékeket, azok alkatrészeit Magyarországról vagy bármely külföldi országból. Kérelmező a tárgyaláson maga is úgy nyilatkozott, hogy el tudja készíteni a termékek kifogásolt alkatrészeit (az oválcső lábakat), csak egy kapcsolódó másik alkatrész, a lábakat lezáró dugók gyártásához nem rendelkezik megfelelő, drága fröccsöntő szerszámmal. Az ajánlatkérő nem zárta ki annak lehetőségét, hogy a kérelmező – választása szerint – szerszámait bővítse, vagy beszerezze, esetleg alvállalkozóval legyártassa a részalkatrészt, vagy beszerezze azt a magyar, az európai vagy a világpiacon, például Távol-Keleten rendelje meg annak legyártását. Az ajánlatkérő nem írt elő az oválcsövek nyitott keresztmetszetének lezárására és a szintezhető lábak kialakítására vonatkozó különleges követelményt (például ABS műanyag) vagy formát, így az ajánlattevők saját döntésük és a rendelkezésre álló műszaki lehetőségeik, valamint a mérethez igazodó piaci kínálat szerint választhatták meg az alkalmazni kívánt műszaki megoldást. Megvizsgálta a benyújtott ajánlatokat, a becsatolt termékismertetők, prospektusok, fényképek alapján azonban nem állapítható meg a megajánlott termékek oválcső lábainak gyártója, illetve az, hogy milyen alvállalkozó közreműködésével szerzik azt be az ajánlattevők. Ennek oka, hogy az ajánlati felhívás III.2.3) pontjában csak azon termékek esetében várta el az alkalmasság követelményeként, hogy a termékekről fényképet, prospektust kell becsatolni, melyek nem egyedi előállítású termékek. Álláspontja szerint, amennyiben az érvényes ajánlatot tevők mindegyike által ugyanazon alkatrész gyártó/forgalmazó alkatrésze került volna megajánlásra, az sem jelentené azt, hogy mások (belföldi, külföldi társaságok) nem képesek azt előállítani, vagy máshonnan (belföldről, külföldről) nem szerezhetők be. Ajánlatkérőhöz csak a Kemabo Kft. részéről érkezett az oválcső esetleges kiváltására (mérethivatkozás nélkül) vonatkozó kiegészítő tájékoztatáskérés, melynek okán nem merült fel annak a lehetősége, hogy az ajánlattevők esetleg nem tudják teljesíteni a dokumentációban meghatározott műszaki paramétereket. Kérelmező a Suliform Kft. és a Gyulai Fafém Bútor Zrt. által a Linea Bútor-Stúdió Kft.-hez intézett, az ajánlati határidő lejártát követő dátumú leveleket csatolt a dokumentáció műszaki paramétereinek vitatására. Mindkét levél tartalmazta „a min. 50/30/2 mm-es oválprofil” kifejezést, ugyanakkor az ajánlati dokumentáció III. részében nem szerepelt a falvastagságra utaló 2 mm-es adat.
Fentiek alapján a Kbt. 58. § (7) bekezdésében biztosított keretek között határozta meg a műszaki leírását, ajánlatkérővel szemben nem támasztható olyan elvárás, hogy a beszerezni kívánt terméket vagy alkatrészt minden Magyarországon vagy külföldön az adott profilban működő gyártó vagy forgalmazó cég képes legyen előállítani, vagy forgalmazni.
Egyéb érdekelt ASS Magyarország Kft. észrevételében – alaptalanság miatt – a jogorvoslati kérelem elutasítását kérte.
Előadta, hogy – a kérelemben megjelölt – ASS Hungária Kft. megnevezésű cég a cégnyilvántartásban nem szerepel. Álláspontja szerint a min. 50/30 mm méretű oválcső nem cég specifikus, Európa több országában is gyártják például Olaszországban, Franciaországban, Németországban, Magyarországon is (SAC Zrt.). Az adott alapanyagból terméket előállító cégek száma nem korlátozható egy társaságra, többek között oktatási berendezéseket gyárt 50/30 mm méretű oválcsőből a Hohenloher Speciálbútor Kft. is. A műszaki leírásban megadott paraméterek egyedi terméket határoztak meg, így annak előállítására bármely műszakilag felkészült cég alkalmas lehet. A műszaki leírásban konkrét típusra vagy gyártóra nem történt hivatkozás, ezért a Kbt. 58. § (7) bekezdése alapján az egyenértékűség ténye fel sem merülhet. A műszaki leírás mindenki számára azonos feltételeket tartalmazott, biztosítva az esélyegyenlőséget a pályázók számára. A Kbt. 4. § 15. pontja alapján az ajánlatkérő jogosultsága, hogy a rendelkezésre álló anyagi keret figyelembevételével, magasabb minőségű, az általa igényelt rendeltetésnek megfelelő termék beszerzését kezdeményezze.
A Döntőbizottság elsődlegesen – figyelemmel az ajánlatkérő kifogására - az eljárási feltételeket vizsgálta meg, azt, hogy a kérelmező a jogorvoslati kérelmét a Kbt.-ben biztosított határidőben nyújtotta-e be.
A Döntőbizottság az alábbiakra tekintettel megállapította, hogy a jogorvoslati kérelem nem késett el.
A Kbt. 323. § (2) bekezdése szerint, a kérelem a jogsértés megtörténtétől számított tizenöt napon belül, a közbeszerzési eljárást lezáró jogsértő döntés esetében pedig az eredményhirdetéstől számított nyolc napon belül nyújtható be. Ha a jogsértés a kérelmezőnek később jutott tudomására, a határidő a tudomásra jutással veszi kezdetét. A jogsértés megtörténtétől számított kilencven napon túl kérelmet előterjeszteni nem lehet. E határidők elmulasztása jogvesztéssel jár.
A Kbt. 324. § (1) bekezdése határozza meg, hogy milyen tartalmú beadványt kell a jogorvoslati eljárás megindításához a kérelmezőknek benyújtaniuk. Ezen belül a Kbt. 324. § (1) bekezdés e) pontja rögzíti, hogy a kérelemben meg kell jelölni a Közbeszerzési Döntőbizottság döntésére [340. § (2)–(6) bekezdése] irányuló indítványt, ennek indokait.
A következetes joggyakorlat szerint, nem tartozik a kérelem teljességéhez sem a jogszabályhelynek, sem nevesítve a jogsértésnek a megjelölése, elégséges, ha a sérelmezett tényállást a kérelmező a Közbeszerzési Döntőbizottság elé tárja. A Döntőbizottság a jogorvoslati eljárás során a vizsgálatot a Kbt. 334. § (1) bekezdése szerint a kérelem keretei között folytatja le, méghozzá a kérelmező által a kérelmében feltárt és az eljárás során kiegészített tényállás ismeretében.
Jelen esetben a kérelmező 2007. szeptember 25-én terjesztette elő a jogorvoslati kérelmét, a dokumentációt 2007. szeptember 19-én vásárolta meg. Kérelmező a 2007. szeptember 25-én benyújtott kérelmében az ajánlatkérő közbeszerzési műszaki leírásának a jogszerűségét vitatta, ennek megfelelően rögzítette a megsértett jogszabályi rendelkezéseket és a Döntőbizottság döntésére irányuló indítvány indokait is.
A 2007. szeptember 25-i kérelem kifejezetten tartalmazta a műszaki leírás vélelmezett jogsértését, a kérelmező indokait, melyek szerint az ajánlati felhívás tárgyát képező több termék esetében – az asztalok döntő többségében – a vázszerkezet műszaki jellemzője oly módon meghatározott, hogy annak kizárólag egy magyarországi forgalmazó termékei felelnek meg, idézte a műszaki leírás vitatott kitételének egészét.
A Kbt. 317. § (1) bekezdése alapján alkalmazandó, a közigazgatási hatósági eljárás és szolgáltatás általános szabályairól szóló 2004. évi CXL. törvény (a továbbiakban: Ket.) 34. § (5) bekezdése értelmében a kérelmet tartalma szerint kell elbírálni.
Mivel a kérelmező 2007. szeptember 25-én a Döntőbizottság elé tárta az általa sérelmezett tényállást, 2007. október 25-én új kérelmi elemet nem terjesztett elő, hanem a műszaki leírás általa vitatott kitételéből, a vázszerkezet műszaki jellemzőjéből adódóan, a már konkrétan megjelölt asztal tételek vonatkozásában továbbra is a közbeszerzési műszaki leírás jogszerűségének a vizsgálatát kérte, a jogorvoslati kérelem a Kbt. 323. § (2) bekezdésében biztosított jogorvoslati határidőben került benyújtásra, nem késett el.
Így a Döntőbizottság – a pontosított kérelem alapján, melyben a kérelmező 11 db asztaltétel vonatkozásában, az oválcsőméret jellemzője miatt támadta a műszaki leírás jogszerűségét – az érdemi vizsgálatot lefolytatta.
A Döntőbizottság az érdemi vizsgálat során az alábbi indokokra tekintettel megállapította, hogy a jogorvoslati kérelem alaptalan.
Az ajánlatkérő a Kbt. IV. fejezete, a közösségi értékhatárokat elérő értékű közbeszerzési eljárásokra vonatkozó szabályozás szerint járt el.
Nyílt eljárást folytatott le.
A Kbt. kérelmező által hivatkozott rendelkezései az alábbiakat mondják ki:
A Kbt. 1. § (2) bekezdése értelmében az ajánlatkérőnek esélyegyenlőséget és egyenlő bánásmódot kell biztosítania az ajánlattevők számára.
A Kbt. 4. § 15. pontja határozza meg a közbeszerzési műszaki leírás fogalmát, mely szerint e törvény alkalmazásában közbeszerzési műszaki leírás: azoknak a műszaki előírásoknak az összessége, amelyet különösen az ajánlattételhez szükséges dokumentáció tartalmaz, és amelyek meghatározzák a közbeszerzés tárgya tekintetében megkövetelt jellemzőket, amelyek alapján a közbeszerzés tárgya oly módon írható le, hogy az megfeleljen az ajánlatkérő által igényelt rendeltetésnek; a műszaki előírások tartalmazzák a környezetvédelmi teljesítményre, a valamennyi követelménynek – így különösen a fogyatékos emberek számára a szolgáltatásokhoz való egyenlő esélyű hozzáférés szempontjának – megfelelő kialakításra, a biztonságra és méretekre vonatkozó jellemzők meghatározását, ideértve a közbeszerzés tárgyára alkalmazandó, a terminológiára, a jelekre, a vizsgálatra és vizsgálati módszerekre, a csomagolásra, a jelölésre, a címkézésre, a használati utasításra, a gyártási folyamatokra és módszerekre vonatkozó követelményeket; építési beruházás esetében továbbá tartalmazniuk kell a minőségbiztosításra, a tervezésre és költségekre vonatkozó szabályokat, a munkák vizsgálati, ellenőrzési és átvételi feltételeit, az építési eljárásokat vagy technológiákat, valamint minden olyan egyéb műszaki feltételt, amelyet az ajánlatkérőnek módjában áll általános vagy különös rendelkezésekkel előírni az elkészült munka és azon anyagok vagy alkatrészek tekintetében, amelyeket az magában foglal; árubeszerzés vagy szolgáltatás megrendelése esetében továbbá tartalmazniuk kell a minőségre, a teljesítményre, a termék rendeltetésére, a megfelelőség-igazolási eljárásokra vonatkozó követelményeket.
A Kbt. 58. § (7) bekezdése szerint az ajánlatkérő a közbeszerzési műszaki leírást nem határozhatja meg oly módon, hogy egyes ajánlattevőket, illetőleg árukat az eljárásból kizár, vagy más módon indokolatlan és hátrányos vagy előnyös megkülönböztetésüket eredményezi. Ha a közbeszerzés tárgyának egyértelmű és közérthető meghatározása szükségessé tesz meghatározott gyártmányú, eredetű, típusú dologra, eljárásra, tevékenységre, személyre, illetőleg szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmű meghatározása érdekében történt, és a megnevezés mellett a „vagy azzal egyenértékű” kifejezést kell szerepeltetni.
Elsődlegesen a Döntőbizottság rámutat, hogy a Kbt. alapelvei általános törvényi követelményeket határoznak meg a közbeszerzési eljárás valamennyi résztvevője részére. Az alapelvek főszabályként a Kbt. egyes tételes szabályaiban realizálódnak. Ezekben az esetben az vizsgálható, hogy a Kbt. konkrét jogszabályi helye sérelmet szenvedett-e vagy sem (Fővárosi Ítélőtábla 4.Kf.27.291/2006/8. számú eseti döntése).
A Kbt. 58. §-a a közbeszerzési műszaki leírásra tételes előírásokat tartalmaz, az 58. § (7) bekezdése az esélyegyenlőség alapelvének érvényesülését biztosító konkrét törvényi rendelkezést rögzít, azt, hogy az ajánlatkérő a közbeszerzési műszaki leírást nem határozhatja meg oly módon, hogy egyes ajánlattevőket, illetőleg árukat az eljárásból kizár, vagy az más módon indokolatlan és hátrányos vagy előnyös megkülönböztetésüket eredményezi.
Kérelmező az esélyegyenlőség alapelvének sérelmét az ajánlatkérő közbeszerzési műszaki leírásában megadott egyes paraméterekkel, műszaki jellemzőkkel kapcsolatban vitatta. E vonatkozásban, amennyiben az adott műszaki paraméter hiányából eredően a műszaki leírás indokolatlanul nem zár ki egyes ajánlattevőket, illetőleg árukat az eljárásból, vagy az nem eredményez más módon indokolatlan és hátrányos megkülönböztetést, nem lehet megállapítani a tételes szabály sérelmét, melynek hiányában az alapelvek megsértésére sem kerülhet sor, nem sérülhet az ajánlattevők esélyegyenlősége.
Ezért a Döntőbizottság a kérelmező kérelmére azt vizsgálta, hogy az ajánlatkérő közbeszerzési műszaki leírása sérti-e a Kbt. tételes rendelkezéseit, a Kbt. 4. § 15. pontjának fogalommeghatározására tekintettel, a közbeszerzési műszaki leírással kapcsolatos ajánlatkérői kötelezettséget szabályozó Kbt. 58. § (7) bekezdését.
A Kbt. 58. § (7) bekezdése alapján az ajánlatkérő kötelezettsége, hogy úgy határozza meg a közbeszerzési eljárása műszaki követelményeit, hogy az ne okozza az ajánlattevők indokolatlan, hátrányos vagy előnyös megkülönböztetését.
A Kbt. 4. § 15. pontja alapján a közbeszerzési műszaki leírás – a közbeszerzés tárgyának jellegétől is függően – azoknak a műszaki előírásoknak az összessége, amelyek lényegében az ajánlatkérőnek a közbeszerzés tárgyával kapcsolatos elvárásait tartalmazzák, melyek alapján a közbeszerzés tárgya oly módon írható le, hogy az ajánlatkérő által igényelt rendeltetésnek megfeleljen. A műszaki előírás – egyebek mellett – tartalmazza a környezetvédelmi teljesítményre, a biztonságra és méretekre vonatkozó jellemzők meghatározását, ideértve a közbeszerzés tárgyára alkalmazandó, a terminológiára, a jelekre, a vizsgálatra és vizsgálati módszerekre, a csomagolásra, a jelölésre, a címkézésre, a használati utasításra, a gyártási folyamatokra és módszerekre vonatkozó követelményeket. Árubeszerzés (vagy szolgáltatás megrendelése) esetében tartalmaznia kell a műszaki leírásnak a minőségre, a teljesítményre, a termék rendeltetésére, a megfelelőségigazolási eljárásokra vonatkozó követelményeket is.
A Kbt. fenti kötelező előírásai – melyek összhangban vannak az Európai Unió irányelveivel és joggyakorlatával is – nem korlátozzák abban az ajánlatkérő jogát, hogy maga határozza meg a beszerzési igényének megfelelően a műszaki specifikációját, ezen belül a méret jellemzőket is, azon elvárását, hogy milyen minőségű és műszaki tartalmú termékek szállítását kéri.
A Döntőbizottság álláspontja szerint a beszerzés tárgyát képező áruk gyártóitól is elvárható, hogy felkészüljenek a közösségi piaci verseny adta kihívásokra és lehetőségekre, a gyártóknak és forgalmazóknak az ajánlatkérői igényeket ki kell szolgálniuk.
Magyarországnak az Európai Unióhoz történt csatlakozása folytán ugyanis a hatályos Kbt. szabályozása a közösségi joggal és a közösségi közbeszerzési irányelvekkel összhangban került kialakításra, melynek alapján a Kbt. hatálya alá tartozó közbeszerzések esetében érvényesülniük kell az Európai Közösséget létrehozó szerződésben foglalt elveknek, úgymint: az áruk, a szolgáltatások szabad áramlása; a letelepedés szabadsága; az egyenlő elbánás elve, a diszkrimináció tilalma; a kölcsönös elismerés elve; az arányosság; az átláthatóság (transzparencia).
E megváltozott jogi és földrajzi környezet tükrében ítélhető meg az adott közbeszerzési eljárás feltételrendszerének a jogszerűsége.
Jelen esetben megállapítható, hogy az ajánlatkérő a műszaki leírásában meghatározott gyártmányú, eredetű, típusú dologra, eljárásra, tevékenységre, személyre, illetőleg szabadalomra vagy védjegyre nem hivatkozott, így kifejezetten nem sértette meg a Kbt. 58. § (7) bekezdésének második fordulatát.
A Kbt. 58. § (7) bekezdésének első fordulata körében, mely szerint „az ajánlatkérő a közbeszerzési műszaki leírást nem határozhatja meg oly módon, hogy egyes ajánlattevőket, illetőleg árukat az eljárásból kizár, vagy más módon indokolatlan és hátrányos vagy előnyös megkülönböztetésüket eredményezi”, a Döntőbizottság az alábbiakat állapította meg.
A kérelmező szerint az oválcső műszaki leírásban meghatározott méret jellemzője a német tradíciójú asztal gyártókat preferálta, ez eredményezte a Kbt. 58. § (7) bekezdésének a sérelmét.
A Döntőbizottság álláspontja szerint a közbeszerzési ügy irataiból – az ajánlatkérő által csatolt, az előkészítés során alkalmazott 4 db katalógus adataiból, a műszaki leírásban meghatározott műszaki jellemzőkből – az tűnik ki, hogy az ajánlatkérő nem meghatározott, kész asztal szállítását kérte, hanem a beszerzési igényének megfelelő minőségi és méret jellemzőkkel bíró, egyedi gyártású, korszerű asztalok megajánlását várta el az ajánlattevőktől.
A műszaki leírásban meghatározott összetett műszaki paraméterekkel rendelkező termékeket a teljesítési határidőre kellett az ajánlattevőknek legyártaniuk, illetőleg legyártatniuk.
Az ajánlatkérő a dokumentáció II.18. pontjában a műszaki paramétereknek való megfelelőséget érvényességi feltételként támasztotta, az ajánlati felhívás III.2.3) pontjában a műszaki, illetőleg szakmai alkalmassági feltételeket az egyedi gyártású termékekre nem vonatkoztatta.
A jogorvoslati eljárásban a kérelmező 2007. október 25-én úgy nyilatkozott, hogy maga is le tudja gyártani, illetőleg gyártatni az előírt méretű oválcsövet, de az ennek előállításához szükséges fröccsöntő szerszámai miatt csak az 50 × 25-ös mérethez vannak úgynevezett végzárói és lábdugói, az ettől eltérő méretű termékek gyártásához magát a szerszámot is gyártatnia kellene. Ennek alátámasztására magyar gyártók nyilatkozatait is csatolta. A kérelmező szakértői minőségi bizonyítványt is bemutatott a műszaki indokoltság cáfolatára.
Az ajánlatkérő arra hivatkozott, hogy az oválcső méretével szükségtelenül nem korlátozta a megajánlható termékek körét. A méret meghatározását alapvetően ergonómiai, esztétikai és az iskolai felhasználás alapján célszerűségi szempontok indokolták. Az előkészítés során felhasznált bútorkatalógusokat csatolta. Előadta továbbá, hogy a megadott méretű oválcső alkatrész beszerezhető több gyártótól a magyar piacon, az Európai Unió országaiból, és a világpiacon is. Nem zárta ki annak lehetőségét, hogy a kérelmező választása szerint maga bővítse a szerszámkészletét, beszerezze vagy alvállalkozóval legyártassa a vitatott részalkatrészt.
A Döntőbizottság a Ket. 50. § (6) bekezdése alapján az ajánlatkérő és a kérelmező által előterjesztett bizonyítékokat, a kérelmező és az ajánlatkérő fenti nyilatkozatait egyenként és összességükben értékelte, és úgy ítélte meg, hogy az ajánlatkérő közbeszerzési műszaki leírása az ajánlattevők indokolatlan, hátrányos vagy előnyös megkülönböztetését nem eredményezte.
Az ajánlatkérő a kérelmező által vitatott 11 db tétel: az 1., 3., 4., 9., 11., 12., 14., 15., 18., 37., 38. azonosító sorszámmal megjelölt bútorok vonatkozásában összetett műszaki követelményrendszert támasztott, melynek részét képezte a minimum 50 × 30 × mm átmérőjű fémváz oválcső előírása. Az ajánlatkérő minimum követelményéből adódóan, az 50 × 30 mm oválcsőátmérőt meghaladó méretű termék elfogadott volt. E körben a Döntőbizottság álláspontja szerint helytálló az ajánlatkérő azon indoka, hogy a nagyobb méret által nyújtott nagyobb tömeg kedvezőbb az ajánlatkérő számára, ezt fejezi ki a műszaki leírásban meghatározott méret jellemző, mivel ez az iskolai funkció miatt nehezebben elmozdítható tárgyakat foglal magában, figyelemmel arra is, hogy az ajánlatkérő kiegészítő tájékoztatása alapján az ajánlattevőknek kötelezően acélcsövet kellett megajánlaniuk.
Az ajánlatkérő „szakítószilárdság” és „nyúlás” paramétereket nem adott meg, az adott terméktől többletfeltételt megkívánni, a műszaki leírás jogellenességét olyan körülményre alapítani, amely a műszaki leírásban nem volt elvárás, nem lehet.
Magyarországnak az Európai Unióhoz történt csatlakozásával a földrajzi környezet megváltozott, az áruk beszerzési és értékesítési feltételei tekintetében pedig korlátozást az ajánlatkérő műszaki leírása nem tartalmazott. Az ajánlatkérő a beszerzési igényét képező egyedi bútorok legyártására nem tartotta fenn, hogy kizárólag hazai vagy külföldi, illetőleg mely gyártók, forgalmazók termékei, alkatrészei használhatóak fel, az egyedi gyártású termékekre még könnyítést is tett.
Az ajánlatkérő a műszaki leírás elkészítéséhez több gyártó katalógusát – többek között a Linea Bútor-Stúdió Kft. katalógusát is – felhasználta, melyek adataiból nem vonható le, hogy a műszaki leírásban meghatározott méretű oválcsövet csak egy gyártó lenne képes legyártani.
A Döntőbizottság megállapította, hogy a kérelmező által becsatolt szakértői minőségi bizonyítvány azt is cáfolja, hogy magyar gyártók kizárásra kerültek az ajánlatkérő közbeszerzési eljárásából. A szakértői minőségi bizonyítványban foglalt műszaki paraméterek szerint létezik olyan magyarországi gyártó – Salgótarjáni Acélárugyár Zrt. –, melytől a kérelmező az előírt méretű oválcső alkatrészt beszerezhette volna.
Így magyarországi gyártók is indulhattak az ajánlatkérő közbeszerzési eljárásában egyedi termékeikkel.
A Döntőbizottság a, fentiekben részletesen ismertette a benyújtott ajánlatok adatait.
A Döntőbizottság álláspontja szerint a műszaki ajánlatok is azt támasztják alá, hogy az ajánlatkérő közbeszerzési eljárása a versenyt biztosította, több gyártó is le tudja gyártani a minimum 50/30 mm-es oválcső átmérő lábazatú asztalt. Így, még ha egyes ajánlattevők meglévő termékei nem is feleltek meg a műszaki leírásnak, egyedi gyártású termékeikkel indulhattak a közbeszerzési eljárásban.
Kérelmező 2007. november 7-én előterjesztett beadványában új állítást tett, az asztal lábakat lezáró dugókat gyártó társaság és az ehhez szükséges fröccsöntő szerszám tulajdonosa, az ASS Magyarország Kft. kizárólagossági megállapodására hivatkozott.
A kérelmező ezt az állítását a jogorvoslati eljárásban bizonyítékokkal nem támasztotta alá.
A benyújtott érvényes ajánlatok száma, azok műszaki tartalma pedig nem igazolta a kérelmező ezen előadásának a helytállóságát, azt, hogy csak egyetlen gyártó lenne képes, illetőleg magyarországi gyártó nem tudná az előírt átmérőjű oválcsővel rendelkező, egyedi asztalok legyártását biztosítani.
Fentiek alapján, a Döntőbizottság összességében elfogadta az ajánlatkérő észrevételében foglalt indokokat.
Így a műszaki leírás jogellenességét a kérelmező alaptalanul állította.
A fentiek alapján a Döntőbizottság álláspontja szerint az ajánlatkérő közbeszerzési műszaki leírása nem sérti a Kbt. szabályait, a Kbt. 4. § 15. pontjának fogalom meghatározására tekintettel, a Kbt. 58. § (7) bekezdését.
A Döntőbizottság a Kbt. 318. § (1) bekezdésében meghatározott hatáskörében eljárva, a fenti indokok alapján a kérelmező alaptalan jogorvoslati kérelmét a Kbt. 340. § (2) bekezdés a) pontja alapján elutasította.
A Döntőbizottság ideiglenes intézkedést nem alkalmazott, mert annak a Kbt. 332. §-ában rögzített törvényi feltételei nem álltak fenn.
A Döntőbizottság a Kbt. 340. § (2) bekezdés f) pontja és a 341. § (6) bekezdése alapján rendelkezett az eljárási költségek viseléséről.
A bírósági jogorvoslatot a Kbt. 346. § (1) bekezdése, a 347. § (1) bekezdése biztosítja.

Budapest, 2007. november 7.

Dr. Horváth Éva s. k.,	Hámori András s. k.,
	közbeszerzési biztos	közbeszerzési biztos

Dr. Telek Katalin s. k.,
közbeszerzési biztos

A határozatot a bíróság előtt keresettel támadták.
		</pre>
	
    </div>






		</div>

	</div>

	
<div id="footer">
	<div class="wrap">
		<div>
			<div class="f1">
				<ul class="share">
					<li><a href="https://twitter.com/K6_TW">O<em>T</em></a></li>
					
					<li><a href="http://www.facebook.com/pages/K%C3%B6zbeszerz%C3%A9si-Hat%C3%B3s%C3%A1g/100693676739630">O<em>f</em></a></li>
					
				</ul>

				<div class="impressum">
					<a href="/">Főoldal</a>&nbsp;&nbsp;/&nbsp;
					<a href="/sitemap/">Oldaltérkép</a>&nbsp;&nbsp;/&nbsp;
					<a href="/mutat/775/">Impresszum</a>&nbsp;&nbsp;/&nbsp;
					<a href="/mutat/1241/">Adatvédelem</a>
				</div>

			</div>
			<div class="f2">
				<h2>Kiemelt oldalaink</h2>
				<ul>
					<li><a href="/magunkrol/elerhetosegek/" >Elérhetőségek</a></li><li><a href="/jogorvoslat/tudnivalok/" >Jogorvoslati tudnivalók </a></li><li><a href="/adatbazis/keres/tanacsado/" >Hivatalos közbeszerzési tanácsadók</a></li>
				</ul>
			</div>
			<div class="f3">
				<h2>Legnépszerűbb</h2>
				<ul>
					<li><a href="/adatbazis/keres/hirdetmeny/" >Hirdetmények</a></li><li><a href="/adatbazis/keres/dbhatarozat/" >Döntőbizottsági határozatok</a></li><li><a href="/adatbazis/keres/tajekoztato/" >Ajánlások, tájékoztatók</a></li>
				</ul>		
			</div>

			<div class="f4">
				<h2>Hasznos linkek</h2>
				<ul>
					

					

				</ul>		
			</div>

		</div>
		<div>
			<div class="f1">

				<div id="portlet_footer_logo">
					<div>
						<img alt="" src="/public/images/cimer.png">
						<h3>Közbeszerzési <br>Hatóság</h3>
					</div>
				</div>
				<div id="portlet_evhonlapja">
					<div>
						<a href="/mutat/1288/"><img src="/public/images/evhonlapja/ev1.png" alt="Az év honlapja különdíj - 2012" /></a>
					</div>
				</div>

			</div>
			<div class="f2">
				<div id="portlet_footer_address">
					<div>
						<span class="address">1026 Budapest, Riadó u. 5.</span>
						<a href="http://goo.gl/maps/urPc" target="_blank" class="map">Térkép megnyitása Google Maps-en</a><br />
						<a href="mailto:kapcsolat (kukac) kt.hu" class="email">kapcsolat (kukac) kt.hu</a>
					</div>
				</div>
			</div>
			<div class="f3">
				<div id="portlet_footer_ugyfel">
					<div>
						<strong>Hivatali munkarend</strong> <br />
						<span>hétfő–csütörtök:</span> 8:00–16:30 <br />
						<span>péntek:</span> 8:00–14:00
					</div>
				</div>
			</div>
		</div>

	</div>
</div>
	

	
	<script type="text/javascript" src="/public/js/libs/modernizr-2.0.6.min.js"></script>
	<script type="text/javascript" src="/public/js/libs/jquery.min.js"></script>
	<script type="text/javascript" src="/public/js/libs/jquery.scrollTo-min.js"></script>
	<script type="text/javascript" src="/public/js/libs/jquery.cookie.js"></script>
	
<script type="text/javascript" src="/public/js/libs/jquery.scrollTo-min.js"></script>

	
	<script type="text/javascript" src="/public/js/script.js?v=20161224195418"></script>
	<script type="text/javascript" src="/public/ladybugTracker/js/ladybugTracker-light.js"></script>
	
	
	

		<script type="text/javascript">

	 var _gaq = _gaq || [];
	 _gaq.push(['_setAccount', 'UA-30935263-1']);
	 _gaq.push(['_trackPageview']);

	 (function() {
	   var ga = document.createElement('script'); ga.type = 'text/javascript'; ga.async = true;
	   ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
	   var s = document.getElementsByTagName('script')[0]; s.parentNode.insertBefore(ga, s);
	 })();

	</script>
</body>
</html>
