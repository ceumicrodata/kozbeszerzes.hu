<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (1688/2004)
</h2>
<br>
<br>3.Kf.27.096/2003/3. szám
<br>
<br>A Fõvárosi Ítélõtábla a dr. Bokor Ferenc Ügyvédi Iroda (1214 Budapest, Béke tér 8. I/3. ügyintézõ: dr. Bokor Ferenc ügyvéd) által képviselet dr. Czirmes György budapesti (1035 Budapest, Szél u. 21. sz.) lakos felperesnek a dr. Nagy László Gábor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében - amely perbe az alperes pernyertessége érdekében a Dr. Szentmiklósi és Társa Ügyvédi Iroda (1036 Budapest, Kolosy tér 5-6. ügyintézõ: dr. Szentmiklósi Péter ügyvéd) által képviselt PM Vám- és Pénzügyõrség Országos Parancsnoksága (1095 Budapest, Mester u. 7.) beavatkozott - a Fõvárosi Bíróság 2002. szeptember 12. napján kelt 13. K. 30.571/2002/9 számú ítélete ellen az alperesi beavatkozó részérõl 10. sorszám, az alperes részérõl 11. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletének fellebbezéssel nem támadott részét nem érinti, fellebbezéssel támadott részét megváltoztatja és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek és az alperesi beavatkozónak egyenként 50 000-50 000 (ötvenezer-ötvenezer) forint együttes elsõ- és másodfokú perköltséget.
<br>Kötelezi a felperest, hogy fizessen meg a magyar államnak - az illetékhivatal külön felhívására 10 000 (tízezer) forint kereseti és 27 000 (huszonhétezer) forint fellebbezési illetéket.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>Az alperesi beavatkozó - mint ajánlatkérõ - 2001. december 19-én ajánlati felhívást tett közzé nyílt eljárás megindítására "a PM Vám- és Pénzügyõrség Országos Parancsnoksága részére közbeszerzési eljárások teljes körû lebonyolítására 2002. és 2003. években" tárgyban, melyet a Közbeszerzési Értesítõ 2002. január 23-i számában megjelentetett hirdetményével módosított. A beszerzés tárgya és mennyisége a közbeszerzésekrõl szóló 1995. évi XL. törvény (a továbbiakban: Kbt.) 7. és 9. §-aiban értelmezett árubeszerzés és szolgáltatás tárgykörben és a Kbt. 26. §-ában felsorolt beszerzési eljárástípusokban megbízási keretszerzõdés elkészítésére vonatkozott. Az ajánlatkérõ ajánlatkérõi dokumentációt is rendelkezésre bocsátott. 2002. február 20-án elõzetes összesített tájékoztatót jelentetett meg a Közbeszerzési Értesítõben a beszerzés tárgyaira, mennyiségeire vagy értékére vonatkozóan, külön részletezve az árubeszerzés, építési beruházás és szolgáltatás megrendelését.
<br>Az alperes a felperes jogorvoslati kérelme folytán meghozott D.2/16/2002 számú határozatában a módosított ajánlati felhívást és dokumentációt több ponton támadó jogorvoslati kérelmet megalapozatlannak találta és elutasította.
<br>A felperes keresetében kérte az alperes határozatának felülvizsgálatát, annak megváltoztatását és a Kbt. 88. § (1) bek. b)-d) pontjainak megfelelõ alkalmazásával a jogorvoslati kérelmének megfelelõ döntést.
<br>Az elsõfokú bíróság a felperes keresetének részben helyt adott és az alperes határozatát hatályon kívül helyezte, az alperest új eljárásra kötelezte, ezt meghaladóan a felperes keresetét elutasította. Ítéletének indokolásában kifejtette, hogy a beszerzés tárgyának nem pontos, bizonytalan jövõbeni ajánlatkérõi elvárásokat is tartalmazó megjelölése miatt sem a verseny tisztasága, sem az ajánlattevõk esélyegyenlõsége nem biztosított, ezért sérültek a Kbt. 24. §-ában foglalt alapelvek. Rögzítette, hogy a felperes által kifogásolt ajánlati dokumentáció ellenértékének, a biztosíték összegének, valamint a teljesítési garancia megkövetelésének vizsgálatánál az alperes nem tett eleget a tényállás felderítésére vonatkozó kötelezettségének, ezért megalapozottan nem foglalható állás a Kbt. 37. § (3) bekezdése és 41. § helytálló alkalmazásáról. A pénzügyi, gazdasági és mûszaki alkalmasság igazolására kért adatok vizsgálata körében megállapította, hogy az sérti az esélyegyenlõség elvét, és nincs összhangban az ajánlati dokumentációval sem. Megállapította, hogy a szerzõdés teljesítésére alkalmatlanná minõsítés szempontjai olyan kritériumokat is tartalmaznak, amelyeknek pozitív ellentételezése nem szerepel az alkalmassági feltételek között, ezzel sérült a Kbt. 44. § (4) és (5) bekezdése. Leszögezte, hogy az ajánlati felhívás olyan okirat becsatolását írta elõ, amelynek természetes személy nem tud megfelelni, a beszerzés tárgyát lefedõ tevékenységi kör hiánya pedig olyan követelmény, amely az alkalmassági feltételek jogszabálysértõ kiterjesztését jelenti. Egyebekben a felperes keresetét egyrészt a jogorvoslati kérelem kereteit meghaladó mértéke, másrészt megalapozatlanság miatt nem találta alaposnak.
<br>Az elsõfokú bíróság ítélete ellen az alperes és az alperesi beavatkozó terjesztett elõ fellebbezést, amelyben az elsõfokú ítélet megváltoztatását és a felperes keresetének elutasítását, valamint perköltségben marasztalását kérték.
<br>Az alperes fellebbezésében sérelmezte, hogy az elsõfokú bíróság nem élt a Kbt. 91. § (5) bekezdésében biztosított - az alperes határozatának megváltoztatását biztosító - jogkörével, ezzel figyelmen kívül hagyta az eljárás gyorsítását szolgáló jogalkotói célt. Álláspontja szerint nem volt akadálya a határozat megváltoztatásának, mivel az elsõfokú bíróság nem állapította meg a tényállás tisztázatlanságát, nem állapított meg eltérõ tényállást, csupán az alperestõl eltérõ jogi véleménye alapján hozta meg döntését.
<br>Az elsõfokú bíróság megállapításaival ellentétben leszögezte, hogy az árubeszerzések és szolgáltatások köre ismert volt, ezért a beszerzés tárgyának meghatározási módja nem sértette az ajánlattevõk esélyegyenlõségét, mert minden ajánlattevõ azonos adatokat és iratokat, egységes dokumentációt kapott, egyenlõ eséllyel indulhattak az eljárás során.
<br>A dokumentáció ellenértékének és az ajánlati biztosíték összegének megjelölése az eljárás kivételesen bonyolult voltára, a beszerzés tárgyának összetettségére, valamint munkaigényességére tekintettel, azzal arányban álló volt, alatta maradt a nemzetközi tendergyakorlatból ismert százaléknak.
<br>A pénzügyi, gazdasági és mûszaki alkalmasság igazolása körében arra hivatkozott, hogy nem lehet a hátrányára értékelni adott ajánlattevõnek, ha mûködése jellegébõl adódóan nem képes eleget tenni bizonyos feltételeknek. A vitatott feltételek összhangban vannak a Kbt. rendelkezéseivel.
<br>Az alkalmatlanná minõsítést eredményezõ feltételeket illetõen vitatta az elsõfokú bíróságnak a kétszintû alkalmassági és alkalmatlansági feltételrendszer kialakulására vonatkozó álláspontját, mert nézete szerint csak olyan alkalmatlansági feltételeket tartalmazott az ajánlati felhívás, amelyek az ajánlathoz becsatolandó iratok, adatok között mint alkalmassági feltételek szerepeltek.
<br>Nem osztotta az elsõfokú bíróságnak azon álláspontját sem, hogy a cégokmányok csatolása és a tevékenységi kör igazolásának elõírása az alkalmassági feltételek jogszabálysértõ kiterjesztését jelentik, mert ezek elõírása nem alkalmassági, hanem érvényességi feltétel.
<br>A teljesítési garancia összegét a beszerzés értékének ismeretében megítélhetõnek tartotta.
<br>A beavatkozó arra hivatkozott, hogy sem a verseny tisztasága, sem az ajánlattevõk esélyegyenlõsége nem sérült az eljárás folyamán. Ellenkezõleg, a verseny tisztaságát szolgálta annak jelzése, hogy a beszerzés tárgya bõvülhet, mert lesznek olyan beszerzések, amelyek év közben érik el a közbeszerzési értékhatárt. A bõvülés nem sérti az esélyegyenlõség elvét sem, mivel az ajánlatkérõ keretszerzõdést köt. A dokumentáció árára és az ajánlati biztosíték összegére nézve hivatkozott a nemzetközi tendergyakorlatra és arra, hogy a felmerült költségek kifejtése részleteiben megtörtént. A pénzügyi, mûszaki és gazdasági alkalmasság körében elõírt igazolások azért nem sértik az esély egyenlõség elvét - ellentétben az elsõfokú bíróság megállapításával -, mert olyan személyek vagy szervezetek esetében, akik azért nem képesek ennek megfelelni, mert az elõírt igazolásokkal nem is kell rendelkezniük, az ajánlatkérõ nem alkalmazta volna az érvénytelenség jogkövetkezményét.
<br>Iratellenesnek minõsítette az elsõfokú bíróságnak a kétszintû alkalmassági és alkalmatlansági feltételrendszer kialakulása tekintetében kifejtett álláspontját arra figyelemmel, hogy az ajánlati felhívás ezen pontjait összességében, együttesen kell kezelni és értelmezni. Egyebekben osztotta az alperesi fellebbezés indokait.
<br>A felperes ellenkérelmében az elsõfokú bíróság ítéletének - helyes indokai alapján - helybenhagyását és perköltségének megállapítását kérte. Elõadta, hogy az ajánlatkérõ ajánlati felhívását utóbb visszavonta. Álláspontja szerint az ajánlati felhívás visszavonása azt jelentette, hogy a beavatkozó a jogsértés tényét maga is elismerte, és ez felveti az alperes és beavatkozó fellebbezésének alaptalanságát. Arra hivatkozott, hogy a beszerzés értéke akkor lett volna meghatározható, ha a beszerzéseket az ajánlatkérõ konkrétan megjelölte volna.
<br>A fellebbezések alaposak.
<br>A közbeszerzésekrõl szóló törvény megalkotásával az Országgyûlés az államháztartási kiadások ésszerûsítését, a közpénzek felhasználásának átláthatóságát és széles körû nyilvánosságát, a közbeszerzések során a verseny tisztaságát, biztonságát kívánta elõsegíteni. E célok érdekében határozta meg a közbeszerzési eljárásban részt vevõktõl elvárt magatartásokat és fogalmazta meg az eljárás alapelveit. A Kbt. 24. § (1) bekezdése szerint a közbeszerzési eljárásban az egyes eljárási cselekmények, az ajánlatok értékelése során hozott döntés és a szerzõdés megkötése érdekében az ajánlatkérõ biztosítani köteles a verseny tisztaságát, illetve nyilvánosságát, melyet az ajánlattevõ köteles tiszteletben tartani. A 24. § (2) bekezdése fogalmazza meg az ajánlatkérõvel szemben az esélyegyenlõség követelményének biztosítását az ajánlattevõk számára. Az elsõfokú bíróság megállapítása szerint ez a két elv sérült az eljárás folyamán. A Fõvárosi Ítélõtábla a rendelkezésre álló adatok alapján ezzel ellentétes jogi álláspontot foglalt el. A beszerzés tárgyának és mennyiségének az ajánlati felhívásban és a dokumentációban meghatározott módon történõ megfogalmazását a beszerzés tárgyának jellege és a tervezett idõszak indokolta. A közbeszerzési eljárások körének kibõvülésére vonatkozó jelzés nem jelenti a beszerzés tárgyának és értékének meghatározatlanná válását, mert - mint arra az alperes helyesen hivatkozott - a megbízási keretszerzõdés lényegét az újonnan fellépõ közbeszerzési igény nem érintette, mert az ajánlattevõknek mind az árubeszerzés, mind a szolgáltatások körében az ajánlati árat az eljárásfajtákra egyenként kellett megadni. A beszerzések körének bõvülési lehetõsége jellegénél fogva valóban foglalt magában bizonytalansági elemeket, de ez valamennyi ajánlattevõ elõtt ismert volt, ezért nem jelentett diszkriminációt, és nem valósította meg az esélyegyenlõség elvének sérelmét sem. Nem osztotta a másodfokú bíróság az elsõfokú bíróságnak a beszerzés meghatározatlan volta miatt a verseny tisztaságának sérelmére alapított jogi állá
<br>spontját sem. A beszerzés tárgya szerinti felsorolást az ajánlati felhívás tartalmazta, ebbõl következtetni lehetett a beszerzés értékének legalább a nagyságrendjére, majd ennél pontosabb számszerûsített adatokat tartalmazott az ajánlati határidõ leteltét jóval megelõzõen megjelent elõzetes összesített tájékoztató, az ajánlati dokumentáció pedig további, a szolgáltatással összefüggõ elvárásokat fogalmazott meg. Nem hagyható figyelmen kívül - mint arra az alperes is utalt - az a tény, hogy a felperes két éven át végzett az ajánlatkérõnél jogi tevékenységet, ezen belül a közbeszerzési jog területén is, így tudomása volt az egyes beszerzések nagyságrendjérõl, és arról, hogy a jelen beszerzés nem egy szûk körre, egy-egy eljárásra, hanem a közbeszerzési eljárások teljes körû lebonyolítására vonatkozott. Ezért alappal a beszerzés tárgyának, a Kbt. rendelkezései szerinti értékhatárnak az ismeretében a felperes különösen nem hivatkozhat arra, hogy az érték meghatározása kétséges, ezzel összefüggésben a dokumentáció ára, valamint a biztosíték eltúlzott. A beszerzés tárgyának, értékének, de legalább nagyságrendjének ismeretében helyesen állapította meg az alperes, hogy az alkalmas azoknak az alapvetõ adatoknak a megismertetésére, amelyek alapján az ajánlattevõk dönthetnek az eljárásban való részvételükrõl. Az eljárások sokrétûségére, a beszerzések fajtáira, azok nagyságrendjére és bonyolultságára nézve nem állapítható meg a Kbt. 37. § (3) bekezdésének, valamint a Kbt. 41. §-ának sérelme sem az ajánlati dokumentáció ellenértékére, sem pedig az ajánlati biztosíték összegszerûségére nézve. Ugyanez okból nem találta alaposnak a felperesi hivatkozást a Fõvárosi Ítélõtábla a teljesítési garancia mértékét illetõen is, figyelemmel arra, hogy annak indokoltsága a beszerzés értékével függ szorosan össze. Mivel a beszerzés értéke a Fõvárosi Ítélõtábla álláspontja szerint megismerhetõ, a számszerû adatok tükrében megítélhetõ a teljesítési garancia mértékének indokoltsága is. Ezért nem tartotta helytállónak az elsõfokú bíróság érvelés
<br>ét a tényállás felderítetlensége okán megalapozatlannak minõsített döntésrõl. Helyesen hivatkozott az elsõfokú bíróság az ajánlattevõ pénzügyi, gazdasági és mûszaki alkalmasságának igazolására irányadó jogszabályi rendelkezésekre, de téves jogi következtetésre jutott akkor, amikor azt állapította meg, hogy az ajánlatkérõ olyan alkalmassági kritériumokat állított fel, amelyeknek pozitív ellentételezése nem szerepel az alkalmassági feltételek között, valamint olyan adatok igazolását kérte, amelyekkel teljeskörûen természetes személy nem rendelkezik, ezáltal sérült az esély egyenlõség elve. A pénzügyi, gazdasági és mûszaki alkalmasság igazolására bekérhetõ adatok és igazolások körét a Kbt. 44. § (1) és (2) bekezdése taxatíve sorolja fel. Ezen túlmenõen feltételeket elõírni a Kbt. sérelme nélkül nem lehetséges, de a perbeli esetben ilyen feltétel nem is került meghatározásra. Nem osztotta a Fõvárosi Ítélõtábla e körben az elsõfokú bírósági érvelést az egyes dokumentumok - például az éves beszámoló - csatolását illetõen. E kötelezettségnek az egyéni ügyvéd eleget tud tenni, egyszerûsített mérleg és éves beszámoló kötelezettsége ugyanis mind az egyéni ügyvédnek, mind az egyéni vállalkozónak van, és rendelkezik az alkalmasság körében elõírt igazolásokkal is. E vonatkozásban tehát nem valósult meg az esély egyenlõség elvének sérelme. Az alkalmasság igazolására vonatkozó pontnak az alkalmatlanná minõsítés szempontjaival történõ összevetése után megállapítható, hogy nincs olyan alkalmatlansági ok, amely nem szerepel az alkalmasság igazolására szolgáló adatok és tények között. A következetes ítélkezési gyakorlat szerint önmagában az a tény, hogy az ajánlattevõ nem csatolja be a Kbt. 44. § (1)-(2) bekezdése alapján azokat a dokumentumokat, amelyekkel eleve nem rendelkezhet, nem eredményezhet alkalmatlanságot. A cégbejegyzési okmányok és a beszerzés lefedésére alkalmas tevékenységi kör hiánya sem eredményezheti az ajánlattevõ alkalmatlanságát, de ezt az ajánlatkérõ nem is sorolta fel az alkalmatlanná minõsítés szempontjai kö
<br>zött tekintve, hogy a Kbt. 44. § (1), (2) bekezdéseiben felsorolt igazolási módok sorába ezek nem tartoznak. E következmények az egyéb információk rovatban szerepeltek, ebbõl következõen azok hiánya nem eredményezhet alkalmatlanságot; e dokumentumok csatolásának elmaradása érvénytelenségi ok lehet. Értelemszerûen nem vonatkozik ez arra az esetre, ha az ajánlattevõ nem rendelkezhet személyébõl fakadóan adott dokumentummal - a konkrét esetben a cégnyilvántartás adatainak csatolásával kapcsolatos követelményeket értve ez alatt. Az ajánlatkérõ módosított ajánlati felhívása lehetõséget biztosított természetes személyek, egyéni vállalkozók, ügyvédek jelentkezésére, ezért az ajánlati felhíváshoz kötöttség sérelme nélkül az ajánlatkérõ e személyek terhére adott igazolások és egyéb információk csatolásának hiányát nem értékelhette volna. A 20 millió Ft-os árbevétel-elõírás indokoltsága a beszerzés értékének ismeretében ugyancsak nem kifogásolható.
<br>A fentiek szerint a Fõvárosi Ítélõtábla megállapította - ellentétben az elsõfokú bíróság által kifejtettekkel -, hogy az alperes a fellebbezéssel érintett jogorvoslati kifogásokat érintõ tényállás teljes körû feltárása után helytállóan határozott a jogorvoslati kérelem elutasításáról, melynek megfelelõ indokát adta, ezért az elsõfokú bíróság ítéletének fellebbezett részét megváltoztatta, és a felperes keresetét mint megalapozatlant elutasította a Pp. 253. § (2) bekezdése alapján.
<br>A pervesztes felperest a Pp. 78. § (1), (2) és 79. § (1) bekezdése, valamint a 83. § (1) bekezdése értelmében kötelezte az alperes és alperesi beavatkozó perköltségei megfizetésére.
<br>A tárgyi illetékfeljegyzési jog folytán le nem rótt kereseti és fellebbezési illeték viselésére vonatkozó rendelkezés az illetékekrõl szóló 1990. évi XCIII. törvény 43. § (3) bekezdésén, a 39. § (3) bekezdés c) pontján és a 64. § folytán alkalmazandó 6/1986. (VI. 26.) IM rendelet 13. § (2) bekezdésén alapul.
<br>
<br>Budapest, 2003. október 15.
<br>
<br>Dr. Sára Katalin s. k., Dr. Páldy Zsuzsanna s. k.,
<br>tanácselnök elõadó bíró
<br>
<br>Dr. Szõke Mária s. k.,
<br>bíró
<br>
<br>
<br><br></body></html>