<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (1698/2004)
</h2>
<br>25.30.531/2003/6.
<br>
<br>A bíróság a dr. Antal Péter ügyvéd (4028 Debrecen, Magyari út 13/D) által képviselt Képalkotó Diagnosztikai Központ-DOTE Egészségügyi és Szolgáltató Kereskedelmi Kft. (Debrecen, Nagyerdei körút 98.) felperesnek a dr. Nagy László Gábor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit körút 85.) alperes ellen - közbeszerzési ügyben hozott (hivatkozási szám: D.787/13/2002.) - közigazgatási határozat felülvizsgálata iránti perben meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a bíróság a felperest, hogy 15 nap alatt fizessen meg az alperesnek 30 000 forint, azaz harmincezer forint perköltséget.
<br>A felperes által lerótt kereseti illetéket a felperes maga viseli.
<br>Az ítélet ellen a kézbesítéstõl számított 8 nap alatt fellebbezésnek van helye, amelyet ennél a bíróságnál kell a Fõvárosi Ítélõtáblához elõterjeszteni.
<br>
<br>INDOKOLÁS
<br>
<br>A Debreceni Egyetem Orvos- és Egészségtudományi Centrum ajánlatkérõként nyílt közbeszerzési eljárást folytatott le hagyományos és digitális képalkotó diagnosztikai vizsgálatok , valamint intervenciós radiológiai beavatkozások végzése tárgyban.
<br>Az ajánlattételi határidõig, 2002. december 2-ig két ajánlattevõ nyújtott be ajánlatot. Felperes a dokumentációt megvásárolta, de ajánlatot nem tett.
<br>Az ajánlatkérõ az eljárás nyertesével a szerzõdést megkötötte.
<br>Felperes 2002. december 27-én jogorvoslati kérelmet terjesztett elõ az alperesnél.
<br>Mindenekelõtt elõadta, hogy az ajánlatkérõ a közbeszerzési eljárást annak ellenére folytatta le és hirdetett eredményt, hogy az Oktatási Minisztérium helyettes államtitkára körlevelet intézett azon orvostudományi képzést folytató egyetemek rektoraihoz, ahol betegellátás folyik, melyben kérte a privatizációs eljárások, így a közbeszerzési eljárások felfüggesztését is.
<br>Álláspontja szerint egyébként az ajánlati felhívás tartalma több okból is jogsértõ; az ajánlatkérõ nem rendelkezett sem megfelelõ fedezettel, sem pedig a tevékenység folytatásához szükséges engedélyek egy részével, illetve jogszabályellenesek a felhívásban meghatározott térítési díjak.
<br>Mindezeken túl, a létrejött szerzõdést is sérelmezte, különösen azért, mert az átvett, illetve az egyetem közalkalmazottjaként továbbfoglalkoztatottak listája nem azonos a szerzõdéstervezetben, illetve a nyertes ajánlattevõ ajánlatában, az ajánlati dokumentációban és a végleges szerzõdésben.
<br>Az alperes a 2003. február 5. napján kelt D.787/13/2002. számú határozatában a jogorvoslati kérelmet elutasította.
<br>Az ajánlatkérõ és a felügyeleti szerve közötti levélváltással kapcsolatos kérelem vonatkozásában megállapította, hogy az az ajánlatkérõ belsõ tevékenységével kapcsolatos, az nem a közbeszerzési eljárás része, így e kérdést a Kbt. 76. § (1) bekezdése alapján, hatáskör hiányában, érdemben nem vizsgálhatja.
<br>A fedezet rendelkezésre állásával, illetve az engedélyek meglétével kapcsolatos kérelmi elem vonatkozásában az alperes megállapította, hogy felperes az ajánlati felhívás, illetve a dokumentáció tartalmát legkésõbb 2002. december 2-án megismerte, így a Kbt. 79. § (7) bekezdése alapján 2002. december 17-ig terjeszthetett volna elõ jogorvoslati kérelmet. Felperes kérelmét azonban a jogvesztõ határidõ letelte után nyújtotta csak be, így az elkésett.
<br>Az alperes álláspontja szerint ugyancsak elkésettek az ajánlati felhívás, illetve dokumentáció feltételeinek jogszerûségével kapcsolatos kérelmi elemek is a Kbt. 79. § (7) bekezdése alapján.
<br>A szerzõdés tartalmára vonatkozó kérelmi elem tekintetében pedig az alperes megállapította, hogy miután felperes ajánlatot a közbeszerzési eljárásban nem nyújtott be, az eljárás ajánlattétel idõpontját követõ részeiben már merülhet fel felperest érõ joghátrány, jogainak és jogos érdekeinek sérelme, ezért a Kbt. 79. § (3) bekezdésére való hivatkozással, felperes ügyfélképességének hiánya miatt, a szerzõdés tartalmát érdemben nem vizsgálta.
<br>Felperes jogszabálysértésre hivatkozással kérte a közigazgatási határozat felülvizsgálatát, ennek körében a határozat hatályon kívül helyezését, és az alperes új eljárásra kötelezését.
<br>Elõadta, hogy a közbeszerzési eljárás lefolytatása már alapjaiban megkérdõjelezhetõ, hiszen az eljárás lefolytatását a felügyeleti szerv kifejezetten megtiltotta, e tilalom alól pedig felperesnek a felügyeleti szerv egyedi felmentést nem adott. Az ajánlatkérõ olyan felügyeleti intézkedést szegett meg, amely miatt a közbeszerzési eljárás legális nem lehet. A Kbt. 76. § (1) bekezdésének b) pontja alapján pedig a jogsértés megállapítása a közigazgatási szerv hatáskörébe tartozik. E körben az alperesnek a tényállást tisztáznia kellett volna, és a jogsértés megállapítása után, a közbeszerzési eljárás további jogszabálysértései már nem is vizsgálhatók.
<br>Az elkésettséggel kapcsolatban arra hivatkozott, hogy az ajánlatok elbírálásának idõpontjában az ajánlatkérõnek már kellett volna rendelkeznie a szükséges engedélyekkel. Az ajánlatkérõ azonban maga is elismerte, hogy a tevékenység folytatásához szükséges ÁNTSZ-engedéllyel a szerzõdés megkötésekor sem rendelkezett, és ugyancsak nem állt rendelkezésére a megfelelõ kapacitás sem, ezek hiánya pedig önmagukban olyan tényezõk, amelyek miatt jogorvoslati kérelem elõterjesztésére nyílt lehetõség.
<br>Az ügyfélképesség vonatkozásában azzal érvelt, hogy az ajánlatkérõ és közte 1993 óta olyan szolgáltatási szerzõdés áll fenn, illetve szerzõdésen kívül is, olyan szolgáltatási jogviszony áll fenn, amely a perrel érintett közbeszerzési eljárás tárgyát képezõ szolgáltatások jelentõs részére vonatkozik. Amennyiben a közbeszerzési eljárás lefolytatására nem került volna sor, úgy továbbra is felperes lenne az, aki e szolgáltatásokat az ajánlatkérõ részére teljesítené. Így nem mondható az, hogy felperes jogát, jogos érdekét a közbeszerzési eljárás nem sérti.
<br>Az alperes nyilatkozatában fenntartotta a határozatban foglalt indokait. Álláspontja szerint a határozat nem jogszabálysértõ, ezért kérte a kereset elutasítását, és felperes perköltségben marasztalását.
<br>Az alperes azzal érvelt, hogy nincs relevanciája az ajánlatkérõ oldalán a felettes szerv utasításának (kérésének), hiszen a felettes szerv a közbeszerzési eljárásnak nem résztvevõje, a közbeszerzési eljárás résztvevõjének pedig csupán az ajánlatkérõ tekinthetõ, ajánlatkérõi oldalon. A Kbt. és az Áe. rendelkezései alapján a felettes szerv utasításának jogszerûségét az alperes még abban az esetben sem vizsgálhatja, ha az közbeszerzési eljárással kapcsolatos rendelkezést tartalmaz, illetve a közbeszerzési eljárás leállítására szólítja fel az irányítása alatt álló intézményt.
<br>Az elkésettséggel kapcsolatban azt hangsúlyozta, hogy a Kbt. rendelkezései az ajánlati felhívás közzétételéhez, illetve a közbeszerzési eljárás megindításának feltételeként határozzák meg a megfelelõ engedélyek beszerzését. Felperes tartós gazdasági kapcsolatban állt az ajánlatkérõvel, így tudomása volt a beszerzés tárgyát képezõ szolgáltatás végzéséhez szükséges engedélyek meglétérõl, illetve hiányáról. Felperes pedig semmilyen olyan bizonyítékot nem tárt fel, illetve nem adott elõ semmit annak alátámasztására, hogy az ajánlattételi határidõnél késõbbi idõpontot lehetne a tudomásszerzés idõpontjaként figyelembe venni.
<br>Az ügyfélképességgel kapcsolatban kifejtette, hogy felperes azzal, hogy az ajánlati dokumentáció megvásárlását követõen nem nyújtott be ajánlatot, csupán az ajánlattételi idõig lezajló, illetve az azzal kapcsolatos rendelkezések körében tekinthetõ ügyfélnek, benyújtott ajánlat hiányában azonban felperes saját magát zárta ki a vállalkozási szerzõdés elnyerése érdekében lefolytatott versenybõl. Az ajánlattételi idõpontot követõ szakaszban felperes már nem érdekelt, így ügyfélképességgel nem rendelkezik.
<br>Felperes keresete nem alapos.
<br>A bíróság az alperes határozatának felülvizsgálata során, az államigazgatási eljárás általános szabályairól szóló, többször módosított 1957. évi IV. törvény (Áe.) 72. § (1) bekezdése alapján, a polgári perrendtartásról szóló, többször módosított 1952. évi III. törvény (Pp.) 324. § (1) bekezdése szerint lefolytatott eljárásban, a kereseti kérelem és az ellenkérelem korlátai között kizárólag azt vizsgálhatja, hogy a határozat megfelel-e támadott rendelkezéseiben az anyagi és az eljárási szabályoknak.
<br>A bíróságnak a perben azt kellett megítélnie, hogy a felügyeleti szerv körlevelének tartalmának vizsgálatára kiterjed-e a közigazgatási szerv hatásköre, a fedezet és a szükséges engedélyek hiányával kapcsolatos jogorvoslati kérelem elkésett-e, továbbá elkésett-e az ajánlati felhívás, illetve a dokumentáció egyes elõírásaira vonatkozó kérelmi elem, valamint hogy a közbeszerzési eljárás eredményeként megkötött szerzõdés tartalmát az alperes köteles-e vizsgálni, és mindezekre tekintettel jogszabálysértõ-e a közigazgatási határozat.
<br>A bíróság a keresetlevél, az alperes nyilatkozata, a per során becsatolt, és a közigazgatási iratok alapján megállapított tényállásból kiindulva a következõkre alapozta döntését.
<br>A felügyeleti szerv körlevelével kapcsolatban a bíróság a következõket emeli ki.
<br>A közbeszerzésekrõl szóló, többször módosított 1995. évi XL. törvény (Kbt.) XI. fejezete, a bizottság eljárása cím alatt határozza meg a bizottság hatáskörét. A Kbt. 76. § (1) bekezdése szerint, a közbeszerzésekkel kapcsolatos jogorvoslat körében a bizottság hatáskörébe tartozik
<br>a) a közbeszerzési eljárás jogtalan mellõzése miatt indult eljárás lefolytatása,
<br>b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása,
<br>c) az ajánlatkérõ döntésével szemben, bármely érdekelt által benyújtott kérelem elbírálása.
<br>A felsorolásból is látható, hogy az alperes hatásköre a közbeszerzési eljárás szabályainak megsértésével kapcsolatos jogorvoslati ügyekre terjed ki. A közbeszerzési eljárás szabályait a Kbt. pontosan meghatározza. E körben rendezi - többek között - az ajánlatkérõ feladatait, jogait, kötelezettségeit. A Kbt. azonban sehol nem rendelkezik a közbeszerzési eljárás egyes szereplõinek, és azok felettes szerveinek viszonyáról, a felettes szerv utasításának végrehajtásával kapcsolatban szabályozást nem ad, így az utasítás megtagadásához sem fûz jogkövetkezményt.
<br>Mindezek alapján a bíróság az alperessel egyezõen állapítja azt meg, hogy a felügyeleti szerv körlevelének tartalma a Kbt. szabályozási körén kívül esõ kérdés, így a Kbt. 76. § (1) bekezdése alapján, annak érdemi vizsgálatára az alperes hatásköre nem terjed ki, az utasítás megtagadásának jogszerûségét nem vizsgálhatja, így ahhoz jogkövetkezményt sem fûzhet.
<br>A Pp. 164. § (1) bekezdése alapján a per eldöntéséhez szükséges tényeket általában annak a félnek kell bizonyítania, akinek érdekében áll, hogy azokat a bíróság valónak fogadja el.
<br>Felperes a Kbt. 76. § (1) bekezdésében foglaltakra alapozott alperesi érveléssel szemben, semmilyen jogszabályi hivatkozást nem adott, semmilyen bizonyítékkal nem támasztotta alá, hogy a felettes szerv utasítása a Kbt. által szabályozott olyan kérdés, amely alapján a bizottság jogorvoslati eljárást lenne köteles lefolytatni.
<br>A fentiek alapján a bíróság megállapította, hogy az alperes határozatának azon része, amely hatáskör hiányára való hivatkozással elutasította felperesnek a felügyeleti szerv utasításával kapcsolatos jogorvoslati kérelmi elemét, nem jogszabálysértõ.
<br>A bíróság az anyagi fedezet és a szükséges engedélyek hiányával kapcsolatban, a következõkre mutat rá.
<br>A Kbt. 32. § (2) bekezdése szerint, az ajánlatkérõ az ajánlati felhívást a szerzõdés megkötéséhez szükséges engedélyek megléte esetén akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.
<br>A Kbt. felhívott rendelkezése alapján megállapítható, hogy mind a szerzõdés megkötéséhez szükséges engedélyek megléte, mind pedig a szerzõdés teljesítéséhez szükséges anyagi fedezet a közbeszerzési eljárás megindításának, vagyis az ajánlati felhívás közzétételének feltétele. Az engedélyek megléte, illetve az anyagi fedezet rendelkezésre állása, az ajánlati felhívás tartalmához kapcsolódó olyan kérdések, amelyek bármelyikének hiánya az ajánlati felhívás jogellenességét eredményezi.
<br>A Kbt. 79. § (7) bekezdése szerint a jogorvoslati eljárást a Kbt. szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni. E határidõk elmulasztása jogvesztéssel jár.
<br>A Kbt. 79. § (8) bekezdésének a) pontja kimondja, hogy a (7) bekezdés szerinti határidõ lejártának kiszámításakor, a jogsértõ esemény bekövetkezésének a jogellenes tartalmú felhívás esetén, az ajánlattételi határidõ lejártát kell tekinteni.
<br>Figyelemmel arra, hogy a perrel érintett közbeszerzési eljárásban, az ajánlattételi határidõ 2002. december 2-án járt le, e napot kell tekinteni a jogsértõ esemény bekövetkezésének idõpontjaként. Ez idõben pedig felperes - általa sem vitatottan - már tudomással bírt arról, hogy az ajánlatkérõ a szükséges engedéllyel és fedezettel nem rendelkezik. A Kbt. 79. §-ának (7) bekezdése alapján, így 2002. december 2-tõl számított 15 nap alatt volt felperesnek lehetõsége arra, hogy az ajánlati felhívás tartalmával kapcsolatban jogorvoslati kérelmet elõterjesszen. Ehhez képest azonban jogorvoslati kérelmét csak a jogvesztõ határidõn túl, 2002. december 27-én terjesztette elõ, ezért az elkésett.
<br>Felperes, a Pp. 164. § (1) bekezdésében foglalt kötelezettsége ellenére, sem jogszabályi hivatkozást, sem pedig bizonyítékot nem adott arra nézve, hogy az alperes - bíróság által helyesnek tartott - határidõ-számítása mennyiben jogsértõ, illetve, mely jogszabályi rendelkezés, milyen indok és bizonyíték alapján kell jogorvoslati kérelmét határidõben érkezettnek tekinteni.
<br>A kifejtettek alapján a bíróság megállapította, hogy az alperes határozatának az engedély és anyagi fedezet hiányával kapcsolatos jogorvoslati kérelemre vonatkozó része ugyancsak nem jogszabálysértõ.
<br>Felperes jogsértõnek találta az ajánlati felhívás és dokumentáció egyes elemeit is. Tekintettel arra, hogy felperes - általa sem vitásan - az ajánlattételi határidõ lejártakor, mind az ajánlati felhívás, mind a dokumentáció tartalmát már ismerte, ezért a fentebb kifejtett indokolás alapján, a Kbt. 79. § (7) és (8) bekezdéseire figyelemmel, felperesnek az ajánlattételi határidõ lejártától számított 15 napon belül lett volna jogszerû lehetõsége a jogorvoslati kérelem elõterjesztésére. E jogvesztõ határidõt felperes elmulasztotta, ezért az alperes helyesen utasította el elkésettre hivatkozással felperes jogorvoslati kérelmének az ajánlati felhívás, illetve dokumentáció tartalmára vonatkozó kérelmi elemeit.
<br>A Pp. 164. § (1) bekezdésében foglaltak ellenére, felperes e körben sem adta sem jogszabályi hivatkozását, indokát, bizonyítékát annak, hogy az alperes határidõ-számítása mennyiben és milyen okból jogsértõ.
<br>A perrel érintett közbeszerzési eljárás nyomán megkötött szerzõdéssel kapcsolatban a bíróság a következõkre mutat rá.
<br>A Kbt. 76. § (2) bekezdése szerint, a bíróság hatáskörébe tartozik a közbeszerzésekkel kapcsolatos, a Kbt. 76. § (1) bekezdésében nem említett, egyéb jogvita elbírálása.
<br>A Kbt. 76. § (2) bekezdése tehát a megkötött szerzõdésekkel kapcsolatos jogviták elbírálását a bíróság hatáskörébe utalja. A közbeszerzési eljárással összefüggõ polgári jogi ügyekben a bizottságnak a Kbt. 76. § (1) bekezdése alapján nincs hatásköre eljárni, így a közbeszerzési eljárás eredményeként létrejött szerzõdés érvénytelenségével kapcsolatos jogvitával nem az alpereshez, hanem közvetlenül a polgári bírósághoz kell fordulni. A Pp. 339. § (1) és (2) bekezdései alapján, a bíróság csak a jogszabálysértõ közigazgatási határozatot helyezheti hatályon kívül, illetve változtathatja meg. A bíróság megállapította, hogy az alperes a közbeszerzési eljárás lefolytatása nyomán megkötött szerzõdés tartalmát érdemben nem vizsgálta, annak érvénytelensége tárgyában állást nem foglalt. A Kbt. 76. § (1) bekezdésével kapcsolatban kifejtettek alapján e kérdésben az alperesnek nincs is hatásköre eljárni. A határozatot felülvizsgáló bíróság a fentiek értelmében pedig csak arról dönthet, hogy a közigazgatási szerv határozata jogszabálysértõ-e, a szerzõdés érvényessége kérdésében ugyancsak nem foglalhat állást.
<br>Tekintettel arra, hogy a szerzõdés érvénytelenségére vonatkozó jogorvoslati kérelem elbírálása nem tartozik az alperes hatáskörébe, ezért a bíróság megítélése szerint, szükségtelen annak vizsgálata, hogy egyébként felperes a közbeszerzési eljárás ajánlattételt követõ szakaszában ügyfélnek tekinthetõ-e, vagy sem. Amennyiben ugyanis a jogorvoslati kérelem elbírálására az alperes hatáskör hiányában nem jogosult, úgy ugyancsak nem jogosult annak megállapítására, hogy a jogorvoslati kérelem elõterjesztésének feltételei fennállnak-e. Amennyiben a közigazgatási szervnek az ügy elbírálására nincs hatásköre, úgy a hatáskör hiányának megállapításán túl az ügyben semmilyen vizsgálódást nem folytathat, így semmilyen egyéb megállapítást sem tehet.
<br>A fenti indokolásbeli módosítással a bíróság megállapította, hogy az alperes rendelkezése a megkötött szerzõdés érvénytelenségével kapcsolatos jogorvoslati kérelem vonatkozásában, ugyancsak nem jogszabálysértõ.
<br>A bíróság a fentiekre tekintettel, az ügyfélképességgel kapcsolatos kereseti kérelem tárgyában nem döntött, hiszen az a jogvita elbírálása szempontjából nem releváns kérdés.
<br>A kifejtettek alapján a bíróság az alperes határozatát a felperes által vitatott valamennyi részében felülvizsgálta. Ennek során megállapította, hogy az alperes helyesen tárta fel az ügyben irányadó tényállást, a módosított indokolás mellett is, törvényes jogi következtetéseket vont le, határozata jogszerû rendelkezéseket tartalmaz. A közigazgatási határozat nem jogszabálysértõ a felperes által kifogásolt körben, ezért a bíróság a felperes keresetét, mint alaptalant, elutasította.
<br>A bíróság a Pp. 78. § (1) bekezdése alapján, kötelezte a pervesztes felperest az alperes költségeinek megfizetésére. Ennek összegét a bíróság hivatalból állapította meg, figyelemmel a jogi képviselõ által kifejtett munka színvonalára, az ügyben tartott tárgyalások számára, és az ügy bonyolultságára.
<br>A kereseti illeték viselésérõl a bíróság a költségmentesség alkalmazásáról szóló 6/1986. (VI. 26.) IM rendelet 13. § (2) bekezdése alapján határozott, figyelemmel arra, hogy felperes keresetlevelén, az illetékekrõl szóló, többször módosított 1990. évi XCIII. törvény 62. § (1) bekezdés h) pontjában elõírt illetékfeljegyzési jog ellenére, keresetlevelén 15 000 forint illetéket lerótt.
<br>Az ítélet elleni fellebbezés lehetõségét a Kbt. 92. §-a biztosítja.
<br>
<br>Budapest, 2003. november 6.
<br>
<br>dr. Vitál-Eigner Beáta s. k.,
<br>bíró
<br><br></body></html>