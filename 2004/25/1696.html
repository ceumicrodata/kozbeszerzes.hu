<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1696/2004)
</h2>
<br>1024 Budapest, Margit krt. 85.
<br>Ikt.sz.: D.7/5/2004.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás Ferencvárosi Önkormányzat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által a Ferencvárosi Önkormányzat Polgármesteri Hivatal [1091 Budapest, Üllõi út 45. fszt. 18., képviseli: dr. Mihalik Angelika ügyvéd (1061 Budapest, Hegedû u. 6. II. 11.), a továbbiakban: ajánlatkérõ] "Budapest IX., Angyal u. 18. sz. lakóépület teljes felújítása a ferencvárosi tömbrehabilitáció keretében, emeletráépítéssel" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek tárgyaláson tett nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. március 12-i, 11. számában tette közzé ajánlati felhívását nyílt eljárás megindítására a rendelkezõ részben meghatározott tárgyban.
<br>Felhívásában meghatározta a pénzügyi, gazdasági és mûszaki alkalmasság igazolásával kapcsolatos követelményeit. Rendelkezett arról, hogy az ajánlatokat az összességében legelõnyösebb ajánlat szempontja alapján bírálja el, a második értékelési részszempont a teljesítési határidõ volt azzal, hogy 150 napnál rövidebb idõtartamra nem tehetõ ajánlat.
<br>A benyújtott 10 ajánlatot ajánlatkérõ értékelte, az eljárás nyertese a Maszer Rt. lett, az azt követõ legkedvezõbb ajánlattevõnek az IPEX Kft.-t választották. Mindketten 150 napos teljesítési határidõt vállaltak.
<br>Ajánlatkérõ 2003. június 12-én megkötötte az eljárást lezáró szerzõdést a nyertessel, és 2003. július 14-én a Maszer Rt. megkezdte a kivitelezést, melynek kitûzött befejezési idõpontja 2003. december 16-a volt.
<br>2003 õszén ajánlatkérõ többször felszólította írásban a kivitelezõt a határidõ betartására, a munkák felgyorsítására, illetve ezt az építési naplóba is bejegyezte.
<br>A kivitelezõ szintén többször kérte a határidõ módosítását, melyhez az ajánlatkérõ nem járult hozzá.
<br>A Maszer Rt. 2003. november 21-én terjesztette elõ a vállalkozási szerzõdés akkénti módosítása iránti kérelmét, melyben 2004. május 31-re kérte a teljesítési határidõ elhalasztását.
<br>2003. november 25-én a megrendelõ megállapította és az építési naplóban rögzítette, hogy az ütemtervhez képest mintegy 2-2,5 hónapos lemaradás áll fenn.
<br>Ajánlatkérõ bonyolítója - a Felújítási Iroda - 2003. december 2-án beszámolót készített a kivitelezési munkák végzésérõl, késedelmérõl, az addig elvégzett munkákról. Ebben azt rögzítette, hogy a készültség alapján a lemaradás 3,5 hónap.
<br>Ajánlatkérõ egyeztetést folytatott a kivitelezõvel a benyújtott módosítás iránti kérelmérõl, a felek megállapodni nem tudtak, a Maszer Rt. fenntartotta a 2004. május 31-i teljesítési határidõ módosítása iránti igényét.
<br>Ajánlatkérõ 2003. december 16-án közölte a Maszer Rt.-vel, hogy a Ptk. 395. § (3) bekezdése alapján eláll a vállalkozási szerzõdéstõl, tekintettel arra, hogy a teljesítési határidõ lejárta elõtt nyilvánvalóvá vált, hogy a munkát csak számottevõ késéssel tudja elvégezni.
<br>Ajánlatkérõ 2003. december 19-én döntött arról, hogy a Kbt. 70. § (1) bekezdés c) pontja alapján hirdetmény közzététele nélküli tárgyalásos közbeszerzési eljárást folytat le az épület felújítási munkáinak folytatására, befejezésére, melyben az IPEX Kft.-t hívja fel ajánlattételre.
<br>Ajánlatkérõ ugyanezen a napon fel is hívta az IPEX Kft.-t, közölte, hogy az elsõ tárgyalás idõpontja 2003. december 23-a, tájékoztatta arról, hogy a szükséges igazolásokat a szerzõdéskötést követõ 15 napon belül kell csatolnia.
<br>Ajánlatkérõ 2003. december 22-én tájékoztatta a Döntõbizottság elnökét arról, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdés c) pontja alapján a rendelkezõ részben meghatározott tárgyban, melyben ajánlattételre az IPEX Kft.-t hívta fel.
<br>Ajánlati felhívást nem készített.
<br>Az eljárásfajta választását azzal indokolta, hogy a korábbi nyílt eljárás nyertesével megkötött szerzõdéstõl kénytelen volt elállni, mert a vállalkozó olyan mértékû késedelembe esett, amelyet a megállapított szerzõdési feltételek nem tesznek lehetõvé, továbbá ilyen mértékben késedelmes teljesítés már nem áll az érdekében. A vállalt átfutási idõ 150 naptári nap volt, mely 2003. december 16-án lejárt, és a kivitelezõ 2004. május 31-ében kérte az új határidõ megállapítását.
<br>Ajánlatkérõ a rendkívüli sürgõsséget azzal indokolta, hogy más eljárásfajta mellett nem biztosítható az átmenetileg kiköltöztetett lakók határidõre történõ visszaköltöztetése. A kerület tömbrehabilitációjának tervezett ütemezése nem tartható fenn, mivel az átmeneti lakásokba nem tudják a további felújításra váró épületek lakóit költöztetni. A téli idõszakra tekintettel az építkezés hosszabb idõre történõ felfüggesztése az épület egészében és a már elkészült munkákban beláthatatlan károkat okozhat.
<br>Közölte, hogy a korábbi nyílt eljárásban a nyertest követõ legkedvezõbb ajánlattevõt hívta fel ajánlattételre, aki alkalmasságát már bizonyította abban a közbeszerzési eljárásban.
<br>A Döntõbizottság elnöke 2004. január 5-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból nem állapítható meg egyértelmûen a választott eljárásfajta jogalapjának fennállása.
<br>Indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ kérte a jogorvoslati eljárás megszüntetését, álláspontja szerint jogszerûen választotta az eljárásfajtát.
<br>Ajánlatkérõ írásbeli észrevételében és tárgyalási nyilatkozatában elõadta, hogy ajánlatkérõ elõször arra törekedett, hogy a teljesítés során érje el a kivitelezõnél a munkák határidõre történõ, illetve minél rövidebb idejû csúszás melletti megvalósítását. Többször írásban felszólította a kivitelezõt, mely azonban nem járt eredménnyel. Kapacitáshiányt, szervezetlenséget is látott a jelentõs késedelem mögött, mely miatt egyre jobban megrendült a bizalma a kivitelezõben. 2003. december elején megállapította, hogy 2-3 hónapos késedelem áll fenn a munkák elvégzésében, melynek alapján a kivitelezõ 2004 februárjára elvégezhette volna a munkát. Azonban a Maszer Rt. ehelyett, a korábbi teljesítési idõtartammal azonosan, újabb 150 napot kért. Az ajánlatkérõ mérlegelve az ügy körülményeit, az elállás mellett döntött, figyelemmel arra is, hogy a Kbt. 73. § (1) bekezdése nem teszi lehetõvé ilyen okból a megkötött szerzõdés módosítását és ez ajánlatkérõnek sem áll érdekében. Ajánlatkérõ nem láthatta elõre, hogy a kivitelezõ a további 150 napos határidõ hosszabbításához ragaszkodik, mely miatt nem jött létre megegyezés a felek között.
<br>Kiemelte, hogy fontos szempont a kerületben a tömbrehabilitáció folyamatosságának biztosítása. Ugyan késedelem és többletköltség mindenképpen bekövetkezik már a megvalósítás során, de ennek minimalizálására törekedett a választott eljárásfajtával. A tömbrehabilitációt akként biztosítja az önkormányzat, hogy lakásokat vásárol, melybe, mint átmeneti lakásokba költözteti a felújítás alatt álló épület lakóit. Nyílt eljárás esetén - melynek idõtartama hozzávetõlegesen 3 hónap - nyár végére készülne el ez az épület, mely idõpontig az átmeneti lakásokból nem tudnának visszaköltözni, illetve csak akkor kezdõdhetne egy másik épület tömbrehabilitációja, ha újabb lakásokat vásárolna az önkormányzat.
<br>Ajánlatkérõnek a félbehagyott építkezés állagvédelmérõl, megóvásáról is gondoskodnia kell. Nyílt eljárás esetén hozzávetõlegesen 25 M Ft többletköltsége keletkezne. Nem készült el az épület tetõhéjalása, részben biztosított fóliával a lefedése, ezért a beázások az épületszerkezeteket tönkretehetik. A nyílászárók nem kerültek beépítésre, amely miatt szintén szükséges az állagvédelem. A fûtési rendszer nem kiépített, így a fagyveszély miatt gondoskodni kell az épület fûtésérõl, mely bérelt mobil fûtõberendezésekkel oldható meg. Az üresen maradt épület folyamatos õrzését is biztosítani kell.
<br>Ajánlatkérõ bejelentette, hogy 2003. december 23-án a felhívott ajánlattevõvel a tárgyalást megtartották, megállapodtak abban, hogy az elvégzendõ munkák felmérését követõen új tárgyalást tartanak, melynek idõpontját 2004. január 16-ában határozták meg. Az ajánlatkérõ közölte, hogy a jogorvoslati eljárás megindítására tekintettel, a közbeszerzési eljárását felfüggesztette, a kitûzött idõpontban a tárgyalást nem tartották meg. A Maszer Rt. 2004. január 23-án átadta a munkaterületet ajánlatkérõ részére.
<br>A Döntõbizottság az ajánlatkérõ által választott eljárásfajta jogalapját vizsgálta, és az alábbi indokokra tekintettel megállapította, hogy az fennáll.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (1) bekezdés c) pontja szerint: "Az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából."
<br>A Kbt. fenti szakasza több együttes feltétel meglétéhez köti ezen eljárásfajta választását.
<br>A Döntõbizottság megítélése szerint a konkrét beszerzés feltételrendszere, az ügy egyedi körülményei alapján kell állást foglalni a feltételek fennállásáról.
<br>Ajánlatkérõ beszerzési igénye kielégítésére határidõben lefolytatta - a Kbt. rendelkezéseinek megfelelõen - a nyílt közbeszerzési eljárását. A megkötött szerzõdésben a kiválasztott nyertes ajánlattevõ vállalta a 2003. december 16-i határidõre a teljesítést. Erre tekintettel ajánlatkérõ nem számolhatott elõre azzal, hogy ugyanabban a tárgyban még egy közbeszerzési eljárást kell lefolytatnia. Valóban a teljesítés hónapjai során észlelhetõ volt, hogy a kivitelezõ késedelembe esett, majd emiatt és a kért túl hosszú határidõ-módosításra tekintettel ajánlatkérõ elállt a szerzõdéstõl. A Döntõbizottság álláspontja szerint e körülmények azonban, mivel nem ajánlatkérõnél merültek fel, nem nyújtanak alapot - az eljárásfajta választás vonatkozásában - az ajánlatkérõt terhelõ következtetések levonására. Az elõre nem láthatóság Kbt.-ben meghatározott követelménye ugyanis az ajánlatkérõvel áll szerves kapcsolatban. Ajánlatkérõtõl azt várja el a jogalkotó, hogy a saját szervezetében, feltételei között járjon el körültekintõen, és elõrelátóan a Kbt. általános rendelkezéseinek megfelelõen rendezze beszerzési igényei kielégítését. Jelen esetben az az ok, amely miatt az új közbeszerzési eljárás lefolytatásának szükségessége felmerült, nem ajánlatkérõ érdekkörében jelentkezett, hanem a korábbi teljesítõében, õ volt, aki nem vitásan a vállalt teljesítési határidõre nem készítette el a kivitelezést.
<br>A Döntõbizottság álláspontja szerint a közbeszerzési eljárás indításában ajánlatkérõt mulasztás nem terheli. Ajánlatkérõ a korábbi kivitelezési szerzõdéstõl való elállását követõen pár napon belül megindította az új közbeszerzési eljárását. A kivitelezõ késedelmes teljesítésének, illetve az elállás jogszerûségének a megítélésére a Döntõbizottság hatáskörrel nem rendelkezik. Erre tekintettel e körben csak azt jegyzi meg a Döntõbizottság, hogy a kivitelezés során felvetõdött problémák esetén elfogadható az - a gyakorlatban egyébként szokásos eljárás -, hogy felszólítják egymást a felek, majd próbálják tárgyalások során rendezni jogvitájukat.
<br>A Döntõbizottság úgy ítélte meg, hogy fennáll a munkák elvégzésének rendkívül sürgõs szükségessége. Jelen esetben ajánlatkérõ olyan feltételrendszerben biztosítja a kerületben a tömbrehabilitációt, hogy a jelenlegi épület késedelmes felújítása, nemcsak ezen beszerzési igény késõbbi kielégítését jelenti, hanem a további épületek rehabilitációjának menetére is jelentõsen - mind anyagi, mind személyi vonatkozásban - kihat.
<br>A téli idõszakra tekintettel a kivitelezés mielõbbi folytatása indokolt az állagmegóvás biztosítása érdekében.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.
<br>A Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 4.
<br>
<br>Dr. Nagy Gizella s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br>
<br>
<br><br></body></html>