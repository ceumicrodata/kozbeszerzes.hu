<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1689/2004)
</h2>
<br>1024 Budapest, Margit krt. 85.
<br>Ikt.sz.: D.54/0/2004.
<br>
<br>Tárgy: az Intercontact Budapest Kft. I. r., a FORDuna Kft. II. r., valamint az ILS Kft. III. r. kérelmezõk jogorvoslati kérelme a Miniszterelnöki Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Intercontact Budapest Kft. (1054 Budapest, Hold u. 15. II. 2., a továbbiakban: I. r. kérelmezõ) a FORDuna Kft. (1115 Budapest, Bartók Béla u. 86., a továbbiakban: II. r. kérelmezõ) és az ILS Kft. (1114 Budapest, Móricz Zs. körtér 3/A, a továbbiakban: III. r. kérelmezõ) - képviseli õket: dr. Balázs Tamás ügyvéd (1055 Budapest, Honvéd u. 40.) - kérelmét, melyet a Miniszterelnöki Hivatal (1055 Budapest, Kossuth tér 2-4., nevében eljár: a Központi Szolgáltatási Fõ igazgatóság, 1054 Budapest, Báthori u. 12., 1375 Budapest, Pf. 2, a továbbiakban: ajánlatkérõ) "magyar nyelvû EU-szakszövegek, jogi, politikai, gazdasági, pénzügyi, közigazgatási témájú iratok, újságcikkek, tanulmányok, levelek fordítása idegen nyelvre, illetve hasonló témájú szövegek magyar nyelvre történõ fordítása, esetenként lektorálása, hitelesíttetése, továbbá konszekutív és szinkrontolmácsolás a fent említett szakterületeken." tárgyú közbeszerzési eljárása ellen nyújtottak be,
<br>
<br>ELUTASÍTJA.
<br>
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani.
<br>
<br>INDOKOLÁS
<br>
<br>Az ajánlatkérõ a Közbeszerzési Értesítõ 2003. november 5-én megjelent 45. számában tette közzé 8285/2003. sz. alatt ajánlati felhívását a rendelkezõ részben meghatározott tárgyú beszerzés vonatkozásában nyílt eljárás megindítására.
<br>Az ajánlatkérõ az ajánlati felhívás 3. a) pontjában meghatározta a fordítás és tolmácsolás esetén elõforduló nyelvek arányát az egyéb nyelvek vonatkozásában 5%-os mértékben.
<br>Az ajánlati f elhívás 11. a) pontjának 7. francia bekezdésében meghatározta a mûszaki alkalmasság igazolása körében az ajánlattevõk és az alvállalkozóik vonatkozásában együttesen a fordítási, tolmácsolási feladatokat teljesítõ szakemberekre vonatkozó követelményeket.
<br>Az ajánlati felhívás 11. b) pont 4. és 6. francia bekezdéseiben elõírta, hogy alkalmatlan a szerzõdés teljesítésére az ajánlattevõ, ha az egyéb nyelvek vonatkozásában legalább 2-2 fõ alkalmas szakemberrel nem rendelkezik, illetve nem rendelkeznek a fordítási és/vagy tolmácsolási feladatokat teljesítõ bemutatott szakemberek a 24/1986. (VI. 26.) MT rendelet szerinti képesítéssel a felsoroltak szerint.
<br>A kérelmezõk a D.611/2003. számú jogorvoslati eljárásban sérelmezték, hogy az ajánlati felhívás a Kbt. 33. § (1) bekezdésébe ütközõ tartalmú a mûszaki alkalmasság körében. A Döntõbizottság a D.611/19/2003. számú határozatával a kérelmet elutasította megalapozatlanság okán, mely határozat jogerõre emelkedett.
<br>A 2003. december 16-i ajánlattételi határidõre a Zöldek Kft., valamint a MultiLingua Kft. nyújtott be ajánlatot.
<br>Az értékelést követõen az ajánlatkérõ 2003. december 29-én az eredményhirdetésen a Zöldek Kft.-t hirdette ki az eljárás nyerteseként. Az ajánlatkérõ a nyertes ajánlattevõvel a vállalkozási szerzõdést 2004. január 6-án megkötötte.
<br>A kérelmezõk 2004. január 23-án nyújtották be jogorvoslati kérelmüket a Döntõbizottsághoz, melyben kérték a jogsértés megállapítását és az ajánlatkérõ közbeszerzési eljárást lezáró döntésének a megsemmisítését, valamint ideiglenes intézkedésként a szerzõdés megkötésének a megtiltását, továbbá az ajánlatkérõnek a jelen eljárással kapcsolatosan felmerült költségek viselésére kötelezését.
<br>Kérelmük indokaként elõadták, hogy az ajánlati felhívás olyan feltételeket támasztott az úgynevezett "egyéb nyelvek" vonatkozásában, nevezetesen a nyelvenként 2-2 fõ fordítási, illetve tolmácsolási feladatok ellátása a 24/1986. (VI. 26.) MT rendelet szerinti képesítéssel, melyek teljesíthetetlenek voltak, ezért a vonatkozó eljárásban érvényes ajánlat álláspontja szerint nem volt benyújtható.
<br>A kérelmezõk hivatkoztak arra, hogy az ELTE Fordító és Tolmácsképzõ Központját megkeresték, és ott azt a tájékoztatást kapták, hogy szakfordítói képesítést 1988. január óta cseh, illetve szlovén nyelvbõl nem adtak ki, illetve a Magyar Fordító Irodák Egyesülete tájékoztatása szerint is az egyéb nyelvek körében megjelölt nyelvek esetében kevés fordító rendelkezik szakfordítói vizsgával, így érvényes pályázatot nem lehet beadni, továbbá a tolmácsok esetében is hasonló a helyzet.
<br>A kérelmezõk hivatkoztak a Környezetvédelmi és Vízügyi Minisztérium 2003. évi hasonló feltételekkel, illetve az Igazság ügyi Minisztérium által kiírt hasonló pályázatra, mely közbeszerzési eljárás a tolmácsolási rész tekintetében eredménytelen lett ugyanezen okok miatt.
<br>A kérelmezõk a kérelmükben, illetve a Döntõbizottság felhívására az ügyfélképesség igazolása körében hivatkoztak arra, hogy az ajánlati dokumentációkat - az ILS Kft.-t kivéve - megvásárolták, és az ajánlati felhívásban szereplõ mûszaki alkalmassági feltételek teljesíthetetlen volta miatt nem adtak be ajánlatot.
<br>Elõadták, hogy kizárólag érvénytelen ajánlatok beérkezése esetén az ajánlatkérõ új eljárást írhatott volna ki, amelyen érvé nyes ajánlatot tehettek volna, és akár nyertes pályázók is lehettek volna.
<br>Az ajánlatkérõ észrevételében kérte a kérelem elutasítását, elsõdlegesen ügyfélképesség hiánya miatt, másodlagosan pedig megalapozatlanság miatt.
<br>Hivatkozott arra, hogy a három kérelmezõ egyike sem tett ajánlatot az ajánlattételi szakaszban, kérdést nem intézett az ajánlatkérõhöz, és az ILS Kft. még a dokumentációt sem vásárolta meg.
<br>A Kbt. 79. § (3) bekezdése pedig konkrétan írja elõ, hogy a jogsértés vonatkozásában az érdeksérelemnek a kérelmezõ részérõl közvetlenül az eljárás tárgyát képezõ közbeszerzési eljárás vonatkozásában kell fennállnia. Mivel kérelmezõk nem kívántak ajánlatot tenni, ezért az érdemi elbírálási szakaszban sem vettek részt, következésképpen jogos érdekük sem fûzõdhet ahhoz, hogy ki lett a közbeszerzési eljárás nyertese.
<br>Az eljárás esetleges eredménytelensége sem releváns az ügyfélképesség vizsgálatakor, hiszen az ajánlatkérõ a beszerzési igényétõl el is állhat az eljárás eredménytelensége esetén, illetve az ismételt ajánlati felhívásnak sem feltétlenül biztos, hogy a kérelmezõ megfelel, illetve hogy az eljárás nyertese lesz.
<br>A kérelem megalapozatlanságának alátámasztására, utalt arra is, hogy a kérelmezõk a kérelmükben a D.611/19/2003. sz. határozatban foglalt indokokon kívül új körülményekre nem hivatkoznak.
<br>A Döntõbizottság a rendelkezésre álló iratok, a felek írásbeli és szóbeli nyilatkozatai alapján megállapította, hogy a kérelmezõk nem rendelkeznek a Kbt. 79. § (3) bekezdése szerinti ügyfélképességgel.
<br>A Kbt. 79. § (3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.
<br>Mindenekelõtt a Döntõbizottság leszögezi, hogy a kérelmezõk ügyfélképessége vonatkozásában el kell határolni az ajánlati felhívás tartalmának jogszerûségét kifogásoló és a D.611/2003. sz. eljárásban jogerõsen elbírált igényüket, a jelen eljárás tárgyát képezõ és a közbeszerzési eljárást lezáró döntést támadó kérelmüktõl.
<br>A Döntõbizottság álláspontja szerint nem ítélhetõ meg azonosan az ajánlattételi határidõt megelõzõ eljárási szakaszban és azt követõen az ajánlatok értékelése körében a kérelmezõk ügyfélképessége.
<br>Az elõzményi eljárásban a kérelmezõk ügyféli minõségét megalapozta az, hogy a beszerzés tárgyának megfelelõ tevékenységi körrel rendelkeznek, valamint a beszerzés tárgyához hasonló közbeszerzési eljárások rendszeres ajánlattevõi, ugyanis az ilyen tárgyú közbeszerzési eljárások potenciális ajánlattevõi. Az ajánlatkérõ eljárást lezáró döntését követõen azonban az ügyfélképesség megállapításához önmagában a kérelmezõk részérõl általános jelleggel fennálló pénzügyi, gazdasági, szakmai (fordítási és tolmácsolási) érdekeltség nem elégséges a Kbt. 79. § (3) bekezdése alapján.
<br>A Döntõbizottság megállapította, hogy a kérelmezõk azzal, hogy ajánlatot nem nyújtottak be, kifejezték azt a szándékukat, hogy nem kívántak résztvevõi lenni a közbeszerzési eljárásnak.
<br>A Kbt. 79. § (3) bekezdése szerint csak az ajánlatkérõ, illetve az ajánlattevõ minõsül önmagában olyan eljárási szereplõnek, akik vonatkozásában az érdeksérelem külön bizonyítása az állított jogsértés vonatkozásában nem szükséges, az ügyfélképesség önmagában fennáll.
<br>A Döntõbizottság álláspontja szerint a kérelmezõk nem minõsülnek a Kbt. 79. § (3) bekezdése szerint olyan egyéb érdekeltnek, akiknek a vonatkozásában az eljárás eredményével kapcsolatos közvetlen érdekeltség megállapítható.
<br>A Döntõbizottság álláspontja szerint az ajánlatok megtételét, az eljárást lezáró döntés meghozatalát követõen az érdekeltségi személyi kör jelentõsen leszûkül az eljárásban közvetlenül részt vevõkre, az ajánlattevõkre, akiknek ajánlatai tekintetében állhat csak fenn közvetlen jogi érdek az állított jogsértés kiküszöbölésére.
<br>A kérelmezõk nem nyújtottak be ajánlatot, ezért nem is lehetnek eleve az ajánlatot benyújtóknak az értékelés során a versenytársai. Azzal, hogy nem nyújtottak be ajánlatot, már eleve kizárták magukat abból az érdekeltségi körbõl, melyre az ajánlattételi szakasszal kapcsolatos esetleges ajánlatkérõi jogsértések vonatkozhatnak az ajánlattevõk alkalmassága, az ajánlatok érvényességi vizsgálata, illetve értékelése tekintetében.
<br>A kérelmezõk általános pénzügyi, gazdasági, szakmai érdeke nem felel meg a Kbt. 79. § (3) bekezdésében meghatározott jogi érdek követelményének ajánlatkérõ eljárást lezáró döntése vonatkozásában. Ehhez szükséges lenne olyan többlettartalom, amely igazolná, alátámasztaná a kérelmezõk jogi érdekeltségét az eljárást lezáró döntés megváltoztatásában. A Kbt. szabályozása nem teszi lehetõvé sem jelen esetben, sem pedig más esetben, hogy egyébként az adott terület képviselõi külön jogi érdek hiányában jogorvoslati kérelmet nyújthassanak be olyan eljárások felülvizsgálatára, melyben nem vettek részt.
<br>A Döntõbizottság nem osztotta a kérelmezõk álláspontját, hogy az eljárás esetleges eredménytelenné nyilvánítása esetén az újonnan induló közbeszerzési eljárásban ajánlattevõként esetleg annak nyertesei lehetnének. Az ajánlatkérõ belátása szerint választhat, hogy a beszerzési szándékától eláll vagy új közbeszerzési eljárást indít. Ennek megfelelõen annak feltételrendszerét is az ajánlatkérõ határozza meg, melyre vonatkozóan a kérelmezõk eredményessége is csak vélelmezhetõ. Az ügyfélképesség megállapításához szükséges konkrét jogi érdekeltséget a késõbbi közbeszerzési eljárásban elért esetleges eredmény nem alapozza meg.
<br>A Kbt. 80. § (4) bekezdése szerint a Döntõbizottság a kérelmet elutasítja, ha a kérelem nem felel meg a Kbt. 79. § (3) és (7) be kezdésében foglaltaknak. Miután az elutasítás indoka a Kbt. 79. § (3) bekezdése alapján fennállt, a Döntõbizottság nem alkalmazott a II. és III. r. kérelmezõk vonatkozásában hiánypótlást.
<br>A Döntõbizottság fenti indokokra tekintettel, a Kbt. 76. § (1) bekezdésében biztosított jogkörében eljárva a kérelmet - a Kbt. 80. § (4) bekezdésére tekintettel - elutasította.
<br>A Döntõbizottság a Kbt. 88. § (1) bekezdés h) pontja alapján döntött a költségek viselésérõl.
<br>A bírósági jogorvoslat lehetõségét a Kbt. 89. § (1) bekezdése tartalmazza.
<br>
<br>Budapest, 2004. február 13.
<br>
<br>Dr. Csanádi Péter s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>