<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ITÉLÕTÁBLA (1697/2004)
</h2>
<br>
<br>3.Kf.27.20112003/4. szám
<br>
<br>A Fõvárosi Ítélõtábla a Heinzelmann és Társai Ügyvédi Iroda (1114 Budapest, Bartók Béla út 15/B I/5. ügyintézõ: dr. Hargitai László ügyvéd) által képviselt Szent Lázár Megyei Kórház (3100 Salgótarján, Füleki út 64.) felperesnek a dr. Nagy László Gábor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indított perében a Fõvárosi Bíróság 2003. március 4. napján kelt 12.K.32.227/2002/8. számú ítélete ellen az alperes részérõl 9. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja, és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 50 000 (ötvenezer) forint együttes elsõ- és másodfokú perköltséget.
<br>A kereseti és fellebbezési illetéket az állam viseli. Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>A felperes megbízásából eljáró Hospitrade Kft. a Közbeszerzési Értesítõ 2002. március 13-i számában ajánlati felhívást tett közzé nyílt eljárás megindítására, I. mobil berendezéssel elvégezhetõ kezelések, II. mobil berendezéssel nem elvégezhetõ kezelések tárgyában szolgáltatási szerzõdés megkötésére a Szent Lázár Megyei Kórház és vonzáskörzetébe tartozó betegei vesekõzúzásainak biztosítása tárgyában. Az ajánlati felhívás lehetõvé tette részajánlat tételét a 3. a) pont I. és II. feladataira külön-külön is.
<br>A dokumentáció 16. pontja az ajánlattevõi nyilatkozatok, ismertetések, szerzõdési alapfeltételek körében elõírta az ajánlattevõ nyilatkozatának szükségességét arról, hogy a szerzõdés idõtartama alatt a berendezést tartozékaival, mûködéséhez szükséges anyagokkal és kiszolgálószemélyzettel mindenkor hiánytalan, a rendelteltetésének megfelelõ állapotban bocsátja ajánlatkérõ rendelkezésére (16.l. pont második francia bekezdés). A 16.2. pont értelmében az ajánlattevõ tudomásul veszi, hogy felelõsségi és hatáskörébe tartozik:
<br>- a berendezéssel kezelendõ betegek kiválasztása, a kezelésrõl való tájékoztatás,
<br>- a kõzúzással kapcsolatban szükséges kiegészítõ intézkedések megtétele,
<br>- a zúzás elvégzése és a betegek kívánatos utókezelése,
<br>- a géphiba vagy abból származó, a kezelt betegnek vagy harmadik személynek okozott károsodás.
<br>
<br>16.3. pont szerint tudomásul veszi, hogy a kezelések (zúzás elvégzése) alatt ajánlattevõ orvosa a saját költségén jelen lehet.
<br>Az UVEK Kft. kérelmezõ 2002. április 11-én kelt levelében jelezte a kiírónak, hogy nem egyértelmû az ajánlati felhívás, vajon az bérleti vagy egészségügyi szolgáltatási szerzõdésre szól. Az ajánlati dokumentáció 16.1. második, harmadik, negyedik, 16.4. harmadik francia bekezdése és 16.5. pontja bérleti jogviszonyra utaló szöveg, a 16.2. elsõ, második, harmadik francia bekezdés szolgáltatásra utaló szöveg. A 16.3. pont szerinti kitétel értelmetlen a szolgáltatás esetén, értelme csak bérlet esetén van. A bonyolító válaszlevelében közölte, hogy az ajánlatkérõ az ajánlati felhívás 2. b) pontjának megfelelõen egészségügyi szolgáltatási tevékenység végzésére vonatkozó, szolgáltatási szerzõdésre kér ajánlatot.
<br>A I. szerinti feladatra két ajánlat - a Yuppie-Cassandra Bt. és a kérelmezõ részérõl - érkezett. A Yuppie-Cassandra Bt. által benyújtott szerzõdéstervezet szerint arra vállalt kötelezettséget, hogy a birtokában lévõ kõzúzót a felperes részére biztosítja és a megrendelõ által kiválasztott betegeket kezelésben részesíti saját orvosával. Az általa csatolt szerzõdéstervezet VI. fejezete a mûködtetésre azt tartalmazta, hogy a szolgáltató a kezelést vagy saját, vagy a megrendelõ kórházából bérelt szakorvossal végzi el. A betegek utókezeléséért a felelõsség a megrendelõt terheli (VIII. 1.). Az UVEK Kft. szerzõdéstervezetének VI. pont ja szerint a szolgáltató feladatkörébe tartozik a kezelendõ betegek kiválasztása, a kezelésrõl való tájékoztatás, a kõzúzással kapcsolatos kiegészítõ intézkedések megtétele, a kõzúzás elvégzése és a betegek kívánatos utókezelése.
<br>A felperes a Yuppie-Cassandra Bt. ajánlatát hirdette ki nyertesnek.
<br>A kérelmezõ jogorvoslati kérelmét az alperes D.309/9/2002. sz. határozatával elutasította, egyben a Kbt. 79. § (6) bekezdésére alapítottan hivatalból eljárva megállapította, hogy a felperes megsértette a Kbt. 33. § (1) bekezdését és a 37. § (1) bekezdésére tekintettel a Kbt. 40. § (1) bekezdését. Ezért az ajánlatkérõ közbeszerzési eljárása során az ajánlati felhívásra is visszamenõen hozott döntéseit megsemmisítette, és vele szemben 1 M Ft bírságot szabott ki. Indokolásában hivatkozott a Kbt. 33. § (1) bekezdésére, mely szerint az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.
<br>A felperes keresetében az alperesi határozat végrehajtásának felfüggesztése mellett a határozat megváltoztatását kérte annak megállapításával, hogy a felperes nem sértette meg a Kbt. 33. § (1), 37. § (1) bekezdésére tekintettel, a 40. § (1) bekezdését. Állás pontja szerint az alperesnek azt kellett volna vizsgálnia, hogy a beszerzés tárgya nyert-e olyan pontos meghatározást, amelynek alapján az ajánlattevõk egyenlõ eséllyel tehettek megfelelõ ajánlatot. Önmagában az a tény, hogy értékelhetõ ajánlatok érkeztek, cáfolják az alperes e körben tett megállapítását.
<br>Az elsõfokú bíróság ítéletével az alperes határozatát megváltoztatta akként, hogy a jogsértés és a jogkövetkezmények megállapítását mellõzte, és a felperes javára perköltséget állapított meg. Ítéletének indokolása szerint iratellenes volt a határozat azon megállapítása, hogy a Kbt. 37. § (1) bekezdése folytán sérült volna a Kbt. 40. § (1) bekezdése. A vita lényege az volt, hogy az ajánlati felhívás és a dokumentáció kellõen pontos volt-e, azaz azokat a felperes úgy készítette-e el, hogy arra az ajánlattevõk egyenlõ eséllyel, megfelelõ ajánlatot tehessenek. Kifejtette, hogy az ajánlati felhívás tartalmi követelménye kettõs kötelezettséget ró az ajánlatkérõre, egyrészt a közbeszerzés tárgyát annak céljára is tekintettel egyértelmûen és világosan kell meghatározni, de ez az egyértelmûség nem mehet el addig, hogy az kizárólag egyetlen konkrétan meghatározható áruban vagy szolgáltatásban manifesztálódjék. E két alapelvben is megtestesülõ szempont jelöli ki a kellõen pontos meghatározás lehetséges határait, amely ezért egy szükségszerûen relatív pontosságot és egyértelmûséget jelent. Elfogadta azt a felperesi álláspontot, hogy az adott piac struktúrája oligopolisztikus vonásokkal rendelkezett, amennyiben két nagy versenytárs a meghatározó piaci szereplõ. Ez esetben a minél pontosabb meghatározást korlátozza a piaci szereplõk csekély száma. A beszerzés tárgyának további differenciálása azt jelentette volna, hogy a részletesen specifikált szolgáltatás egy konkrét viszonyt ír le, amelyet eleve egy piaci szereplõ képes teljesíteni. Ez a túlspecifikálás a verseny megszûnésére vezetne, az oligopol piac monopolisztikussá válna. Álláspontja szerint ezt a megállapítását az alperes nyilatkozata is alátámasztja, amennyiben maga is két végletként határozta meg a két pályázó ajánlatát. Ezért helyesen járt el a felperes, amikor lehetõvé tette a kiírt egészségügyi szolgáltatás teljesítését mind saját, mind az ajánlattevõ orvosaival. Osztotta a felperes álláspontját, mely szerint az adott termék piacán járatos, szakismeretekkel rende
<br>lkezõ piaci szereplõknek elegendõ volt az ajánlati felhívás és dokumentáció által nyújtott pontosság. Megállapította, hogy a 16. pont alpontjai kissé pontatlanok ugyan, csak értelmezést követõen, a teljes szövegkörnyezet és a piac ismeretében voltak értelmezhetõek, de érvényes ajánlatok születtek, tehát a jelentkezõk el tudták dönteni a piaci viszonyok és az orvosszakmai megoldások ismeretében, hogy mi a beszerzés tárgya. Ezért helytelenül vont le az alperes ezzel ellenkezõ következtetést.
<br>Az ítélet ellen az alperes terjesztett elõ fellebbezést, annak megváltoztatása, a felperes kereseti kérelmének elutasítása és perköltség megállapítása érdekében. Megismételte határozatában és a peres eljárás során kifejtett álláspontját. Sérelmezte az elsõ fokú ítélet versenyjogra tartozó megállapításait, és megismételte azon álláspontját, hogy a beszerzés tárgyának az egyértelmû meghatározása hiányában sérült a Kbt. 33. § (1) és 37. § (1) bek. alapján a 40. § (1) bekezdése.
<br>A felperes ellenkérelme az elsõfokú bíróság ítéletének helybenhagyására irányult. Arra hivatkozott, hogy olyan kiírást tettek, amelyik mindkét lehetséges ajánlattevõ-típust rajthoz állította, vagyis tudatosan került a kiírás ilyen tartalommal meghatározásra. Változatlanul hivatkozott arra, hogy az alperes szubjektíven és kiterjesztõen értelmezte a pontosság követelményét a beszerzés tárgyát illetõen. Az érvényes és értékelt ajánlatok kimerítik a Kbt. 33. § (1) bekezdésében elõírt megfelelõség követelményét. Az elsõfokú bíróság helyes értelmezéssel jutott a relatív egyértelmûség és pontosság követelményének megállapítására. Álláspontja szerint, ha a piacon alapvetõen kétféle megoldás létezik, az esélyegyenlõség elvének megsértése nélkül nem lehet csak az egyik, vagy csak a másik megoldásra kiírni a közbeszerzést.
<br>Az alperes fellebbezése alapos.
<br>Az elsõfokú bíróság által megállapított tényállást a Fõvárosi Ítélõtábla a fentiekben írtak szerint kiegészítette, és az így kiegészített tényállás alapján vonta le azt a következtetést, hogy az elsõfokú bíróság helytelen jogi álláspontot alakított ki ítéletében az alábbiak szerint:
<br>A Kbt. 33. § (1) bekezdése szerint az ajánlati felhívás tartalmát a Kbt. 2. sz. mellékletében meghatározott minta szerint úgy kell meghatározni, hogy annak alapján az ajánlattevõk egyenlõ eséllyel, megfelelõ ajánlatot tehessenek. Elöljáróban rámutat a másodfokú bíróság arra, hogy helytelenül vonta le az elsõfokú bíróság azt a következtetést, hogy önmagában az a tény, hogy érvényes ajánlatok születtek, cáfolja az alperes határozati megállapításait. Egyrészt az egyik nem feltétlenül következik a másikból. Az ajánlati felhívásnak és dokumentációnak megfelelõ ajánlat ez okból nyilvánvalóan nem érvénytelen, ettõl függetlenül azonban a felhívás és dokumentáció sértheti a Kbt. adott rendelkezéseit. Másrészt az elsõfokú bíróság megállapítása szerint az érvényes ajánlatok azt jelentették, hogy a jelentkezõk el tudták dönteni a piaci viszonyok és az orvos-szakmai megoldások ismeretében, hogy mi a beszerzés tárgya, tekintve, hogy "megfelelõ" ajánlatot tettek. Ezzel ellentétben a Fõvárosi Ítélõtábla azt a következtetést vonta le, hogy az ajánlatok mellékletét képezõ szerzõdéstervezetek megfogalmazása egyértelmûen tükrözi a beszerzés tárgyát érintõ bizonytalanságot, és ezt támasztja alá a jogorvoslati kérelmet benyújtó UVEK Kft. pontosítást kérõ levele is. A kérelmezõ által benyújtott szerzõdéstervezet ezért került vagylagos vállalásokkal meghatározásra, összhangban az ajánlati felhívás 16.2. és 16.3. pontjában írtakkal. Harmadrészt az elsõfokú bíróság utóbb [ítélet 6. oldal (3) bekezdés] az érvényesség-érvénytelenség kérdésének vizsgálatát maga is - helyesen - kizárja a peres eljárás tárgyához tartozó vizsgálandó kérdések körébõl, ehhez képest a kereseti kérelem és ellenkérelem korlátain túli megállapításként értékelhetõ csak adott ajánlat érvényességére [Kbt. 52. (2) bekezdés a) - d) pont] vonatkozó megállapítás, ami nem azonos azzal a jelen perben tehetõ megállapítással, hogy adott ajánlat a felhívásnak és dokumentációnak megfelelt [Kbt. 52. § (2) bekezdés d) pont]. Ez utóbbi is kizárólag a határozatban kifogásolt jogsért
<br>éssel összefüggésben értékelhetõ.
<br>Tévedett az elsõfokú bíróság, amikor ítéletében megállapította, hogy a kiírt egészségügyi szolgáltatás teljesítésére mind saját, mind az ajánlattevõ orvosai útján lehetõség volt. Ez a kiírásból ugyanis nem állapítható meg. Vannak olyan elemek (lásd 16.2. pont), amelyek arra utalnak, hogy ez az ajánlattevõ feladata, és vannak olyan elemek is (lásd 16.3. pont), amelyek ezzel ellentétes megállapításra engednek következtetni. Ugyanez megállapítható az ajánlati dokumentáció I. sz. mellékletének I.1. pontjából is, amely a vesekõzúzás biztosításához szükséges berendezés és technikai személyzet rendelkezésre bocsátásáról beszél az ajánlatkérõ részére. Ennek alapján az ajánlattevõ orvosainak kezelési tevékenysége nem tárgya a beszerzésnek. Ezzel ellentétes megállapítást tartalmaz a 16.4. második francia bekezdésben írt azon megfogalmazás, mely szerint az ajánlatkérõ biztosítja, hogy csak a kiképzett kezelõszemélyzete nyúlhasson a berendezéshez. Ez utóbbi arra enged következtetni, hogy az ajánlatkérõ csak saját orvosai részére biztosította az egészségügyi beavatkozás elvégzésének lehetõségét.
<br>Azt helyesen állapította meg az elsõfokú bíróság, hogy mi a perbeli jogvita lényege. Azzal a megállapítással is egyetért a másodfokú bíróság, hogy a közbeszerzés tárgyának meghatározása nem minden esetben egyszerû. Az ajánlatkérõnek az ajánlati felhívás megfogalmazásakor azonban saját beszerzési igényével tisztában kell lennie, hiszen ez készteti az eljárás megindítására. Ezért tudnia kell, hogy mit kíván megvalósítani. Amennyiben kellõ szakorvosi és kezelõszemélyzeti hátérrel rendelkezik, de a tárgyi eszközök nem állnak rendelkezésére, ennek megfelelõen kell ajánlati felhívását és a dokumentációt megfogalmaznia. Ha ilyen személyi kör nem áll rendelkezésére, a felhívást és dokumentációt úgy kell megfogalmaznia, hogy abból egyértelmûen kitûnjön mind a személyi, mind a tárgyi feltételek biztosításának szükségessége. Az a felperesi hivatkozás, hogy tudatosan került a kiírás ilyen formában megfogalmazásra, mert ezzel lehetõvé vált mindkét pólus és lehetséges ajánlattevõ típus "rajthoz állítása", nem alapos, mivel a típusok keveredése, a szolgáltatási szerzõdéshez kevert bérleti elemek megvalósították a Kbt. 33. § (1) bekezdésének sérelmét. A Kbt. 37. § (1) bekezdése az ajánlatkérõ számára lehetõséget biztosít - amennyiben szükségesnek ítéli - ajánlati dokumentáció készítését. Az esetben, ha az ajánlatkérõ úgy dönt, hogy dokumentációt készít, annak a megfelelõ ajánlattételhez szükséges, részletes szerzõdési feltételeket tartalmaznia kell. Helyesen hivatkozott arra az alperes fellebbezésében, hogy ez utóbbi rendelkezés a Kbt. 33. § (1) bekezdésében foglaltakkal összefügg, a két jogszabályhely együttesen jelöli ki a Kbt. 40. § (1) bekezdésében foglalt, a közbeszerzés tárgyára vonatkozó részletes mûszaki leírás követelményének kereteit. Így e rendelkezések sérelme együttesen következik be, ha a beszerzés tárgya egyértelmûen, az alapelvi követelményeknek megkívánt módon nem meghatározható.
<br>Mindezekre tekintettel a Fõvárosi Ítélõtábla az elsõfokú bíróság ítéletét a polgári perrendtartásról szóló 1952. évi III. törvény (a továbbiakban: Pp.) 253. § (2) bekezdése alapján megváltoztatta, és a felperes megalapozatlan keresetét elutasította.
<br>A perköltség viselésérõl szóló rendelkezés a Pp. 78. § (1), (2) bekezdésén alapul.
<br>A feljegyzett kereseti és fellebbezési illetéket a pervesztes felperes teljes személyes költségmentessége folytán az illetékekrõl szóló 1990. évi XCIII. törvény (a továbbiakban: Itv.) 64. § folytán alkalmazandó 6/1986. (VI. 26.) IM rendelet 14. §-a értelmében az állam viseli.
<br>
<br>Budapest, 2003. október 29.
<br>
<br>Dr. Sára Katalin s. k., . Dr. Páldy Zsuzsanna s. k.,
<br>tanácselnök elõadó bíró
<br>
<br>Dr. Szõke Mária s. k.,
<br>bíró
<br>
<br>
<br><br></body></html>