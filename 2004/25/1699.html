<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1699/2004)
</h2>
<br>1024 Budapest, Margit krt. 85.
<br>Ikt.sz.: D.2/14/ 2004.
<br>
<br>Tárgy: a STRABAG Rt. jogorvoslati kérelme Sopron MJV Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A STRABAG Építõ Rt. (1135 Budapest, Szegedi út 35-37., a továbbiakban: kérelmezõ) által a Sopron Megyei Jogú Város Önkormányzata (9400 Sopron, Fõ tér 1., nevében eljár: Soproni Ingatlankezelõ Kft., 9400 Sopron, Magyar u. 19., a továbbiakban: ajánlatkérõ) "Sopron, Táncsics M. u. 17. sz. alatt P + F + 1 + T szinten mélygarázst, 26 db bérlakást és 1 üzletet tartalmaz ó épület kulcsrakész kivitelezése" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonása miatt - a Döntõbizottság megszünteti.
<br>Az eljárás során felmerült költségeket a felek maguk viselik. A határozat ellen fellebbezésnek helye nincs.
<br>
<br>INDOKOLÁS
<br>
<br>Ajánlatkérõ a rendelkezõ részben megjelölt beszerzés tárgyában felhívást tett közzé nyílt eljárás megindítására a Közbeszerzési Értesítõ 2003. november 5-i, 45. számában, 2789/2003. sz. alatt.
<br>A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat, azok súlyszámával. E szerint:
<br>
<br>részszempontok
<br>súlyszámok
<br>- ajánlati ár	50
<br>- vállalt késedelmi kötbér napi mértéke	10
<br>- kötelezõ idõtartamon felül vállalt garancia (min. 24, max. 60 hónap)	10
<br>- számlázás ütemezése
<br>alszempontok:
<br>- részszámlák száma	10
<br>- végszámla összege	20
<br>Az adható pontszámokat 1-10 határozta meg ajánlatkérõ. A részszempontok értékelésének módszereként megadta, hogy a legkedvezõbb ajánlat a maximális pontszámot, a többi ajánlat a legkedvezõbbtõl való eltérés arányában kap pontot. A 14. pontban a többváltozatú ajánlat benyújtására, a 16. pontban a hiánypótlásra biztosított lehetõséget.
<br>Ajánlatkérõ részletes dokumentációt bocsátott ajánlattevõk rendelkezésére, melyben meghatározta a részletes ajánlati feltételeket, és biztosította a megvalósítandó épület kiviteli tervdokumentációját.
<br>Az ajánlati dokumentáció 1. sz. mellékletében meghatározta ajánlatkérõ a szerzõdéskötés feltételeit. Ennek "Kötbér, hibás teljesítés" fejezete tartalmazta ajánlatkérõ kötbérvállalásra vonatkozó elvárásait.
<br>Az 1. b) pont szerint "Vállalkozó a késedelmes teljesítés esetén napi ...... Ft összeget tartozik fizetni Megrendelõnek a végszámlából történõ levonással. A késedelmi kötbér felsõ határa a nettó szerzõdéses ár 20%-a. Ez alapján a vállalható késedelmi kötbér felsõ határa nem haladhatja meg a nettó vállalási díj 20%-át."
<br>Az ajánlattételi határidõ 2003. december 16-án volt. Ajánlatot tett a KÉSZ Kft., a STETTIN Hungária Kft., a Fertõdi Építõ és Szolgáltató Rt. és a kérelmezõ. A bontási eljáráson ismertetésre került valamennyi részszempont megajánlott tartalmi eleme, valamint az, hogy valamennyi ajánlat a felhívásban meghatározottak szerint került benyújtásra, hiánypótlásra nincs szükség, valamennyi ajánlat érvényes.
<br>A beérkezett ajánlatok késedelmi kötbér vállalásai:
<br>KÉSZ Kft.
<br>3 000 000 Ft/nap
<br>STETTIN Hungária Kft.
<br>250 000 Ft/nap
<br>Fertõdi Építõ és Szolgáltató Rt.
<br>45 000 000 Ft/nap
<br>Kérelmezõ
<br>2 500 000 Ft/nap
<br>Kérelmezõ 2003. december 30-án postára adott, a Döntõbizottságnál 2004. január 5-én érkeztetett jogorvoslati kérelme hiányosan érkezett. A Döntõbizottság felhívására kérelmezõ 2004. január 9-én a hiánypótlást teljesítette. Kérte jogsértés megállapítását, ajánlatkérõt és a Fertõdi Építõ és Szolgáltató Rt.-t a Kbt. szabályai szerinti eljárásra felhívni, ajánlatkérõvel és a Fertõdi Építõ és Szolgáltató Rt.-vel szemben bírság kiszabását, jogsértõk kötelezését a költségek viselésére. Ideiglenes intézkedésként kérte az eljárás felfüggesztését és a szerzõdéskötés megtiltását. Kérte továbbá tárgyalás megtartását is.
<br>Álláspontja szerint a Fertõdi Építõ és Szolgáltató Rt. napikötbér-ajánlata irreális vállalás, a Kbt. 53. § (1) bekezdés c) pontja szerint. Ajánlatkérõnek azt az ajánlatot, mint eredendõen hamis, teljesíthetetlen adatot tartalmazót, törölnie kellett volna, vagy a Kbt. 52. §-a alapján érvénytelennek kellett volna nyilvánítani. Álláspontja szerint mind a Fertõdi Rt., mind ajánlatkérõ alapelvi rendelkezéseket sértett, ajánlatkérõ eleve spekulációs céllal hagyta ilyen tág határok között az ajánlati lehetõséget.
<br>Ajánlatkérõ 2003. január 16-án tett észrevételében a kérelem elutasítását kéri. Álláspontja szerint eljárásuk a Kbt.-ben foglaltaknak megfelel. A vállalható kötbér megállapításánál tudatosan határozták meg a maximális 20%-ot, amely álláspontjuk szerint nem jogsértõ, és a szokásos mértéket sem haladja meg. A kötbér meghatározásánál az volt a céljuk, hogy ajánlatkérõ a megajánlott idõre valóban elkészüljön az épülettel, amely 26 szociálisan rászoruló család lakásproblémáját oldja meg. Számukra a határidõ betartására vonatkozó biztosíték igen fontos volt.
<br>Álláspontjuk szerint a Fertõdi Építõ és Szolgáltató Rt. ajánlata nem volt érvénytelen. A Kbt.-ben meghatározott érvénytelenségi okok egyike sem állt fenn. A Kbt. 53. §-ában meghatározott kizárási okok sem merültek fel, ezért az ajánlattevõ kizárása sem volt indokolt. Álláspontjuk szerint a késedelmi kötbérként megajánlott napi 45 M Ft összeg nem hamis, a bontási eljáráson ajánlattevõ képviselõje szóban megerõsítette, hogy nem elírásról van szó, tudatosan döntöttek így.
<br>Álláspontja szerint az értékelési szempontok súlyszámát úgy állapították meg, hogy a nagyobb súllyal a lényeges szempontok szerepeljenek. A kötbér magas vállalása nem torzítja el a pontozást.
<br>Egyéb érdekelt Fertõdi Építõ és Szolgáltató Rt. észrevételében kéri a kérelem elutasítását. Ajánlatukat a dokumentációban foglaltaknak megfelelõen állították össze, ezért az nem érvénytelen. A kötbér megajánlásánál figyelemmel voltak arra, hogy ajánlatkérõ szoc. bérlakást kíván építtetni költségvetési támogatással, amely esetén a vállalt határidõ betartása lényeges szempont, ezért vállalták, hogy 1 napi késedelem esetén a kiírás szerinti lehetséges kötbér maximumát fizetik.
<br>A Döntõbizottság 2004. február 4-ére tárgyalást tûzött ki.
<br>Kérelmezõ a jogorvoslati kérelmet 2004. február 3-án faxon, majd február 4-én postai úton visszavonta.
<br>A Kbt. 79. § (2) bekezdése alapján a Döntõbizottság eljárása az ügyfél kérelmére vagy hivatalból indul meg. Jelen esetben a Döntõbizottság eljárása a kérelmezõ kérelmére indult meg.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.
<br>A kérelmezõ jogorvoslati kérelmének visszavonására tekintettel, a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. február 5.
<br>
<br>Dr. Szaller Ottó s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br><br></body></html>