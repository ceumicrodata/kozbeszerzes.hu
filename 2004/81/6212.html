<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6212/2004)
</h2>
<br>1024 Budapest, Margit krt 85.
<br>Iktsz.: D.254/9/2004.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a HM Beszerzési és Biztonsági Beruházási Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a HM Beszerzési és Biztonsági Beruházási Hivatal (1101 Budapest, Salgótarjáni út 18.) "NATO reagálóerõk (NRF) állományának (35 fõ) ruházati anyagokkal és felszerelési cikkekkel történõ ellátása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.
<br>Ajánlatkérõ 2004. április 19-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés c) pontja alapján.
<br>Ajánlatkérõ a Kbt. 70. § (1) bekezdés c) pontjára alapított eljárását azzal indokolta, hogy a Honvédelmi Minisztérium Honvéd Vezérkar fõnökének 14/2004. HVK (HK) intézkedése értelmében a NATO reagálóerõk (NRF) kötelékébe felajánlott 3. váltásának (35 fõ) a készenléti határideje 2004. június 11. A beszerzésre kiírt cikkek teljesítési határideje ennek megfelelõen 2004. május 30-a. A feladat végrehajtásának szûk határidejére tekintettel szükséges a Kbt. 70. § (1) bekezdés c) pontja alapján a közbeszerzési eljárás lefolytatása.
<br>Ajánlatkérõ a Döntõbizottság elnöke részére megküldött tájékoztatóhoz mellékelte az ajánlati felhívását.
<br>Az ajánlati felhívás 3. a) pontjában határozta meg ajánlatkérõ a beszerzés tárgyát és mennyiségét, amely 35 fõ részére ruházati anyagok és felszerelési cikkek beszerzését jelenti 21 tételben (pl. gyakorlózubbony, nadrág, pizsama, fürdõlepedõ stb.).
<br>Az ajánlati felhívás alapján a teljesítési határidõ 2004. május 30.
<br>Az ajánlati felhívás alapján a részajánlat megengedett, míg a többváltozatú ajánlattétel nem volt megengedett.
<br>Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, az ajánlattevõknek a szerzõdés teljesítésére alkalmassá, alkalmatlanná minõsítésének a szempontjait.
<br>Ajánlatkérõ az ajánlatokat a legalacsonyabb összegû ellenszolgáltatás szempontja alapján kívánta elbírálni.
<br>Ajánlatkérõ az ajánlati felhívásában meghatározta a közbeszerzési eljárás lefolytatásának a menetét is, mely szerint az ajánlattételi határidõ 2004. április 29., a tárgyalások lefolytatása 2004. május 3-án történik. Az eredményhirdetés idõpontja 2004. május 7., a szerzõdéskötésé pedig 2004. május 8.
<br>Ajánlatkérõ az ajánlati felhívását 16 cég részére küldte meg.
<br>A Döntõbizottság elnöke 2004. április 28-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a Kbt. 70. § (1) bekezdés c) pontjában foglalt feltételek fennállása egyértelmûen nem állapítható meg. Ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Indoklásként elõadta, hogy a 14/2004. (HK. 5.) Honvéd Vezérkar Fõnök intézkedése teremtette meg a közbeszerzési eljárás lefolytatásának indokoltságát. Ezen intézkedés alapján az NRF 3. váltás felkészítését a szolgálatba lépéshez 2004. június 11-ig be kell fejezni.
<br>Az intézkedést követõen azonnal megkezdõdött a rendelkezésre álló készletek felmérése, elemzése és annak megállapítása, hogy milyen típusú, mennyiségû cikkek beszerzése indokolt. Ez az elemzés 2004. február 25-re el is készült. Ajánlatkérõnek intézkednie kellett a pénzügyi forrás biztosításáról is, amelyet belsõ átcsoportosítással kellett megteremtenie, hiszen ezen feladat ellátásához többletforrást a számára nem biztosítottak.
<br>2004. március 1-je és 4-e között Olaszországban az NRF 3. felkészítéssel kapcsolatosan konferencia tartására is sor került. Itt meghatározták az NRF 4. létszámát is azzal, hogy az NRF 4. felszerelésének meg kell egyeznie az NRF 3. felszerelésével.
<br>Az új létszám miatt újabb készletelemzés végzése vált szükségessé, amely 2004. március 12-én készült el.
<br>A közbeszerzési eljárás lefolytatására irányuló közbeszerzési engedélykérelmet a végsõ készletelemzés után, 2004. március 16-án küldték el a közbeszerzési engedélyt jóváhagyó személyeknek a hatályos belsõ szabályok szerint. Ajánlatkérõ a beszerzési igényét mintegy bruttó 28 M Ft-ra becsülte.
<br>Ajánlatkérõ megkísérelte a közbeszerzési eljárás lefolytatása alóli mentesítését e tárgykörben. Az Országgyûlés Honvédelmi Bizottsága 2004. április 6-án kelt határozatában döntött a közbeszerzési eljárás alóli mentesség kérdésében. A Kbt. 6. § a) pontjában foglaltak figyelembevételével a beszerzés bruttó 28 MFt becsült értékébõl bruttó 25 M Ft értékben a tételesen felsorolt ruházati és felszerelési cikkek tekintetében (pl. bakancs, zseblámpa, tengerészzsák, sivatagi zubbony, nadrág stb.) a mentességet megadta.
<br>Az Országgyûlés Honvédelmi Bizottság döntését követõen ajánlatkérõ döntésre jogosult személye 2004. április 8-án hagyta jóvá a fennmaradó beszerzés tekintetében a közbeszerzési eljárás lefolytatását. Ajánlatkérõ ezt követõen pedig 2004. április 19-én a közbeszerzési eljárást megindította. A teljesítési határidõre tekintettel más eljárásfajtára irányadó határidõk alkalmazása esetén a beszerzés nem biztosított.
<br>Ajánlatkérõ nyilatkozott, hogy a közbeszerzési eljárás lefolytatása megtörtént, 6 részajánlat érkezett ajánlatkérõhöz. Az elsõ két tételre, nevezetesen a gyakorlózubbonyra és gyakorlónadrágra ajánlat nem érkezett be. Ajánlatkérõ a közbeszerzési eljárás eredményeként a nyertesekkel bruttó 1,2 M Ft értékben a szerzõdést megkötötte.
<br>A Döntõbizottság a közbeszerzési eljárásban keletkezett iratok alapján megállapította, hogy ajánlatkérõnek a Kbt. 70. § (1) bekezdés c) pontjára alapított közbeszerzési eljárása nem jogsértõ.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.
<br>A fenti jogszabály értelmezése alapján megállapítható, hogy ezen jogszabályra alapított eljárás akkor jogszerû, ha három feltétel együttesen áll fenn, azaz a rendkívüli sürgõsségnek elõre nem látható okból kell bekövetkeznie, más eljárásra irányadó határidõk nem lennének betarthatóak, illetve a rendkívüli sürgõsség bekövetkezése ajánlatkérõ terhére nem róható fel.
<br>A Döntõbizottság vizsgálta, hogy a jelen közbeszerzési eljárásban ezen feltételek megvalósulnak-e.
<br>A rendelkezésre álló iratokból megállapítható volt, hogy ajánlatkérõ számára a beszerzési igény Honvédelmi Minisztérium Honvéd Vezérkar fõnöke 14/2004. HVK (HK) intézkedése alapján keletkezett. Az intézkedés egyértelmûen meghatározta a teljesítés határidejét is, mely szerint a 35 fõ részére a szükséges felszerelést 2004. június 11-ig kell biztosítani.
<br>A Döntõbizottság vizsgálta, hogy ajánlatkérõ számára a beszerzési igény - 2004. február 17. - ismertté válását követõen megtett-e minden olyan intézkedést, amely lehetõvé tette volna számára a nyílt, vagy hirdetménnyel induló közbeszerzési eljárás lefolytatását, azaz nem terheli-e mulasztás a közbeszerzési eljárás 2004. április 19-én történõ megindítása tekintetében.
<br>A rendelkezésre álló iratok alapján megállapítható volt, hogy 2004. február 17-ét követõen ajánlatkérõ a szükséges intézkedéseket a beszerzés mielõbbi megvalósítása érdekében megtette. A beszerzési igényét felmérte, a szükséges készletelemzéseket elvégezte, a beszerzés pénzügyi fedezetét biztosította. Megkísérelte a beszerzését a közbeszerzési törvény hatálya alól kivonni, ugyanakkor a közbeszerzési eljárás elõkészítéséhez szükséges intézkedéseket is megtette, hiszen a közbeszerzési eljárás lefolytatására vonatkozó engedélykérelmet 2004. március 16-án az illetékes felé továbbította. Az Országgyûlés Honvédelmi Bizottsága a közbeszerzési eljárás alóli mentesség tárgyában érdemi döntését 2004. április 6-án hozta meg, így a felettes szerv a közbeszerzési eljárás lefolytatására vonatkozó engedélyét 2004. április 8-án adta ki, ezt követõen pedig ajánlatkérõ rövid idõn belül intézkedett a közbeszerzési eljárás megindításáról.
<br>A Döntõbizottság a teljesítési határidõre tekintettel megállapította, hogy a nyílt, illetve a hirdetménnyel induló meghívásos, vagy tárgyalásos eljárásra irányadó határidõ betartása a beszerzési igény határidõre történõ kielégítését ellehetetlenítené.
<br>Az ajánlatkérõt a fentiekre tekintettel nem terheli mulasztás a rendkívüli sürgõs helyzet kialakulása tekintetében.
<br>A Kbt. 79. § (1) bekezdése szerint a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.
<br>A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 24.
<br>
<br>Dr. Engler Magdolna s. k.,	    Hámori András s. k.,
<br>közbeszerzési biztos	         közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>