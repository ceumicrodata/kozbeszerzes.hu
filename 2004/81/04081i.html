<html><head><meta http-equiv="Content-Type" content="text/html; charset=iso-8859-2"><title>Közlemények</title></head><body  text=black link=black alink=blue vlink=black>

<h2>A Közbeszerzések Tanácsa elnökének tájékoztatója</h2><br>az 1995. évi XL. törvény alapján megindított közbeszerzési eljárásokhoz kiadott adóigazolásokkal kapcsolatos kérdésekrõl<br><br>A közbeszerzésekrõl szóló 2003. évi CXXIX. törvény (a továbbiakban: "új Kbt.") 401. § (1) bekezdésére tekintettel az 1995. évi XL. törvény (a továbbiakban: "régi Kbt.") szabályait kell alkalmazni a 2004. május 1-jét megelõzõen megkezdett beszerzésekre, illetve megindított közbeszerzési eljárások alapján megkötött szerzõdésekre.<br>A régi Kbt. 46. § (1) bekezdés b) pontja értelmében nem lehet ajánlattevõ vagy alvállalkozó, aki egy évnél régebben lejárt vám-, társadalombiztosítási járulék, vagy a központi adóhatóság által nyilvántartott adófizetési közelezettségének, továbbá elkülönített állami pénzalappal szemben fennálló fizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult.<br>Ezekben az eljárásokban a régi Kbt. 46. § (5) bekezdés szerint az elkülönített állami pénzalapok vonatkozásában is csatolni kell tehát a köztartozást nyilvántartó hatóság megfelelõ igazolását, ha annak a régi Kbt. szerinti feltételei fennállnak.<br>Felhívjuk a közbeszerzési eljárások résztvevõinek figyelmét arra, hogy 2004. május 1-jét követõen az APEH által kiadott adóigazolások kifejezett kérés hiányában nem tartalmazzák külön rovatban a Munkaerõ-piaci Alap APEH által nyilvántartott részével szemben fennálló tartozás hiányát.<br>Az APEH elnökének tájékoztatás szerint, mivel az adózás rendjérõl szóló 2003. évi XCII. törvény 4. § (1) bekezdés a) pontja értelmében az adó fogalma magában foglalja az elkülönített állami pénzalap javára teljesítendõ, törvényen alapuló kötelezõ befizetéseket is, így az APEH által kiadott igazolások, külön hivatkozás nélkül is kiterjednek a fent említett tartozás hiányára.<br>Felhívjuk ugyanakkor a közbeszerzési eljárások ajánlattevõinek, illetve alvállalkozóinak figyelmét arra, hogy amennyiben kifejezetten megjelölik az adóigazolás iránti kérelmükben, hogy azt a régi Kbt. szerinti tartalommal kérik, az APEH a megjegyzés rovatban külön feltünteti, hogy a kérelmezõnek van vagy nincs tartozása az adóhatóság által kezelt elkülönített állami pénzalappal szemben.<br>A közbeszerzési eljárások ajánlatkérõinek figyelmébe ajánljuk egyúttal azt is, hogy az új Kbt. alapján megindított közbeszerzési eljárásokban az elkülönített állami pénzalapokkal szemben fennálló fizetési kötelezettség teljesítésének vizsgálatára már nincs lehetõség.<br><br></body></html>