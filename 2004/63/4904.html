<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4904/2004)
</h2>
<br>1024 Budapest, Margit krt. 85.
<br>Ikt.sz.: D.213/16/2004	
<br>
<br>Tárgy: a Ratio Siculum Kft. jogorvoslati kérelme a Semmelweis Egyetem közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Ratio Siculum Kft. (1123 Budapest, Alkotás u. 21., képviseli: dr. Zsolnay Klára ügyvéd, 1122 Budapest, Karap u. 7., a továbbiakban: kérelmezõ) jogorvoslati kérelmét, melyet a Semmelweis Egyetem (1085 Budapest, Üllõi út 26., képviseli: dr. Nyolczas László ügyvéd, 1042 Budapest, Árpád u. 119., a továbbiakban: ajánlatkérõ) "az OEP által finanszírozott egészségügyi intézmények, kórházak finanszírozásának megfelelõ integrált ügyviteli rendszer, teljes mértékben együttmûködõ egészségügyi és pénzügyi-gazdasági funkciókkal és a mûködéshez szükséges szoftver, hardver és hálózati eszközök beszerzése" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok és nyilatkozatok alapján az alábbi tényállást állapította meg.
<br>Ajánlatkérõ 2004. február 23-án döntött a rendelkezõ részben foglalt tárgyú közbeszerzési eljárás indításáról. A döntést tartalmazó okirat szerint: "A közbeszerzés pénzügyi fedezete rendelkezésre áll, melynek forrása az egyetem tulajdonában lévõ ingatlanok eladásából bevételezésre kerülõ összeg."
<br>Ajánlatkérõ 2004. március 12-én részvételi felhívást tett közzé a Közbeszerzési Értesítõ 29. számában tárgyalásos eljárás megindítására.
<br>A felhívás 4. pontja a teljesítés határidejét a következõk szerint határozta meg: "Az integrált informatikai rendszer azon funkcióinak bevezetésére vonatkozóan, melyek a költségvetési szerv törvényes mûködéséhez szükségesek: 2005. elsõ negyedév. A többi funkció bevezetésére vonatkozóan: 2005. harmadik negyedév. A rendszerkarbantartás és -felügyelet tekintetében a szerzõdésben meghatározott idejû. Az ajánlatkérõ elõzetes megállapodás alapján elõteljesítést elfogad."
<br>A 6. a) pont a részvételi jelentkezés határidejét úgy írta elõ, hogy az a részvételi felhívás közzétételének napját követõ elsõ naptól számított 26-án 10.00 óra. Ha ez a nap nem munkanap, az ezt követõ elsõ munkanap ugyanezen óráig.
<br>A 8. pont a résztvevõk és a közbeszerzés értékének 10%-át meghaladó mértékig igénybe vett alvállalkozók pénzügyi, gazdasági és mûszaki alkalmassága igazolására kért adatok között csatolni elõírta:
<br>- a jelentkezõ cégbírósághoz érkeztetett pénzügyi mérlegét és eredménykimutatását az utolsó 2 lezárt üzleti évre vonatkozóan (2001., 2002.), a 2000. évi C. számviteli törvénynek megfelelõen, 
<br>- a jelentkezõ nyilatkozatát a 2001., 2002. évi teljes forgalmáról, ezen belül a költségvetési szerveknél végzett gazdasági, kórházi integrált informatikai rendszerek bevezetésére vonatkozó forgalmáról, valamint 
<br>- az integrált kórházi és pénzügyi-gazdasági informatikai rendszer bevezetésére vonatkozóan az elõzõ három évben a beszerzés tárgyához hasonló tartalmú - azaz integrált kórházi és pénzügyi-gazdasági rendszer -, az általa megajánlandó rendszerre vonatkozó referenciák ismertetését legalább a következõ tartalommal: a bevezetés megnevezése, ismertetése (alapvetõ funkciói, nagyságrendjének ismertetése: felhasználók száma, terminálok, telephelyek száma) az ellenszolgáltatás összege, a szállított mennyiség, a projekt kezdési és a teljesítés ideje, a bevezetést végzõ fõvállalkozó megnevezése és szerepe a bevezetésben, a bevezetésbe bevont alvállalkozó(k) megnevezése és szerepe a bevezetésben, a szerzõdést kötõ másik fél, a referenciaszemélyek és elérhetõségük megjelölése.
<br>Az ismertetésnek ki kell terjednie a teljesített feladat rövid leírására, a bevezetett és üzembe helyezett modulok leírására. A teljesített feladatról referencialevelet kell csatolni, mely kiterjed a bevezetett modulok megnevezésére, az üzembe helyezés idõpontjára, valamint a mûködõ rendszer referenciaként történõ bemutathatóságának tényére (a referenciamunka ajánlatkérõ általi ellenõrzése során ajánlatkérõ a szerzõdés egyéb, a referenciarendszerhez kapcsolódó jogokat, valamint a jelentkezõ által esetlegesen jelzett üzleti titkokat messzemenõen tiszteletben tartja).
<br>A részvételre jelentkezõnek a szerzõdés teljesítésére alkalmatlanná minõsítése szempontjai között a 9. b) pont meghatározta:
<br>- a jelentkezõ vagy alvállalkozó(k) mérlegei alapján a vizsgált évek valamelyikének nettó árbevétele, vagy a vizsgált két év nettó árbevételeinek átlaga nem haladja meg az 500 M Ft-ot, 
<br>- a jelentkezõ(k) és alvállalkozója (alvállalkozói) együttesen nem teljesíti(k) az alábbi feltételt: a 2001. vagy 2002. évben az alább felsorolt rendszer értékesítésébõl vagy ezzel kapcsolatban nyújtott szakirányú szolgáltatásokból az alább megjelölt nettó árbevétel,
<br>- kórházi informatikai rendszer: 250 M Ft,
<br>- pénzügyi-gazdasági rendszer: 250 M Ft,
<br>- hardver és hálózatépítés (együtt): 1 Mrd Ft.
<br>A 13. pont az egyéb információk között elõírta, hogy az egészségügyi szakmai rendszerrõl nyilatkozat csatolandó, miszerint a termék vagy termékek a Health Level Seven szabványnak megfelelõen képes(ek) az együttmûködésre. (HL7 1.0 verzió vagy ennél korszerûbb változat).
<br>Tájékoztatott továbbá arról, hogy az ajánlatkérõ az ajánlati szakaszban az ajánlattétel eredményességének elõsegítése érdekében dokumentációt készít. A dokumentáció ellenértéke: 300 000 Ft + 25% áfa.
<br>Ajánlatkérõ részvételi segédletet is készített, amelyet a kérelmezõ 2004. március 25-én vett át, arról regisztrációs adatlap került kitöltésre a jelentkezõ adataival, közöttük a faxszámmal is.
<br>A részvételre jelentkezõk kérdéseire az ajánlatkérõ 2004. április 1-jén faxon küldte meg válaszait. Kérelmezõnek ajánlott postai küldeményként április 1-jén, faxon április 2-án.
<br>A részvételi jelentkezési 2004. április 7-i határidõre az IBM Magyarország Kft., a Synergon Atos Origin Kft., a Nádor Rendszerház Kft. és a SUN Kft. közösen, valamint az ISH Kft. nyújtott be jelentkezést.
<br>A jelentkezések közül ajánlatkérõ a 2004. április 26-án tartott eredményhirdetésen alkalmasnak minõsítette az IBM Magyarország Kft.-t, az ISH Kft.-t és a Synergon Atos Origin Kft.-t. Ez utóbbit ajánlatkérõ 2004. május 3-án a Kbt. 53. § (1) bekezdés b) pontja alapján az eljárásból kizárta. A 2004. május 3-án kelt ajánlati felhívást az IBM-nek és az ISH Kft.-nek ajánlatkérõ elküldte.
<br>A felhívás 8. a) pontja szerint az ajánlattételi határidõ 2004. május 25.
<br>Kérelmezõ 2004. április 7-én jogorvoslati kérelmet nyújtott be a Döntõbizottságnak. Kérte a részvételi felhívás sérelmezett részeinek megsemmisítését, az eljárás felfüggesztését, valamint annak vizsgálatát, hogy ajánlatkérõ rendelkezik-e a közbeszerzéshez szükséges fedezettel és annak mi a forrása.
<br>Elõadta, hogy érdekelt fél, mert tevékenységi körében szerepel a kért szolgáltatás elvégzése, illetve a kiírás szerint a jelentkezõknek nem külön-külön, hanem együttesen kell megfelelniük a kiírásnak, így - reális határidõk mellett - megfelelõ alvállalkozók bevonásával a kért szolgáltatás teljesíthetõ.
<br>Sérelmezte ajánlatkérõ válaszának 2004. április 2-án történt megküldését, amely álláspontja szerint a részvételi jelentkezési határidõ elõtt csak 5 nappal került feladásra. Ezen kérelmi elemet a 2004. április 29-én megtartott tárgyaláson visszavonta.
<br>A részvételi felhívással kapcsolatban a következõket sérelmezte:
<br>Álláspontja szerint a részvételi felhívás jogszabálysértõ, mert tekintettel a Kbt. 25. §-ra, valamint a 63. § (4) bekezdésre, nem felel meg a 40. §-nak, mivel nem tartalmaz részletes mûszaki leírást.
<br>Az ajánlatkérõ sem a felhívásban, sem a dokumentációban részletes mûszaki leírást nem adott. Nem jelölt meg sem jogszabályt, sem szabványt. Nem adta meg a mûszaki és minõségi követelményeket, a megfelelõség ellenõrzését és tanúsítását.
<br>Sérelmezte, hogy ajánlatkérõ a Kbt. elõírásaival szemben harmadik fél által kiállított referencialeveleket írt elõ a mûszaki alkalmasság feltételeként. A megrendelõktõl bekért referencialevelek nem szerepelnek a 44. § (2) bekezdés normatív felsorolásában, ezért megkövetelésük törvénysértõ. A törvény lehetõséget ad arra, hogy ajánlatkérõ ellenõrizze akár referencialevéllel az ismertetett referenciákat, de az ajánlatkérõ akkor járt volna el helyesen, ha a referencialevelet nem a 8., illetve a 9. pontban, hanem a 13-as pontban, az egyéb feltételeknél szerepeltette volna a részvételi felhívásban.
<br>Esélyegyenlõtlenséget sértõ, hogy az árbevételt és szakirányú szolgáltatási árbevételt csak 2001-2002-ben lehet teljesíteni, a 2003-as évben már nem, továbbá esélyegyenlõséget sértõ a pénzügyi és mûszaki alkalmassági kritériumok magas összege.
<br>A részvételi felhívásban kért adatok nem mérlegadatok, így ezekrõl az ajánlattevõknek nyilatkozniuk kell. Nyilatkozni pedig tudnának a 2003-as évrõl is, nem csak a 2001-2002-es évekrõl. A felhívás indokolatlanul zárja ki a 2003. évet a forgalmi számokból, így sérti az esélyegyenlõséget és ezért törvénysértõ.
<br>Kérelmezõ álláspontja szerint, amennyire a részvételi felhívásból - a mûszaki specifikáció és a szerzõdés idõtartama ismeretének hiánya ellenére - megállapítható, a kért szolgáltatás ellenértéke 100-200 M Ft körüli összeg lehet, így a kért feltételek szûkítik a versenyt, sértik a pályázók esélyegyenlõségét.
<br>Nem felel meg a Kbt. elõírásának a felhívás, mert nem szerepel benne a szerzõdés teljesítésének határideje, illetve idõtartama.
<br>Az ajánlatkérõ a kiadott dokumentációban szerzõdést nem adott, így a részvételre jelentkezéskor az egyik részteljesítés tekintetében nem állapítható meg a teljesítés határideje vagy idõtartama. Ez sérti a közbeszerzés nyilvánosságát és a pályázók esélyegyenlõségét.
<br>Az ajánlatkérõ a hirdetmény szerint 300 000 Ft + áfában határozta meg az ajánlati dokumentáció árát. Ez feltételezhetõen messze több, mint a Kbt.-ben meghatározott összeg, ezért törvénysértõ.
<br>Kérelmezõ a jogorvoslati eljárásban tartott tárgyaláson kérelmét kiegészítette, amelyben az esélyegyenlõség megsértését kívánta alátámasztani egy, a postaládájában talált, 2003. november 6-án kelt irattal. A becsatolt irat egy 2003. november 6-án megtartott egyeztetésen elhangzottakról készült "Emlékeztetõ", amelyen aláírás, dátum nem szerepelt.
<br>A beszerzés fedezetére vonatkozó kérelmét azzal egészítette ki, hogy - a nyilvános adatok szerint - ajánlatkérõnek mintegy 4 Mrd Ft hiánya van, és a beszerzés forrásait - sajtóértesülések szerint - ingatlanértékesítésbõl kívánja biztosítani.
<br>Az ajánlatkérõ észrevételében kérte a kérelmezõ ügyfélképessége hiányának megállapítását, illetve az alaptalan kérelem elutasítását.
<br>Dokumentumot csatolt a pénzügyi fedezet rendelkezésre állásáról, amely megjelöli annak forrását és egyben engedélyezi az eljárás megindítását. Ez az egyetem kötelezettségvállalására jogosult szakmai vezetõjének, a gazdasági szakterület felelõs felsõ vezetõjének (gazdasági fõigazgató), valamint az egyetem rektorának aláírásával került elfogadásra.
<br>Ajánlatkérõ a kérelmezõ ügyfélképességét vitatja, mivel jelentkezést nem adott be. Álláspontja szerint a feladat elvégzésére történõ alkalmatlansága nyilvánvalónak látszik. Nyilvánvalóan nem is arra irányult a regisztrációja, hogy jelentkezést adjon be, hiszen túl azon, hogy cége önálló jelentkezõként alkalmatlannak bizonyulna, teljes mértékben tájékozatlan is a beszerzés értékének nagyságrendjére és összetettségére vonatkozóan is. Jelentkezõkénti alkalmatlansága miatt ügyfélképességét csak úgy tudná eséllyel igazolni, ha az általa említett alvállalkozókkal vagy konzorciális partnerekkel közösen adott volna be jogorvoslati kérelmet.
<br>A tevékenységi kör általában elegendõ az érdekeltség valószínûsítésére, jelen esetben azonban a kérelmezõnél az egyéb tények és adatok egybevetésébõl - különösen abból, hogy nem az általa említett alvállalkozóival együttesen fordult kérelemmel a Döntõbizottsághoz - derül ki egyértelmûen a kérelmezõ ügyfélképességének hiánya.
<br>Álláspontja szerint kérelmezõ tájékozatlansága okán sem lehet ajánlattevõ, mivel a kért ellenszolgáltatás ellenértékét 100-200 M Ft-ra becsülte.
<br>A beszerzés tárgya és mennyiségeként ismertetett adatok alapján (60 telephely, 4000 végfelhasználó, két informatikai rendszer - klinikai és gazdasági rendszer - fejlesztése és illesztése), a jelentkezésekbe csatolt referenciák értékeinek tanúsága szerint is nagyságrendi tévedés. Kérelmezõ nyilvánvalóan nem rendelkezik ismeretekkel e rendszerek bekerülési értékének nagyságrendjével sem (4000 terminál hardver bekerülési értéke is többszöröse az általa becsült értéknek). Továbbá nem vette számba a fejlesztés költségeit sem.
<br>Ajánlatkérõ a cégbírósági iratbetekintése során megállapította, hogy a kérelmezõ társaság 2003. július 30-án alakult, a cégbíróságon csak egy elõtársasági mérlege található alulírott napon, mely mérlegben eszköz oldalon a törzstõke 50%-nak befizetése szerepel (1500 E Ft), forrás oldalon a be nem fizetett jegyzett tõke 1500 E Ft-os kötelezettsége szerepel a 3000 E Ft jegyzett tõke megjelölése mellett. A saját tõke összege így kisebb, mint a jegyzett tõke összege, ezzel a mutatóval jelentkezõként az alkalmassági kritériumrendszernek sem felelne meg. Kérelmében kérelmezõ nem vitatta a saját tõke és a jegyzett tõke közötti összefüggés alkalmassági kritériumkénti szerepeltetését annak ellenére, hogy jelentkezése esetén saját maga nem teljesítené e kritériumot (ti: a saját tõke legyen nagyobb mint a jegyzett tõke).
<br>A kérelmezõ maga sem számolt azzal a lehetõséggel, hogy jelentkezést adjon be nyilvánvaló alkalmatlansága miatt, friss cégként piaci jelenlétet, referenciát sem tudna igazolni, tehát egyedüli jelentkezõként nem vehetõ figyelembe érdekeltként.
<br>Álláspontja szerint a részvételi felhívás elegendõ információt adott a mûszaki leírásra vonatkozóan. Tekintettel az eljárás jogalapjára is, megfelelõ tájékoztatást nyújt a tekintetben, hogy mi a beszerzés tárgya, mi az elvárt szolgáltatás, annak nagyságrendje, mennyisége, milyen szabványt követel meg ajánlatkérõ a fejlesztéshez, potenciális ajánlattevõk meg tudják méretni magukat alkalmasságukat illetõen annak érdekében, hogy az ajánlati felhívás és az ahhoz csatolandó követelményrendszer szerint mûszaki és árajánlatot tehessenek.
<br>A szolgáltatás sokrétûsége és a lehetséges megoldások többfélesége nem teszi lehetõvé egy részletes rendszerterv alapján történõ ajánlatkérést. Ajánlatkérõ a lehetõ legjobb megoldás megtalálása érdekében sem preferál egyetlen, általa felépített mûszaki rendszertervet a többféle lehetséges mûszaki megoldás közül. A felhívás 13. pontja ismerteti a szabványra vonatkozó elõírást.
<br>Elõadta, hogy a referenciák bemutatására vonatkozóan a Kbt. 44. § (2) bekezdés a) pontjának zárójeles része példálózó jellegû felsorolást alkalmaz úgy, hogy az igényelt adattartalomnak az érvényesség szempontjából való megfelelését definiálja csupán, ennél többet az ajánlatkérõ belátása szerint kérhet, korlátként kizárólag a Kbt. alapelvei és a Kbt. 44. § (7) bekezdésben foglaltak jelentkeznek. A referencialevelek elõírt kötelezõ csatolása nem törvénytelen, a minimumként elõírt nyilatkozati adatokhoz kapcsolódó, a referenciák ajánlatkérõ által történõ ellenõrzését, minõsítését lehetõvé tévõ törvényes, a közbeszerzés gyakorlatában legáltalánosabban elterjedt, hasznos követelmény. Ezzel kapcsolatban hivatkozott a Döntõbizottság D.1/11/1998. sz. határozatára.
<br>Álláspontja szerint ajánlatkérõ nem sért esélyegyenlõséget, ha a 2003. évi mérlegbeszámolók elkészítési határideje elõtt nem kér a 2003. évi forgalomra vonatkozó jelentkezõi nyilatkozatokat, hanem egységesen, a biztosan rendelkezésre álló 2001-2002. adatokra hagyatkozik.
<br>A forgalmi adatok mérlegadatok. Pontos forgalmi adat egy cég mûködésérõl elkészült, auditált mérleg alapján adható. A pénzügyi alkalmassági összegek nem magasak, mivel 60 telephelyet, 4000 végfelhasználót érintõ integrált informatikai rendszernek csak a hardver eszközei jóval meghaladják az egymilliárd forintot, a két integrált rendszer fejlesztése pedig a kritériumként szabott 250-250 M Ft-ot.
<br>Ajánlatkérõ a tárgyaláson azt nyilatkozta, hogy a beszerzés becsült értéke a hardver és hálózatépítés tekintetében 1-1,5 M Ft, a kórházi informatikai és pénzügyi rendszer tekintetében pedig külön-külön 300-500 M Ft közé tehetõ. A beruházás során 60 telephelyen 4000 végfelhasználóval számítanak.
<br>A fenti nagyságrendek figyelembevételével nem túlzott sem az éves forgalomra vonatkozó, sem az egyes szakirányú szolgáltatásokkal kapcsolatban elõírt alkalmassági küszöbérték.
<br>Az alkalmassági küszöbértékek nem a kérelmezõ által becsült 100-200 M Ft, hanem a milliárdos nagyságrendû bekerülési értékek figyelembevételével kerültek kialakításra.
<br>Elõadta, hogy a szerzõdéses idõszak egyfelõl pontosan meghatározott a felhívás 4. pontjában (a fejlesztések tekintetében), másfelõl a karbantartás, felügyelet tekintetében az ajánlott pénzügyi konstrukcióktól függ és az ajánlattételi szakaszban dõl majd el.
<br>A karbantartási megállapodás idõtartama függ az ajánlott pénzügyi konstrukciótól, az ajánlatok mûszaki és gazdasági tartalmától: más a karbantartási idõszak például akkor, ha az eszközök, rendszerek adásvétel útján kerülnek ajánlatkérõ birtokába, más, ha tartós bérleti vagy lízing konstrukcióban. Például adásvétel esetén, ha a felügyelet, karbantartás a garanciális idõszakra vonatkozik, akkor a határozott idejû szerzõdéses idõszak (1-2 év) rövidebb lehet, mint egy tartós bérleti vagy lízing konstrukcióban (3-5 év is akár), mely esetben az eszközök ugyan az ajánlatkérõ birtokában, de ajánlattevõ tulajdonában vannak, és így a felügyeleti, karbantartási idõszak a bérleti, lízing futamidõ végéig tarthat. Összefoglalva a karbantartásra, a felügyeletre vonatkozó megállapodás az ajánlott pénzügyi konstrukciótól, tehát alapvetõen ajánlattevõk ajánlataitól függ.
<br>A dokumentáció ellenértékével kapcsolatban elõadta, hogy a dokumentáció tervezett ellenértékét tette közzé ajánlatkérõ a részvételi felhívásban tájékoztatásul. Az ajánlati felhívás tartalmazza majd a dokumentáció ellenértékét. A dokumentáció ellenértéke tehát még nem került végleges meghatározásra. Ezzel szemben történõ jogorvoslati kérelem idõ elõtti.
<br>A tárgyaláson ajánlatkérõ kérte, hogy a kérelmezõ által becsatolt iratot a Döntõbizottság hagyja figyelmen kívül, mert álláspontja szerint az egyrészt azonosíthatatlan, okiratnak nem tekinthetõ, másrészt, mert dátuma szerint 90 napnál régebbi eseményre vonatkozik.
<br>A Döntõbizottság a tárgyaláson kötelezte ajánlatkérõt, hogy két munkanapon belül csatolja az iratokhoz a beszerzés fedezetére vonatkozó biztosítékról szóló igazolást arról, hogy az a teljesítés idõpontjában rendelkezésre fog állni.
<br>Ajánlatkérõ 2004. május 4-én úgy nyilatkozott, hogy a 2005. évi teljesítési határidõk ellenére a mûködés-korszerûsítési programok elindítására és megvalósítására (amelynek az informatikai fejlesztés is része) külön költségvetési sort nyitott 2004. évben, majd 2004. május 5-én csatolta a 2004. évi költségvetés megnyitott keretsorát tartalmazó kivonatot az Egyetemi Tanács által 2004. március 2-án elfogadott költségvetésrõl.
<br>Ajánlatkérõ 2004. május 7-i beadványában tájékoztatta a Döntõbizottságot arról, hogy jelen közbeszerzési eljárás eredményeként létrejövõ beruházás fedezetéül a vezetõi összefoglalónak megfelelõen a Hivatalos Értesítõ VII. évfolyam 2004/6. számának 321-323. oldalain 2004. február 11-én megjelent kincstári vagyont képezõ és a Semmelweis Egyetem vagyonkezelésébe tartozó 4 db ingatlan eladásából befolyó összeget jelölte meg az informatikai beruházás fedezetéül.
<br>(Az ingatlanok eladásából befolyó ellenérték a tervezett beruházás legalább háromszorosa.)
<br>A felhívás a közbeszerzési eljárás megkezdése elõtt a Hivatalos Értesítõn kívül az országos napilapokban, valamint az egyetem honlapján volt olvasható.
<br>Elõadta még, hogy a Magyar Köztársaság 2004. évi költségvetésérõl és az államháztartás 3 éves kereteirõl szóló 2003. évi CXVI. tv. 15. § (8) bekezdése kimondja, hogy "Az Oktatási Minisztérium felügyelete alá tartozó felsõoktatási intézmények vagyonkezelésében lévõ, kincstári vagyonba tartozó ingatlanok értékesítésébõl befolyó bevételnek - a köztartozások és az ingatlanelidegenítés költségeinek kiegyenlítését követõen - a fennmaradó részét az intézmény jogosult felhasználni, kizárólag beruházási célra.
<br>Tekintettel az eladás jelenleg zajló folyamatára, az egyetem 2004. évi költségvetésének 7. sz. mellékletében jelzett mûködéskorszerûsítési sor az ingatlanok eladásáig zajló átmeneti idõszakban az esetlegesen felmerülõ, kezdeti költségek fedezetéül szolgál.
<br>A Döntõbizottság a jogorvoslati kérelmet az alábbiak szerint megalapozatlanság miatt elutasítja.
<br>A Döntõbizottságnak elsõdlegesen abban kellett állást foglalnia, hogy kérelmezõ a jelen jogorvoslati eljárásban ügyfélnek minõsülhet-e.
<br>A Kbt. 79. § (3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.
<br>Kérelmezõ jogorvoslati kérelme jelen beszerzés fedezetére, illetve a részvételi felhívás egyes elõírásainak megtámadására irányul arra hivatkozással, hogy annak megszövegezése sérti jogos érdekeit.
<br>A Döntõbizottság megállapította, hogy kérelmezõ a részvételi segédletet 2004. március 25-én átvette. A kérelmezõ cégkivonatában több olyan tevékenységi kör is szerepel (7221'03 szoftverkiadás, 7222'03 egyéb szoftver-szaktanácsadás, 7230'03 adatfeldolgozás, 7240'03 adatbázis-tevékenység, online-kiadás, 7260'03 egyéb számítástechnikai tevékenység), amely feljogosítja a beszerzés tárgyát képezõ tevékenység folytatására, tehát nem zárható ki ilyen tárgyú beszerzések esetén a közbeszerzési eljárásban való részvétele akár ajánlattevõként, akár alvállalkozóként. Ennek alapján a tevékenységi körét érintõ beszerzések tekintetében közzétett részvételi, illetve ajánlati felhívás jogsértõ elõírása kérelmezõ jogát, jogos érdekét sértheti, így ügyfélképességgel rendelkezik.
<br>A Döntõbizottság megjegyzi, hogy annak eldöntésére, hogy az alkalmassági kritériumoknak meg tud-e felelni a kérelmezõ, az eljárásnak csak egy késõbbi szakaszában kerül sor, így a szerzõdés teljesítésére való esetleges alkalmatlanság fennállása önmagában az ügyfélképesség hiányát nem alapozza meg.
<br>A Döntõbizottság kérelmezõ ügyfélképességének megállapítása után a jogorvoslati kérelem érdemi részeit vizsgálta meg.
<br>Kérelmezõ kérte, hogy a Döntõbizottság vizsgálja meg azt, hogy jelen beszerzésre ajánlatkérõ rendelkezésére áll-e a szükséges fedezet és mi annak a forrása.
<br>A Kbt. 32. § (2) bekezdése szerint az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt - a szerzõdés megkötéséhez szükséges engedélyek megléte esetén - akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.
<br>Ajánlatkérõ az iratokhoz csatolta a "Vezetõi elõterjesztés" címû iratot, mely tartalmazza a beszerzés tárgyára vonatkozó közbeszerzési eljárás lefolytatására vonatkozó döntést, valamint azt, hogy a közbeszerzés pénzügyi fedezete rendelkezésre áll, amelynek forrása az egyetem tulajdonában lévõ ingatlanok eladásából bevételezésre kerülõ összeg.
<br>Ajánlatkérõ csatolta a Hivatalos Értesítõ VII. évfolyam 2004/6. számának 321-323-ig terjedõ oldalait, melyben a Semmelweis Egyetem mint kiíró, a Kincstári Vagyoni Igazgatóság megbízásából, a kincstári vagyon értékesítésére vonatkozó versenyeztetési szabályzat alapján értékesíti a magyar állam tulajdonában, a kiíró vagyonkezelésében lévõ ingatlanokat. A felsorolt négy ingatlan eladási ára az 5 Mrd Ft-ot meghaladja.
<br>Fentiek alapján a Döntõbizottság megállapította, hogy ajánlatkérõ megfelelõen bizonyította a becsatolt iratokkal, hogy a szükséges intézkedéseket megtette a birtokában lévõ ingatlanok értékesítése céljából azért, hogy a Kbt. 32. § (2) bekezdésében meghatározottak szerint rendelkezni tudjon majd a teljesítés idõpontjában jelen közbeszerzés biztosítékául szolgáló anyagi fedezettel. A Döntõbizottság ezért a jogorvoslati kérelem ezen részét megalapozatlanság miatt elutasítja.
<br>Kérelmezõ a tárgyaláson becsatolt - egy 2003. november 6-án megtartott tárgyalásról készül aláírás és dátum nélküli - "Emlékeztetõ" irattal kívánta alátámasztani azt, hogy az ott elhangzottak alapján megállapítható, hogy sérült a közbeszerzési eljárás során a Kbt. 24. § (2) bekezdésében foglalt esélyegyenlõség elve.
<br>A Döntõbizottságtól a Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>Kérelmezõ ezen kérelmét 2004. április 29-én terjesztette elõ a Döntõbizottság elõtt megtartott tárgyaláson. A hivatkozott irat egy 2003. november 6-án megtartott tárgyaláson elhangzottakról készült. A Döntõbizottság megállapította, hogy az elõterjesztett kérelemben a sérelmezett jogsértõ esemény 2003. november 6-án történt, tehát a kérelem a Kbt. 79. § (7) bekezdésében meghatározott szubjektív és objektív határidõket meghaladóan került benyújtásra, ezért az abban foglalt események vizsgálatát a Döntõbizottság nem végezheti el, és ezt a határozata meghozatalakor figyelmen kívül kellett hagynia.
<br>A fentiekre tekintettel a Döntõbizottság a kérelem ezen részét érdemi vizsgálat nélkül elutasítja.
<br>Kérelmezõ álláspontja szerint a részvételi felhívás jogszabálysértõ a Kbt. 25. §-ára, valamint 63. § (4) bekezdésére, illetve a 40. §-ára tekintettel, mivel az nem tartalmaz részletes mûszaki leírást.
<br>A Kbt. 25. §-a szerint a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.
<br>A Kbt. 63. §  (4) bekezdése szerint a két szakaszból álló eljárás során a részvételi felhívásban kell meghatározni az ajánlatok elbírálásának szempontját, továbbá meg lehet határozni a 34. §-ának (3) bekezdésében foglaltakat. A részvételi felhívásra a 32. § (2) bekezdését, a 33. §-ának (2)-(3) bekezdését, valamint a 40. §-át alkalmazni kell.
<br>A Kbt. 40. § (l)-(2) bekezdése szerint
<br>(1) Az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.
<br>(2) Az ajánlatkérõ a mûszaki leírást csak jogszabályba foglalt vagy jogszabály alapján kiadott mûszaki elõírásra, illetve nemzeti szabványra hivatkozással határozhatja meg.
<br>A felhívás az eljárás jogalapjára is tekintettel ismerteti a beszerzés tárgyát és mennyiségét, tartalmazza a feladat nagyságrendjét is, továbbá azt is, hogy az klinikai és gazdasági-pénzügyi informatikai rendszer, megadja a hálózatba szervezendõ telephelyek és végfelhasználók számát. A felhívás 13. pontjában pedig ismerteti a szabványra vonatkozó elõírást: az egészségügyi szakmai rendszerrõl nyilatkozat csatolandó, miszerint a termék, vagy termékek a Health Level Seven szabványnak megfelelõen képes(ek) az együttmûködésre. (HU 1.0 verzió vagy ennél korszerûbb változat.)
<br>A Döntõbizottság álláspontja szerint a beszerzés tárgyának mûszaki tartalmát a részvételi felhívás elegendõ mértékben tartalmazta, amelynek alapján a részvételre jelentkezõk eldönthették, hogy képesek-e annak teljesítésére, illetve azt, hogy az ajánlattételi szakaszban eredményesen vehetnek-e részt. Éppen a választott eljárásfajta teszi lehetõvé az ajánlatkérõ és az ajánlattevõk számára - a kellõen részletezett és kellõ tartalmú ajánlati felhívás és dokumentáció mûszaki tartalma alapján -, hogy az ajánlattételt követõen a tárgyalások során alakítsák ki és véglegesítsék a részletes mûszaki tartalmat.
<br>A fentiek alapján a Döntõbizottság álláspontja szerint ajánlatkérõ nem sértette meg a Kbt. 25. §-át, a 64. § (4) bekezdését, valamint a 40. §-át sem, ezért a jogorvoslati kérelem ezen részét megalapozatlanság miatt elutasítja.
<br>Kérelmezõ sérelmezte, hogy ajánlatkérõ harmadik fél által kiállított referencialeveleket írt elõ a mûszaki alkalmasság feltételeként.
<br>A Kbt. 44. § (2) bekezdés a) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).
<br>A Döntõbizottság megállapította, hogy a Kbt. csupán a referenciák ismertetését írja elõ, ezen túl pontos szabályokat nem állapít meg a tekintetben, hogy a referencia ismertetése milyen formában és módon történjen. A Kbt. lehetõséget ad arra, hogy az ajánlatkérõ megbizonyosodjon arról, hogy a részvételre jelentkezõ által referenciaként ismertetett szolgáltatások elvégzése milyen minõségben történt, és ennek lehetséges módja az, hogy referencialevél csatolását írja elõ, melyben a megrendelõ igazolja az elvégzett munkát és annak minõségét. Ajánlatkérõnek jogos érdeke fûzõdik tehát ahhoz, hogy a szolgáltatások megfelelõségérõl meggyõzõdjön, a referencialevél a Kbt. 44. § (2) bekezdés a) pontja szerinti igazolási mód körébe esik. Ennek elõírásával ajánlatkérõ jogszabályt nem sért, ezért a Döntõbizottság a jogorvoslati kérelem ezen részét megalapozatlanság miatt elutasítja.
<br>A Döntõbizottság a fentiek alapján megjegyzi, hogy téves kérelmezõ azon álláspontja, miszerint a referenciaigazolásokat kérelmezõnek nem a felhívás 8., illetve 9. pontjában, hanem a 13. pontban, az egyéb feltételeknél kellett volna szerepeltetnie, mivel a részvételi felhívás - a Kbt. 9. sz. mellékletében meghatározottak szerint - a 8. és 9. pontokban írja elõ az alkalmasság körébe tartozó tények és szempontok megadását.
<br>Kérelmezõ sérelmezte, hogy árbevételt és szakirányú szolgáltatású árbevételt a felhívás szerint csak a 2001. és 2002. évben lehet teljesíteni, a 2003. évben már nem.
<br>A Kbt. 44. § (1) bekezdés c) pontja szerint az ajánlattevõnek, illetõleg az alvállalkozónak a szerzõdés teljesítésére szükséges pénzügyi és gazdasági alkalmassága igazolható az elõzõ, legfeljebb 3 évi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával.
<br>Ajánlatkérõ a felhívás 8. pontjában a jelentkezõ nyilatkozatát a 2001., 2002. évi forgalmáról kérte. A Döntõbizottság álláspontja szerint ajánlatkérõnek az eljárása a Kbt. 44. § (1) bekezdés c) pontja keretén belül történt, amikor a törvényi maximumtól eltérõen az elõzõ 3 év forgalmi adataiból mindösszesen csak két évre vonatkozóan kért nyilatkozatot. Annak eldöntése, illetve meghatározása, hogy az elõzõ 3 évi forgalmi adatok körébõl melyik éveket választja ki az ajánlatkérõ, diszkrecionális joga. A Döntõbizottság osztja ajánlatkérõ azon álláspontját, hogy a 2003. évrõl forgalmi adatokat kérnie nem volt indokolt, hiszen ezen gazdasági évrõl auditált mérleg még nem készült, illetve nem került elfogadásra.
<br>A fentiek alapján a Döntõbizottság álláspontja szerint ajánlatkérõ e körben nem sértette meg a Kbt. 44. § (1) bekezdés c) pontját, ezért a jogorvoslati kérelem ezen részét is elutasítja megalapozatlanság miatt.
<br>Kérelmezõ sérelmezte, hogy a pénzügyi és mûszaki alkalmassági kritériumok magas összegûek.
<br>A Kbt. 44. § (7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>Ajánlatkérõ a felhívás 9. b) pontjában a részvételre jelentkezõnek a szerzõdés teljesítésére alkalmatlanná minõsítése szempontjai között elõírta, hogy
<br>- a jelentkezõ(k) és alvállalkozója (alvállalkozói) együttesen nem teljesíti(k) az alábbi feltételt: a 2001. vagy 2002. évben az alább felsorolt rendszer értékesítésébõl vagy ezzel kapcsolatban nyújtott szakirányú szolgáltatásokból az alább megjelölt nettó árbevétel:
<br>- kórházi informatikai rendszer: 250 M Ft
<br>- pénzügyi-gazdasági rendszer: 250 M Ft
<br>- hardver és hálózatépítés (együtt): 1 Mrd Ft.
<br>Ajánlatkérõ a tárgyaláson azt nyilatkozta, hogy a beszerzés becsült értéke a hardver és hálózatépítés tekintetében 1-1,5 M Ft, a kórházi informatikai és pénzügyi rendszer tekintetében pedig külön-külön 300-500 M Ft közé tehetõ. A beruházás során 60 telephelyen 4000 végfelhasználóval számítanak.
<br>A Döntõbizottság osztotta ajánlatkérõ álláspontját, miszerint kérelmezõ feltevése, hogy a beszerzés értéke 1-200 M Ft-nál nem több, téves és a valós beszerzési értékek az ajánlatkérõ által megjelölt összegek. A Döntõbizottság álláspontja szerint a beszerzés becsült értékére való tekintettel az e körben megkövetelt nettó árbevételi követelmények alkalmatlansági szempontja nem ütközik a Kbt. 44. § (7) bekezdésével, mivel az a beszerzés tárgyára korlátozott, valamint a becsült értékére tekintettel lett meghatározva, mint a szerzõdés teljesítéséhez ténylegesen szükséges feltételek mértékei.
<br>A fentiekre tekintettel a Döntõbizottság a jogorvoslati kérelem ezen részét is elutasítja megalapozatlanság miatt.
<br>A kérelmezõ álláspontja szerint a felhívás sérti a pályázók esélyegyenlõségét és a közbeszerzés nyilvánosságát, mert nem szerepel benne a szerzõdés teljesítésének határideje, illetve idõtartama.
<br>A Kbt. 24. § (1)-(2) bekezdése szerint:
<br>(1) A közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.
<br>(2) Az ajánlatkérõnek biztosítania kell az esélyegyenlõséget az ajánlattevõk számára.
<br>A Kbt. 33. § (1) bekezdése szerint az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.
<br>A Kbt. 2. sz. - és jelen eljárásban releváns 9. sz. mellékletének 4. pontja írja elõ a teljesítés határidejét vagy a szerzõdés idõtartamát.
<br>Ajánlatkérõ a felhívás 4. pontja szerint a teljesítés határidejét a következõk szerint határozta meg:
<br>"Az integrált informatikai rendszer azon funkcióinak bevezetésére vonatkozóan, melyek a költségvetési szerv törvényes mûködéséhez szükségesek: 2005. elsõ negyedév. A többi funkció bevezetésére vonatkozóan: 2005. harmadik negyedév. A rendszerkarbantartás és -felügyelet tekintetében a szerzõdésben meghatározott idejû. Az ajánlatkérõ elõzetes megállapodás alapján elõteljesítést elfogad."
<br>A Döntõbizottság álláspontja szerint ajánlatkérõ a felhívás 4. pontjában a teljesítés határidejét a fejlesztések tekintetében elegendõen meghatározta. A karbantartási megállapodás idõtartama pedig valóban függ az ajánlott pénzügyi konstrukciótól, az ajánlatok mûszaki és gazdasági tartalmától. Ez a részvételi felhívásban még nem határozható meg pontosan, hiszen az ajánlattételi szakaszban lefolytatott tárgyalások során ezen körülmény módosulhat. Ajánlatkérõ egyébként elõzetes megállapodás alapján elõteljesítést is elfogad. A felhívás 4. pontjában megadott szerzõdéses idõtartam a jelentkezõk mindegyike elõtt ismert, azok betartása mindegyikük számára egyformán kötelezõ, így megállapítható, hogy az esélyegyenlõség és a nyilvánosság e körben biztosítottnak tekinthetõ.
<br>A fentieket összegezve megállapítható, hogy ajánlatkérõ a szerzõdéses idõszakok meghatározásával nem sértette meg a Kbt. 33. § (1) bekezdését, valamint a 24. §-ában megkövetelt esélyegyenlõség és nyilvánosság alapelveit, ezért a Döntõbizottság a jogorvoslati kérelem ezen részét is elutasítja megalapozatlanság miatt.
<br>Kérelmezõ sérelmezte a dokumentáció tervezett ellenértékét.
<br>A részvételi felhívás 13. egyéb információk pontjában ajánlatkérõ közölte, hogy az ajánlattétel eredményességének elõsegítése érdekében dokumentációt készít. A dokumentáció ellenértéke 300 E Ft + 25% áfa.
<br>A Döntõbizottság megállapította, hogy kérelmezõ a részvételi szakaszban jelentkezést nem nyújtott be. A közbeszerzési eljárás ajánlattételi szakaszára még nem került sor, így az ajánlattételi dokumentáció sem került kibocsátásra, ezért annak értéke sem becsülhetõ meg. A kérelem ezen része - tekintettel a még el nem készült ajánlattételi dokumentációra - idõ elõtti, ennek vizsgálata csak a már elkészült ajánlattételi dokumentáció alapján lehetséges.
<br>A Döntõbizottság erre tekintettel a jogorvoslati kérelem ezen részét is elutasítja megalapozatlanság miatt.
<br>Döntõbizottság a fentiekre tekintettel megállapította, hogy a kérelmezõ jogorvoslati kérelme nem alapos, ezért a Döntõbizottság a Kbt. 76. § (1) bekezdés c) pontjában biztosított jogkörében eljárva a fenti indokokra tekintettel a Kbt. 88. § (1) bekezdés a) pontja alapján a kérelmezõ jogorvoslati kérelmét elutasította.
<br>A Döntõbizottság ideiglenes intézkedést nem hozott, mert annak törvényi elõfeltételei nem voltak megállapíthatóak.
<br>A Döntõbizottság a Kbt. 88. §  (1) bekezdés h) pontja alapján rendelkezett az eljárási költségek viselésérõl, mivel jogszabálysértés megállapítására nem került sor.
<br>A bírósági jogorvoslatot a Kbt. 89. § (1) bekezdése biztosítja. 
<br>
<br>Budapest, 2004. május 13.
<br>
<br>Dr. Szaller Ottó s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Fábián Péter s. k.,
<br>közbeszerzési biztos  
<br>
<br>A határozatot a bíróság elõtt keresettel támadták.
<br><br></body></html>