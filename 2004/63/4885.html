<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4885/2004)
</h2>
<br>1024 Budapest, Margit krt. 85.
<br>Ikt.sz.: D.207/11/2004.
<br>
<br>Tárgy: a Hódút Kft. jogorvoslati kérelme a Mesterszállás Község Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Hódmezõvásárhelyi Útépítõ Kft. (6800 Hódmezõvásárhely, Lázár u. 10., képviseli: dr. Zsoldos Mária ügyvéd 6800 Hódmezõvásárhely, Lázár u. 10., a továbbiakban: kérelmezõ) jogorvoslati kérelmének, melyet Mesterszállás Község Önkormányzata (5452 Mesterszállás, Szabadság út 24., nevében eljár: KEVITERV AKVA Mérnöki Vállalkozási Kft. 5000 Szolnok, Ságvári krt. 4., képviseli: dr. Vincze Gyula ügyvéd, 5000 Szolnok, Kossuth tér 5. fszt. 1., a továbbiakban: ajánlatkérõ) "Mesterszállás külterületi utak rekonstrukciója" tárgyú közbeszerzési eljárása ellen nyújtott be, helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 41. § (1) és (3) bekezdésében, valamint az 52. § (2) bekezdés c) pontjában foglaltakat. A Döntõbizottság ajánlatkérõt 2 000 000 Ft, azaz kettõmillió forint, a nevében eljáró KEVITERV AKVA Mérnöki Vállalkozási Kft.-t 2 000 000 Ft, azaz kettõmillió forint bírsággal sújtja.
<br>Ajánlatkérõ és a KEVITERV AKVA Kft. a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-0172036100000000 számú számlájára kötelesek befizetni.
<br>A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Az ajánlatkérõ 2004. január 26-án, a Közbeszerzési Értesítõ 9. számában ajánlati felhívást tett közzé nyílt közbeszerzési eljárás megindítására a rendelkezõ részben meghatározott tárgyban.
<br>Az ajánlati felhívás 8. pontjában határozta meg ajánlatkérõ az ajánlati biztosíték nyújtására vonatkozó szabályokat az alábbiak szerint:
<br>a) az ajánlati biztosíték összegszerûen meghatározott mértéke: 1 000 000 Ft (azaz egymillió forint).
<br>b) Az ajánlati biztosítékot Mesterszállás Község Önkormányzata számlájára befizetéssel vagy bankgaranciával lehet teljesíteni, melynek legkésõbbi idõpontja az ajánlattételi határidõ lejártát megelõzõ 5. naptári nap. Az ajánlati biztosíték nyújtásáról szóló igazolást az ajánlatban köteles dokumentálni.
<br>Ajánlatkérõ részletes dokumentációt bocsátott ajánlattevõk rendelkezésére, melyben meghatározta a részletes ajánlati feltételeket és az ajánlat pontos mûszaki tartalmát.
<br>Az ajánlattételi határidõre, 2004. március 8-ra kérelmezõn kívül 8 ajánlattevõ nyújtotta be ajánlatát: a Betonút Rt., a Debmut Rt., a Fehér és Fehér Kft., a Vegyépszer Rt., az INRECO Kft., a STRABAG Rt., a Magas és Mélyépítõ Kft., valamint a VAKOND Kft.
<br>Kérelmezõ ajánlatának 7. és 8. oldalán csatolta a Magyar Külkereskedelmi Bank Rt. által 2004. február 9-én kiadott ajánlati garanciát. A garancialevél második oldalán az alábbi szöveg szerepelt:
<br>"ezen garancia 2004. március 8-tól az eredményhirdetés idõpontját követõ 30 napos idõtartamra, legfeljebb 2004. április 30-ig marad hatályban."
<br>A 2004. március 18-án kelt értékelési jegyzõkönyvben ajánlatkérõ bírálóbizottsága kérelmezõ ajánlatát érvénytelenné nyilvánította arra való hivatkozással, hogy az ajánlati felhívás elõírása szerint az ajánlati biztosíték teljesítésének legkésõbbi idõpontja az ajánlattételi határidõ lejártát megelõzõ 5. naptári nap volt. Ennek ellenére kérelmezõ az ajánlati biztosítékot 2004. március 8-ra tette. Ajánlata ezért érvénytelen és az eljárásból a Kbt. 52. § (2) bekezdés c) pontja alapján kizárásra került.
<br>2004. március 23-án ajánlatkérõ eredményt hirdetett, mely szerint az eljárás nyertese a Vakond Kft., az ezt követõ ajánlat a Magas és Mélyépítõ Kft. Érvénytelen ajánlatot nyújtott be kérelmezõn kívül a Betonút Rt., valamint a Debmut Rt. Mindhárom ajánlat érvénytelenné nyilvánításának az oka a nem megfelelõ módon nyújtott ajánlati biztosíték volt. Ajánlatkérõ 2004. április 1-jén a nyertes ajánlattevõvel a szerzõdést megkötötte.
<br>Kérelmezõ 2004. április 5-én jogorvoslati kérelmet nyújtott be, melyben kérte a jogsértés megtörténtének megállapítását, bírság kiszabását, valamint ajánlatkérõnek a költségek viselésére való kötelezését.
<br>Indokolásul elõadta, hogy álláspontja szerint ajánlatkérõ megsértette a Kbt. 50. § (1) bekezdésében foglaltakat, mert az ajánlati kötöttség kezdõ idõpontját nem az ajánlattételi határidõ lejáratától kezdõdõen, vagyis 2004. március 8. napjától számította, hanem azt 5 nappal megelõzõen 2004. március 3-ától. Az ajánlati biztosíték szabályairól rendelkezõ 41. § szerint ugyanis az ajánlati biztosíték az ajánlati kötöttség idõtartamára vonatkozik, az ajánlati kötöttség megszegése esetén nyújt biztosítékot az ajánlatkérõnek a felmerülõ vesztesége megtérülésére. Hivatkozott továbbá arra is, hogy már 2004. február 9-én rendelkezett bankgaranciával, mely az ajánlati kötöttség idõtartamára érvényes, ezért is minden jogalapot nélkülöz az ajánlata érvényességét megállapító döntés. Álláspontja szerint ajánlatkérõ megsértette a Kbt. 24. § (1) és (2) bekezdésében foglaltakat is.
<br>Ajánlatkérõ a kérelemmel kapcsolatos észrevételében, a jogorvoslati eljárás során tartott tárgyaláson tett nyilatkozatában jogszerûnek tartotta az eljárását és kérte a kérelem elutasítását megalapozatlanság jogcímén.
<br>Hivatkozott arra, hogy álláspontja szerint az a körülmény, hogy a kérelmezõ által csatolt bankgarancia 2004. március 8-tól volt érvényes, egyértelmûen érvénytelenné teszi az ajánlatát. Az ajánlati felhívás az ajánlattételi határidõ lejártát megelõzõ 5. naptári napot jelölte meg, mint az ajánlati biztosíték teljesítésének legkésõbbi idõpontját, ez a dátum pedig 2004. március 3. volt, ezért az ajánlat a Kbt. 52. § (2) bekezdésének c) pontja alapján érvénytelen.
<br>2004. április 15-én a Döntõbizottság tájékoztatta a feleket, hogy a Kbt. 79. § (6) bekezdése alapján az eljárást hivatalból kiterjeszti az ajánlati felhívás 8. b) pontja jogszerûségének vizsgálatára.
<br>E körben ajánlatkérõ hivatkozott arra, hogy az ajánlati felhívás tartalma jogszerû volt, azt a Közbeszerzési Értesítõ jogi lektorai a megjelenés elõtt felülvizsgálták és jóváhagyták.
<br>Egyéb érdekeltként a DEBMUT Rt. elõadta, hogy a kérelemmel egyetért.
<br>Tekintettel arra, hogy a kérelem benyújtásakor a szerzõdéskötés idõpontja már eltelt, a Döntõbizottság ideiglenes intézkedést nem alkalmazott.
<br>A Döntõbizottság megállapította, hogy a hivatalból folytatott vizsgálatra is tekintettel a jogorvoslati kérelem alapos.
<br>A Kbt. 41. § (1) bekezdése kimondja, hogy az ajánlatkérõ az eljárásban való részvételt ajánlati biztosíték (a továbbiakban: biztosíték) adásához kötheti, amit az ajánlattevõnek ajánlata benyújtásával egyidejûleg vagy az ajánlatkérõ által az ajánlati felhívásban meghatározott idõpontig, az ott megjelölt mértékben kell az ajánlatkérõ rendelkezésére bocsátania. Az ajánlattevõnek igazolnia kell, hogy a biztosítékot az ajánlatkérõ rendelkezésére bocsátotta.
<br>A (2) bekezdés szerint a biztosíték teljesíthetõ az elõírt összegnek az ajánlatkérõ bankszámlájára történõ befizetésével vagy bankgarancia biztosításával.
<br>A (3) bekezdés szabályai szerint a biztosíték értékét az ajánlattevõk esélyegyenlõségének biztosítása mellett, a felek ajánlati kötöttségének a (4) bekezdés szerinti megsértése esetén az ajánlatkérõnél az ajánlatnak az ajánlati kötöttség ideje alatti visszavonása vagy a szerzõdésnek az ajánlattevõ érdekkörében felmerült okból történõ meghiúsulása miatt elõreláthatólag felmerülõ veszteség mértékére tekintettel kell megállapítani. A (4) bekezdés kimondja, hogy ha az ajánlattevõ az ajánlati kötöttségének ideje alatt ajánlatát visszavonja, vagy a szerzõdés megkötése érdekkörében felmerült okból hiúsul meg, a biztosítékot elveszti, és az az ajánlatkérõt illeti meg.
<br>A Kbt. 50. § (1) bekezdése kimondja, hogy az ajánlati kötöttség az ajánlattételi határidõ lejártától kezdõdik.
<br>Az ajánlati biztosíték funkcióját a Kbt. 41. § (3) bekezdése határozza meg. Eszerint az ajánlattétel biztosítékhoz való kötése azt a célt szolgálja, hogy amennyiben az ajánlati kötöttség ideje alatt az ajánlattevõ az ajánlatát visszavonja, vagy a szerzõdés megkötése az érdekkörében felmerült okból hiúsul meg, ezen összegbõl ajánlatkérõ vesztesége megtérüljön.
<br>Ezen szabály alapján az ajánlati biztosítéknak az ajánlati kötöttség kezdetétõl, tehát az ajánlattételi határidõtõl kezdõdõen van funkciója, ettõl az idõponttól kezdõdõen biztosítja ajánlatkérõt az ajánlat visszavonásából eredõ veszteség ellen.
<br>Az ajánlati felhívás 8. b) pontja szerint az ajánlati biztosíték teljesítésének legkésõbbi idõpontja az ajánlattételi határidõt megelõzõ 5. nap, tehát az ajánlati kötöttség beálltát megelõzõ idõpont. Ajánlatkérõ nyilatkozatában is megerõsítette azt, hogy az ajánlati felhívás 8. b) pontját akként kell értelmezni, hogy az ajánlattételi határidõt megelõzõ 5. naptól kéri az ajánlati biztosíték rendelkezésre bocsátását.
<br>Fentiek alapján a Döntõbizottság megállapította, hogy ajánlatkérõ jogsértõen határozta meg az ajánlati biztosíték rendelkezésre bocsátásának idejét, mivel olyan idõpontra kérte, mely idõpontban az ajánlattevõnek még nincs ajánlati kötöttsége, az ajánlatkérõ részérõl pedig még nem áll fenn a fenti kockázat. Az ajánlattételi határidõt megelõzõ 5. napon az ajánlattevõ még azt sem köteles eldönteni, hogy egyáltalán kíván-e ajánlatot benyújtani, tehát ezen rendelkezésével ajánlatkérõ lényegében megrövidítette az ajánlattevõ számára rendelkezésére álló ajánlattételi határidõt is.
<br>A Döntõbizottság álláspontja szerint tekintettel arra, hogy a bankgarancia igénybevételének az ajánlattevõ számára költségei is vannak, amelyek összefüggenek a garanciavállalás idõtartamával is, e vonatkozásban is jogsérelmet okoz ajánlattevõknek az ajánlat érvényességi idejénél hosszabb idõre kért bankgarancia és alkalmas arra, hogy sértse az ajánlattevõk jogos érdekét.
<br>Ajánlatkérõnek az ajánlati biztosíték rendelkezésre bocsátása körében figyelemmel kellett volna lennie a Kbt. 41. § (l)-(4) bekezdéseire, melynek rendelkezéseibõl megállapítható, hogy az ajánlati biztosíték csak az ajánlati kötöttség idõtartamára köthetõ ki, azaz érvényességének kezdete jogszerûen az ajánlattételi határidõ lehet.
<br>Fentiek alapján ajánlatkérõ megsértette a Kbt. 41. §-ának fenti rendelkezéseit.
<br>A Kbt. 52. § (2) bekezdésének c) pontja alapján érvénytelen az ajánlat, ha az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre.
<br>A kérelmezõ a Kbt. 41. § rendelkezéseire tekintettel értelmezte az ajánlati felhívás 8. pontját. Kérelmezõ ajánlatában csatolta a részére a Magyar Külkereskedelmi Bank Rt. által 2004. február 9-én kiállított, az ajánlati felhívásban elõírt ajánlati garanciát, melynek lehívása az ajánlattételi határidõ kezdõ idõpontjától, 2004. március 8-tól 2004. április 30-ig volt lehetséges.
<br>A Döntõbizottság megállapította, hogy mivel ajánlatkérõ jogsértõ módon állapította meg az ajánlati biztosíték rendelkezésre bocsátásának a szabályait, a kérelmezõ ajánlatának érvénytelenségét is jogsértõen állapította meg, tehát ajánlatkérõ megsértette a Kbt. 52. § (2) bekezdésének c) pontját is.
<br>Kérelmezõ indítványozta a Kbt. 24. § (1) és (2) bekezdésében meghatározott alapelvek megsértésének megállapítását is kizárása vonatkozásában.
<br>Az eljárási alapelvek szerepe kettõs. Egyrészt azok áthatják a közbeszerzési eljárás egész menetét, és az egyes részletszabályokban tételesen is megfogalmazódnak, illetve a konkrét normákat elvi háttérrel övezik.
<br>A Döntõbizottság jogsértésként e körben a Kbt. 52. § (2) bekezdés c) pontjának a megsértését állapította meg, mely jogszabályi rendelkezés önmagában tartalmazza az alapelvi rendelkezés betartásának követelményét, így a tételes jogszabályi rendelkezés megsértésének megállapítása mellett szükségtelen a 24. §-ban foglalt alapelvi rendelkezések megsértésének kimondása.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés d) és h) pontjai szerinti jogkövetkezményeket állapította meg.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértést, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdés szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a bírság mértékének megállapításánál az eset összes körülményeit figyelembe vette és értékelte.
<br>A Döntõbizottság a közbeszerzés értékének a nyertes ajánlattevõvel megkötött szerzõdésben meghatározott nettó vállalási árat, 35 463 200 Ft-ot tekintette. Ezen érték alapján a kiszabható maximális pénzbírság több mint 10 000 000 Ft lenne, ezen összeg és az egymillió forintos legalacsonyabb összeg között kellett a pénzbírság mértékét megállapítania a Döntõbizottságnak.
<br>A Döntõbizottság a bírság kiszabásánál figyelemmel volt a jogsértés súlyára, a közbeszerzés értékére és arra is, hogy a szerzõdésnek a jogorvoslati eljárást megelõzõen történt megkötésére, mint objektív körülményre tekintettel a Döntõbizottság már nem tudta a jogsértést orvosolni a jogsértõ döntés megsemmisítésével. Ezen körülményekre figyelemmel a legalacsonyabb kiszabható bírság mértékét meghaladó bírság kiszabását tartotta indokoltnak.
<br>A KEVITERV AKVA Kft. mint az ajánlatkérõ nevében eljáró szervezet vonatkozásában a bírság kiszabásánál a Döntõbizottság azt vette figyelembe, hogy a csatolt megbízási szerzõdés mellékletébõl megállapítható, hogy az ajánlati felhívások elkészítése a KEVITERV AKVA Kft. feladata volt. Ezen túlmenõen a tárgyaláson úgy nyilatkozott, hogy az önkormányzat vezetõ tisztségviselõi csak jóváhagyták az általa elkészített ajánlati felhívást és dokumentációt.
<br>A Döntõbizottság személyi bírságot nem szabott ki, mert a rendelkezésre álló adatok alapján nem volt egyértelmûen megállapítható a jogszabálysértõ ajánlati felhívás elkészítésért felelõs személye.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja. 
<br>Budapest, 2004. május 5.
<br>
<br>Dr. Telek Katalin s. k.,	Beckné Erdei Beáta s. k., 
<br>	közbeszerzési biztos	közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>