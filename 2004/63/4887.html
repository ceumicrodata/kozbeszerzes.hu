<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4887/2004)
</h2>
<br>1024 Budapest, Margit krt. 85.
<br>Ikt.sz.: D.201/9/2004.
<br>
<br>Tárgy: a Döntõbizottság elnöke által hivatalból indított jogorvoslati eljárás a Nemzeti Fejlesztési Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által a Nemzeti Fejlesztési Hivatal (1133 Budapest, Pozsonyi út 56., képviseli: dr. Patay Géza ügyvéd, 1026 Budapest, Pasaréti út 72., a továbbiakban: ajánlatkérõ) "Az Egységes Monitoring Információs Rendszer (EMIR) átmeneti üzemeltetése és továbbfejlesztési feladatainak ellátása" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 2003. évi CXXIX. törvény 125. § (2) bekezdés b) pontját.
<br>A Döntõbizottság ajánlatkérõt 1 000 000 Ft (azaz egymillió forint) bírsággal sújtja.
<br>Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>A Miniszterelnöki Hivatal Nemzeti Fejlesztési Terv és EU-támogatások Hivatala a Közbeszerzési Értesítõ 2003. május 14-i 20. számában tette közzé részvételi felhívását az 1995. évi XL. törvény 70. § (1) bekezdés e) pontjára alapított hirdetmény közzétételével induló tárgyalásos eljárás megindítására. E közbeszerzési eljárás tárgya az Egységes Monitoring Információs Rendszer (EMIR) fejlesztése volt az EU Strukturális és Kohéziós Alapok forrásainak magyarországi támogatási rendszeréhez.
<br>A felhívásban a teljesítés határidejét, a szerzõdés idõtartamát 2003. november 30-ában állapították meg.
<br>A közbeszerzési eljárást lefolytatták, 2003. július 10-én hirdették ki az eljárást lezáró döntést, a nyertes ajánlattevõ a WELT 2000 Szolgáltató és Kereskedelmi Kft. lett.
<br>A Miniszterelnöki Hivatal Nemzeti Fejlesztési Terv és EU-támogatások Hivatala 2003. július 25-én kötötte meg a vállalkozási szerzõdést a WELT 2000 Kft.-vel.
<br>A szerzõdés II.4. pontjában rögzítették, hogy "a vállalkozó 2003. november 30-ig köteles a szerzõdés tárgyát képezõ szoftvertermékeket, -rendszereket kifejleszteni, illetõleg továbbfejleszteni és ezeket, valamint az ezekhez kapcsolódó felhasználási jogot, forráskódot átadni, továbbá elvégezni a szolgáltatásokat".
<br>A III.6. pontban a felek a vagyoni értékû jogokról az alábbiak szerint rendelkeztek:
<br>"Megrendelõ tudomásul veszi, hogy vállalkozó szerzõi jogvédelem alá esõ termékei nem másolhatók, kivéve az archiválási célokra történõ másolást, egy hibás példány kicserélését, vagy programhibák igazolását. Megrendelõ tudomásul veszi, hogy vállalkozó szerzõi jogvédelem alá esõ termékeit kizárólag vállalkozó elõzetes írásbeli hozzájárulásával adhatja át harmadik személy részére, illetve hozhatja nyilvánosságra.
<br>Vállalkozó kifejezett hozzájárulását adja ahhoz, hogy az 1. pontban meghatározott közbeszerzési eljáráshoz kapcsolódó, az egységes monitoring informatikai rendszernek megvalósítására, illetve üzemeltetésére irányuló újabb közbeszerzési eljárásokban és megállapodások megkötése során megrendelõ a vállalkozó szerzõi jogvédelem alá esõ termékeit teljes körben felhasználja, harmadik személynek átadja (korlátozott felhasználási jog)."
<br>A WELT 2000 Kft. e szerzõdésben foglalt kötelezettségeit 2004 januárjában teljesítette.
<br>A Nemzeti Fejlesztési Hivatal 2004. január 20-án tájékoztatta arról a Döntõbizottság elnökét, hogy az 1995. évi XL. törvény 70. § (2) bekezdés a) és b) pontja alapján hirdetmény közzététele nélküli tárgyalásos közbeszerzési eljárást indított az EMIR-rendszer egyes moduljainak és funkcióinak pontosítására és továbbfejlesztésére.
<br>Tájékoztatójában ismertette, hogy a Nemzeti Fejlesztési Terv és az EU-támogatások Hivatalának jogutódja a Nemzeti Fejlesztési Hivatal. Az EU által nyújtott egyes pénzügyi támogatások felhasználásával megvalósuló programok monitoringrendszerének kialakításáról szóló 124/2003. (VIII. 15.) kormányrendelet 15. §-a alapján mint jogutód a Nemzeti Fejlesztési Hivatal gondoskodik az EMIR-rendszer fejlesztésérõl és üzemeltetésérõl.
<br>Az eljárásfajta választását azzal indokolta, hogy elõre nem látható objektív körülmények (a kormánynak források költségvetési társfinanszírozásra vonatkozó döntése, az intézményrendszerre és a pénzügyi lebonyolításra vonatkozó jogszabályok véglegesítése, az intézményi szereplõk végleges kijelölése és az egyes eljárásrendek, formanyomtatványok véglegesítése) miatt szükségessé vált az eredeti szerzõdés kiegészítése annak érdekében, hogy a rendszer teljes egészében és hatékonyabban szolgálja az alapok kezelését, a felhasználás ellenõrzését és a monitorozást végzõ intézményeket. 
<br>E közbeszerzési eljárásban a WELT 2000 Kft.-t hívta fel ajánlattételre, és az alábbi feladatokat határozta meg:
<br>- a rendszer a módosuló, illetve újonnan megalkotandó jogszabályokhoz és eljárásrendekhez történõ igazítása,
<br>- az eljárásrendeken alapuló dokumentumok és formanyomtatványok kidolgozása és rendszerbe történõ beépítése,
<br>- a végrehajtásban részt vevõ - az eredeti szerzõdésben nem szereplõ - intézmények, illetve munkatársaik felkészítése a rendszer használatára.
<br>Tájékoztatójához mellékelte az ajánlati felhívását, mely szerint a teljesítés határideje 2004. március 31.
<br>A Nemzeti Fejlesztési Hivatal 2004. február 12-én kötötte meg az EMIR-rendszer továbbfejlesztésére - módosítási, pontosítási és továbboktatási feladatok ellátására - az eljárást lezáró szerzõdést a WELT 2000 Kft.-vel. E szerzõdés III.5. pontjában az alap vállalkozási szerzõdés III.6. pontjával azonosan szabályozták a vagyoni értékû jogokkal kapcsolatos kérdéseket. A teljesítés határidejét a szerzõdés VII.22. pontjában 2004. március 31-ig terjedõ idõtartamra állapították meg. A szerzõdés teljesítése megtörtént.
<br>Ajánlatkérõ 2004. március 19-én tájékoztatta a Döntõbizottság elnökét arról, hogy a közbeszerzésekrõl szóló 2003. évi CXXIX. törvény (továbbiakban: Kbt.) 125. § (2) bekezdés b) pontja alapján hirdetmény közzététele nélküli tárgyalásos közbeszerzési eljárást indít az Egységes Monitoring Információs Rendszer átmeneti üzemeltetési és továbbfejlesztési feladatainak ellátására. Tájékoztatójában ismertette, hogy még a jogelõdje folytatta le a közbeszerzési eljárást és kötötte meg a szerzõdést az EMIR-rendszer kifejlesztésére. Ajánlatkérõ köteles mint jogutód gondoskodni az EMIR-rendszere fejlesztésérõl és üzemeltetésérõl a 124/2003. (VIII. 15.) számú kormányrendelet 15. § (1) bekezdése alapján.
<br>A WELT 2000 Kft.-vel fennálló szerzõdéses jogviszony 2004. március 31-ével megszûnik, azonban a Nemzeti Fejlesztési Hivatal kötelezettsége a beszerzés tárgyát képezõ feladatok ellátása, ezért közbeszerzési eljárást köteles lefolytatni. Bejelentette, hogy a beszerzés megvalósítására strukturális alapokból származó forrásból kerül sor, ezért a közbeszerzési eljárására nem az 1995. évi XL. törvény, hanem a 2003. évi CXXIX. törvény 401. §-a alapján a 2003. évi CXXIX. törvényt, azaz a Kbt.-t kell alkalmazni.
<br>Ajánlatkérõ a Kbt. rendelkezései alapján nem tud hirdetménnyel induló közbeszerzési eljárást lefolytatni, mert az ehhez szükséges végrehajtási jogszabályok eddig nem léptek hatályba.
<br>Jelen közbeszerzési eljárása csak az EMIR átmeneti üzemeltetésére és továbbfejlesztésére szolgál. Ajánlatkérõ az EMIR-rendszer hosszú távú üzemeltetésére és továbbfejlesztésére a végrehajtási jogszabályok hatálybalépése után külön újabb közbeszerzési eljárást folytat majd le.
<br>Ajánlatkérõ jogszerûen választotta a Kbt. 125. § (2) bekezdés b) pontja szerinti eljárásfajtát. A WELT 2000 Kft.-nek ugyan nem állnak fenn az EMIR-rendszeren kizárólagos szerzõi jogai, mert ajánlatkérõ jogelõdje a megkötött szerzõdésekben fenntartotta az üzemeltetési és követési feladatokra a verseny biztosításának a lehetõségét. Jelen esetben azonban kizárólag a WELT 2000 Kft. képes az átmeneti üzemeltetésre és továbbfejlesztésre, mert más cég számára legalább 3 hónap lenne szükséges ahhoz, hogy elsajátítsa a mûszaki-technikai ismereteket: kódokat, a rendszer fizikai és logikai felépítését, a tesztelési eredményeket és a vonatkozó hazai, európai uniós jogszabályi elõírásokat. Ajánlatkérõnek azonban nem áll ennyi idõ a rendelkezésére, mivel 2004. április 1-jétõl is biztosítania kell az EMIR megfelelõ mûködését. A mûszaki-technikai sajátosságok, a rendszer bonyolultsága nem teszi lehetõvé más vállalkozó azonnali bevonását.
<br>Ajánlatkérõ csatolta az ajánlattételi felhívását, ebben beszerzése tárgyát az alábbiak szerint határozta meg:
<br>- az EMIR-t kiszolgáló szoftverinfrastruktúra karbantartása és üzemeltetése munkanapokon 8.00 és 17.00 óra közötti rendelkezésre állás keretében,
<br>- a kifejlesztett EMIR-programrendszer karbantartása és üzemeltetése munkanapokon 8.00 és 17.00 óra közötti rendelkezésre állás keretében,
<br>- az EMIR-rendszer továbbfejlesztése a dokumentációban meghatározottak szerint.
<br>A felhívás 6. pontjában ajánlatkérõ akként rendelkezett, hogy a megkötendõ szerzõdés az EMIR-rendszer hosszú távú üzemeltetésére megindítandó közbeszerzési eljárást követõ szerzõdés alapján történõ üzemeltetés megkezdésével egyidejûleg szûnik meg.
<br>Ajánlatkérõ meghatározta, hogy az elbírálás szempontja a legalacsonyabb összegû ellenszolgáltatás. Megállapította a pénzügyi, gazdasági és mûszaki alkalmasságával szemben támasztott követelményeit.
<br>Ajánlatkérõ felhívása tartalmazta az eljárása lefolytatásának menetét, az ajánlattételi határidõt 2004. március 22-ében állapította meg. Közölte, hogy a közbeszerzés sürgõsségére tekintettel - lehetõség szerint - egyfordulós tárgyalás alapján kíván döntést hozni, de nem zárja ki a többfordulós tárgyalás lehetõségét, továbbá ajánlatkérõ jogosult meghatározni a tárgyalások során a végsõ ajánlatmódosítási idõpontot. Az elsõ tárgyalás idõpontjaként 2004. március 23-át határozta meg.
<br>A Döntõbizottság elnöke 2004. április 1-jén döntött arról, hogy hivatalból megindítja a Döntõbizottság eljárását az ajánlatkérõ által választott, a Kbt. 125. § (2) bekezdés b) pontja szerinti eljárásfajta jogalapjára és az ajánlattételi felhívás jogszerûségére vonatkozóan.
<br>Ajánlatkérõ kérte a jogorvoslati eljárás megszüntetését, mert álláspontja szerint jogszerûen választotta az eljárásfajtát. Tárgyalási nyilatkozatában is fenntartotta a tájékoztatójában foglaltakat.
<br>Közölte, hogy a feleken - az ajánlatkérõn és a WELT 2000 Kft.-n - kívülálló ok miatt nem valósult meg a 2003. július 25-én kötött szerzõdés teljesítése 2003. november 30-ra. A teljesítés 2004 januárjában fejezõdött be. Ez elõtt az idõpont elõtt ajánlatkérõ nem indíthatta meg a közbeszerzési eljárását az EMIR-rendszer hosszú távú üzemeltetésére, mert ennek feltétele a rendszer teljes elkészítése. Amiatt viszont, hogy a teljesítés áthúzódott 2004-re, ajánlatkérõ elesett attól a lehetõségtõl, hogy a régi Kbt., az 1995. évi XL. törvény rendelkezései alapján indíthasson közbeszerzési eljárást. Lefolytatott ugyan egy kiegészítõ közbeszerzési eljárást 2004 januárjában, ezt azonban azért tudta az 1995. évi XL. törvény elõírásai alapján megtenni, mert ennek fedezetét még a költségvetési törvény biztosította. A jogorvoslati eljárás tárgyát képezõ beszerzése fedezetét viszont már a Strukturális Alapból származó forrás biztosítja, bár a tételsor pontos meghatározására késõbb került sor. A Strukturális Alapok KTK Technikai Segítségnyújtás (X. 8. 3. 6. költségvetési sor) forrásából kerül finanszírozásra a beszerzése, mely ajánlatkérõ számára rendelkezési jogot biztosít e keret felett. A Kbt. 401. § (2) bekezdése alapján erre tekintettel a 2003. évi CXXIX. törvény rendelkezéseit kell alkalmazni, mivel az Európai Unió strukturális, illetõleg kohéziós alapjaiból származó forrásból támogatott közbeszerzésekre irányuló közbeszerzési eljárások vonatkozásában 2004. január 1-jén lépett hatályba az új Kbt.
<br>Ajánlatkérõ a Kbt. 125. § (2) bekezdés b) pontja szerinti eljárásfajta feltételei közül nem a kizárólagos jogra hivatkozott. Az EMIR-rendszer kifejlesztésére vonatkozó szerzõdésben ugyanis a felek abban állapodtak meg, hogy ajánlatkérõ megkapja mind az üzemeltetés, mind a továbbfejlesztés jogát a szoftverre, ezért nem áll fenn ajánlatkérõ beszerzési igénye kielégítésére a WELT 2000 Kft.-nek kizárólagos joga. Lehetséges, hogy nem teljesen pontosan fogalmazták meg a szerzõdés vonatkozó pontjait, de a felek megállapodása ez volt.
<br>Ajánlatkérõnek szándékában állt az új Kbt. rendelkezéseinek megfelelõen hirdetmény közzétételével induló közbeszerzési eljárást lefolytatni. Ajánlatkérõ a hirdetményi mintákat tartalmazó végrehajtási jogszabályok megjelenésének várható idõpontjáról több tájékoztatást is kapott (február vége, március közepe), azonban ténylegesen nem jelentek meg ezek a jogszabályok. Ugyanakkor ajánlatkérõnek biztosítani kell a beszerzési igénye kielégítését, az EMIR-rendszer üzemeltetését, és ezért végül a hirdetmény közzététele nélküli tárgyalásos közbeszerzési eljárás mellett döntött. Ezt is azért indította meg késõbb, mert a közbeszerzési eljárása befejezéséhez is szükséges hirdetményi minta.
<br>Álláspontja szerint ettõl függetlenül is fennáll a választott eljárásfajta jogalapja. A felhívott ajánlattevõn kívül más szakcég részére ugyanis legalább 3 hónapos teljesítésre felkészülési idõszak szükséges, mivel a rendszer mûszaki-technikai szempontból bonyolult, továbbá a jogi, gazdasági hátterének megismerése is hosszabb idõtartamot igényel. Erre tekintettel csak egy cég képes most a teljesítésre, mert õ ismeri teljes mélységében a rendszert, így folytatni tudja az üzemeltetést, illetve a szükséges mértékû továbbfejlesztést. A 3 hónapos idõtartamot ajánlatkérõ maga becsülte meg szakemberei közremûködésével, illetve tájékozódott is. A ténylegesen szükséges idõtartam majd csak a hosszú távú üzemeltetésre vonatkozó közbeszerzési eljárása lefolytatása során állapítható meg.
<br>Ajánlatkérõ közölte, hogy ugyan sem a Döntõbizottság elnöke részére küldött tájékoztatóban, sem ajánlattételi felhívásában a Kbt. 125. § (2) bekezdés b) pontján kívül más eljárásfajtát nem jelölt meg, de megítélése szerint fennállnak a Kbt. 125. § (2) bekezdés c) pontjában szabályozott eljárásfajtának a feltételei is. Ajánlatkérõ nem láthatta elõre, hogy nem jelennek meg a szükséges végrehajtási jogszabályok. Ajánlatkérõt nem terheli mulasztás, ajánlatkérõ ameddig tehette, várt a beszerzési igénye kielégítésével. Ajánlatkérõ nem indíthat addig a Kbt. 125. § (2) bekezdés c) pontja alapján közbeszerzési eljárást, amíg fennáll a lehetõsége annak, hogy idõben lefolytathat egy hirdetményes közbeszerzési eljárást. Rendkívüli sürgõsségre akkor hivatkozhat, amikor már ilyet nem tud lefolytatni. Jelen esetben a végrehajtási jogszabályok hiánya miatt nem került abba a helyzetbe, hogy lefolytathatott volna hirdetménnyel induló közbeszerzési eljárást.
<br>Ajánlatkérõ dokumentációt is összeállított, mely tartalmazta az ajánlat benyújtásával szemben támasztott formai és tartalmi követelményeit, elkészítette továbbá a vállalkozási szerzõdés tervezetét.
<br>Ajánlatkérõ bejelentette, hogy a felhívott ajánlattevõ az ajánlattételi határidõre benyújtotta az ajánlatát. 2004. március 23-án a felek megtartották az elsõ tárgyalást. Ajánlatkérõ hiánypótlásra hívta fel az ajánlattevõt, továbbá közölte, hogy a benyújtott ajánlat módosítása szükséges, mert az ajánlati ár meghaladja az ajánlatkérõ pénzügyi fedezetét. Ajánlatkérõ a tárgyaláson tájékoztatást adott arról, hogy az eredményhirdetést legfeljebb 30 nappal elhalasztja. Ajánlatkérõ a halasztást azzal indokolta, hogy szükséges az ajánlat módosítása, továbbá nem jelentek még meg azok a végrehajtási jogszabályok, amelyek az írásbeli összegezés, a tájékoztató elkészítéséhez szükségesek. A WELT 2000 Kft. tárgyalási nyilatkozatában vállalta, hogy 2004. április l-jétõl április 30-ig ingyenesen üzemelteti a rendszert.
<br>A WELT 2000 Kft. a tárgyaláson meghatározott idõpontra, 2004. március 29-re benyújtotta a módosított ajánlatát, illetve teljesítette a hiánypótlást.
<br>Ajánlatkérõ 2004. április 6-án tájékozatta arról az ajánlattevõt, hogy a közbeszerzési eljárása a Strukturális Alapok KTK Technikai Segítségnyújtás (X. 8. 3. 6. költségvetési sor) forrásból kerül finanszírozásra. Ajánlatkérõ az ajánlati dokumentáció mûszaki mellékletét is pontosította és egyben ajánlattevõ szerzõdéstervezetére módosító javaslatokat terjesztett elõ. Ezek arra irányultak, hogy a rendszer továbbfejlesztésével kapcsolatos jogok egy része az ajánlattevõnél maradna az ajánlati ár mérséklése esetén. Kérte 2004. április 13-ára újabb módosított ajánlat benyújtását és 2004. április 14-re újabb tárgyalási fordulót tûzött ki. Ajánlatkérõ ezeket a határidõket késõbb megváltoztatta: az ajánlat benyújtását 2004. április 15-ig kérte, míg a tárgyalás idõpontját 2004. április 20-ában állapította meg.
<br>A WELT 2000 Kft. az elõírt határidõre benyújtotta a módosított ajánlatát, a felek megtartották a tárgyalást, melyen megállapodtak abban, hogy - súlyos szerzõdésszegés esetét kivéve - ajánlatkérõ beszerzési igénye minimum 6 hónapra vonatkozik.
<br>Ajánlatkérõ 2004. április 22-én hirdette ki az eljárás nyerteseként a felhívott ajánlattevõt, és vele megkötötte az eljárást lezáró szerzõdést.
<br>A Döntõbizottság megállapította, hogy a hivatalbóli jogorvoslat indítása az alábbi indokokra tekintettel alapos.
<br>A Döntõbizottság a 2003. évi CXXIX. törvény 401. § (2) bekezdése alapján megállapította, hogy a jogorvoslati eljárásban a 2003. évi CXXIX. törvény rendelkezéseit kell alkalmazni.
<br>E szakasz szerint az Európai Unió Strukturális, illetõleg Kohéziós Alapjaiból származó forrásból támogatott közbeszerzésekre irányuló eljárások vonatkozásában a törvény 2004. január 1-jén lép hatályba.
<br>Ajánlatkérõ mind a közbeszerzési eljárása - mind a jogorvoslati eljárás során - egyértelmûen nyilatkozott arról, hogy beszerzése pénzügyi fedezete a Strukturális Alapok KTK Technikai Segítségnyújtás (X. 8. 3. 6. költségvetési sor). A beszerzése értéke pedig meghaladja a Kbt. 32. § a) pontjában meghatározott értékhatárt.
<br>A Döntõbizottság, a Döntõbizottság elnökének hivatalbóli eljárás indítása alapján jár el a Kbt. 318. § (1) bekezdésében meghatározott hatáskörében.
<br>A Kbt. szabályozása a 3. § értelmében kógens, a törvény szabályaitól csak annyiban lehet eltérni, amennyiben azt kifejezetten megengedi a törvény. A Kbt. 41. § (1) bekezdése szerint a közbeszerzési eljárás nyílt, meghívásos vagy tárgyalásos eljárás lehet. Tárgyalásos eljárást csak akkor lehet alkalmazni, ha azt a IV. fejezet megengedi.
<br>A Kbt. 124. § (1) bekezdése szerint a tárgyalásos eljárás hirdetmény közzétételével vagy anélkül indul.
<br>A Kbt. 125. §-a határozza meg a hirdetmény közzététele nélküli tárgyalásos közbeszerzési eljárások fajtáit.
<br>A Kbt. 125. § (2) bekezdés b) pontja szerint ajánlatkérõ hirdetmény nélküli tárgyalásos eljárást alkalmazhat, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt egy meghatározott szervezet, személy képes teljesíteni.
<br>A Döntõbizottság az alábbi indokokra tekintettel megállapította, hogy az ajánlatkérõ által választott, a Kbt. 125. § (2) bekezdés b) pontja szerinti eljárásfajta feltételei nem állnak fenn.
<br>Ajánlatkérõ a mûszaki-technikai sajátosságokra alapozta az eljárásfajta választását.
<br>A jogalkotó arra tekintettel engedte meg tárgyalásos eljárás alkalmazását ebben az esetben, hogy biztosítható legyen a beszerzési igények megfelelõ kielégítése, olyan esetekben, amikor a beszerzésnek olyan specifikumai vannak mûszakitechnikai szempontból, amelyeket csak egy meghatározott szervezet, személy képes teljesíteni.
<br>A Döntõbizottság azt vizsgálta, hogy megállapítható-e tényként, hogy kizárólag egy meghatározott szervezet, személy képes a teljesítésre.
<br>Ajánlatkérõ 2003-ban - miként az a fentiekben ismertetésre került - lefolytatott az EMIR-rendszer kifejlesztésére egy közbeszerzési eljárást. E közbeszerzési eljárásnak, illetve teljesítésének a célja és a rendeltetése az volt, hogy a rendszer kifejlesztésre kerüljön és késõbb külön közbeszerzési eljárásokban kiválasztásra kerüljön a rendszer üzemeltetõje. Ebben a közbeszerzési eljárásban, illetve a Döntõbizottság elnöke részére küldött tájékoztatóban, továbbá tárgyalási nyilatkozatában ajánlatkérõ azt közölte, hogy az EMIR-rendszer üzemeltetésére és továbbfejlesztésére más szakcég is képes, alkalmas, ezért a késõbbi verseny biztosítása miatt fenn is tartotta az arra vonatkozó vagyonértékû jogokat az ajánlatkérõ, hogy ezek felett rendelkezhessen.
<br>A Döntõbizottság ezen tényekre tekintettel megállapította, hogy nem kizárólag egy meghatározott szervezet, illetve személy képes a teljesítésre.
<br>A Döntõbizottság megvizsgálva az ajánlatkérõ által eddig kötött szerzõdéseket, illetõleg az elkészített dokumentációt, úgy ítélte meg, hogy nem áll fenn egyébként sem olyan mûszaki-technikai sajátosság, amely szükségessé tenné azt, hogy az eddigi szolgáltató folytassa az üzemeltetési, továbbfejlesztési tevékenységet.
<br>Ajánlatkérõ nem is kifejezetten mûszaki-technikai okokra hivatkozott, hanem arra, hogy a rendelkezésre álló idõtartam alatt más szolgáltató nem tud felkészülni a teljesítésre. A Döntõbizottság álláspontja szerint azonban ez a körülmény nem nyújt alapot a Kbt. 125. § (2) bekezdés b) pontja szerinti eljárásfajta választására. E szakasz alapján ugyanis mûszaki-technikai sajátosság fennállása esetén lehetséges hirdetmény közzététele nélküli tárgyalásos eljárás lefolytatása. Megjegyzi a Döntõbizottság, hogy az ajánlatkérõ által hivatkozott 3 hónapos felkészülési idõtartam egyébként is túlzottnak minõsíthetõ. Ajánlatkérõ a hivatkozását nem is igazolta.
<br>Ajánlatkérõ maga sem hivatkozott a Kbt. 125. § (2) bekezdés b) pontjában meghatározott további esetek (mûvészeti szempontok, kizárólagos jog védelme) fennállására és a Döntõbizottság is úgy ítélte meg, hogy ezek sem állnak fenn.
<br>A Döntõbizottság ajánlatkérõ egyértelmû nyilatkozata és a megkötött szerzõdések (III.6., illetve III.5.) fentiekben idézett pontjai alapján azt a következtetést vonta le, hogy ajánlatkérõ fenntartotta maga számára az olyan jellegû korlátozott felhasználási jogot, amelyek alapján jogosult az EMIR-rendszer üzemeltetésére, továbbfejlesztésére vonatkozóan a késõbbiekben közbeszerzési eljárást indítani. A Döntõbizottság ezt meghaladóan nem vizsgálta a felek közötti szerzõi joggal kapcsolatos jogviszonyokat.
<br>A Döntõbizottság a fenti indokokra tekintettel megállapította, hogy az ajánlatkérõ által az ajánlattételi felhívásában megjelölt Kbt. 125. § (2) bekezdés b) pontja szerinti eljárásfajta feltételei nem állnak fenn.
<br>A Döntõbizottság vizsgálta az ajánlatkérõ által a tárgyaláson megjelölt Kbt. 125. § (2) bekezdés c) pontja szerinti hirdetmény közzététele nélküli tárgyalásos közbeszerzési eljárás törvényi feltételeinek fennállását.
<br>E szakasz szerint ajánlatkérõ hirdetmény nélküli tárgyalásos eljárást alkalmazhat, ha az feltétlenül szükséges, mivel az ajánlatkérõ által elõre nem látható okból elõállt rendkívüli sürgõsség miatt a nyílt, a meghívásos vagy a hirdetmény közzétételével induló tárgyalásos eljárásra elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.
<br>A Kbt. fenti rendelkezése több feltétel együttes fennállásához köti ezen eljárásfajta alkalmazását. Ezen elõírás szerint elõre nem látható okból bekövetkezett rendkívüli sürgõsség esetén alkalmazható, abban az esetben, ha más eljárásfajta lefolytatására meghatározott idõtartamok nem lennének elegendõek. Feltétel továbbá, hogy ajánlatkérõt nem terhelheti mulasztás. Ezen tárgyalásos eljárásfajta megengedésének jogalkotói indoka az, hogy bekövetkezhetnek olyan váratlan helyzetek, amikor rendkívüli sürgõsséggel kell kielégíteni a beszerzési igényt.
<br>Jelen esetben ajánlatkérõ, illetve jogelõdje elõtt a beszerzési igénye már 2003-ban ismert volt. A fentiekben már hivatkozott 124/2003. (VIII. 15.) kormányrendelet 15. § (1) bekezdése kimondta, hogy a Nemzeti Fejlesztési Terv és EU-támogatások Hivatala gondoskodik a rendszer központi informatikai infrastruktúrájának fejlesztésérõl és üzemeltetésérõl. A Nemzeti Fejlesztési Hivatalról szóló 196/2003. (XI. 28.) kormányrendelet 10. § (1) és (2) bekezdése értelmében a Nemzeti Fejlesztési Hivatal az általános jogutódja a Nemzeti Fejlesztési Terv és EU-támogatások Hivatalának. E rendelkezésre tekintettel ajánlatkérõ elõtt 2004. január 1-jétõl kezdõdõen ismert volt, hogy biztosítania kell az EMIR-rendszer üzemeltetését.
<br>A Döntõbizottság megítélése szerint egyébként is az üzemeltetési tevékenység végzésére irányuló beszerzés olyan jellegû, melyeknél általában nem elõre nem láthatóan, nem váratlanul jelennek meg a beszerzési igények éppen a tevékenység folyamatos végzésének szükségessége miatt.
<br>A Döntõbizottság álláspontja szerint a fenti jogszabályi háttérre is tekintettel nem állapítható meg, hogy ajánlatkérõnél rendkívüli sürgõsséggel jelentkezett volna a beszerzési igény. Ajánlatkérõ az EMIR-rendszer üzemeltetésére vonatkozó kötelezettségét ismerte, így nem hivatkozhat elõre nem láthatóságra. A Döntõbizottság a fentieket összességében értékelve úgy ítélte meg, hogy a Kbt. 125. § (2) bekezdés c) pontjában támasztott törvényi feltételek nem állnak fenn.
<br>A Döntõbizottság nem fogadta el ajánlatkérõ azon - a jogorvoslati eljárás tárgyalásán tett - hivatkozását, amely szerint a végrehajtási jogszabályok megjelenésének a hiánya "jogalapot ad" a Kbt. 125. § (2) bekezdés c) pontja szerinti eljárásfajta választásához.
<br>A Kbt. 125. § (2) bekezdés c) pontja szerinti eljárásfajta feltételeit önállóan kell vizsgálni [ugyanúgy, mint a Kbt. 125. § (2) bekezdés b) pontja szerinti eljárásfajtánál is] azt, hogy a Kbt. kógens rendelkezéseiben meghatározott követelményeknek megfelel-e ajánlatkérõ eljárásfajta-választása.
<br>A jogorvoslati eljárás tárgya ajánlatkérõ közbeszerzési eljárása. Erre tekintettel a Döntõbizottság a hatáskörében eljárva is azt vizsgálta(hatta), hogy ajánlatkérõ betartotta-e a kötelezõ törvényi elõírásokat. Ajánlatkérõ a számára biztosított jogi, törvényi keretek között folytathat közbeszerzési eljárást. Amennyiben - a szükséges végrehajtási jogszabályok hiánya miatt - a közbeszerzési eljárás lefolytatásának nem állnak fenn a jogi feltételei, abban az esetben a közbeszerzési eljárást, illetve azt az eljárásfajtát nem lehet jogszerûen lefolytatni. Ezen ténybeli és jogi helyzettõl azonban nem változnak meg, nem nyernek más tartalmat a törvény egyéb további rendelkezései. A Kbt. kógens és taxatív szabályozási rendszerébõl következõen csak a Kbt. felhatalmazása esetén lehet eltérni a Kbt. elõírásaitól. A Döntõbizottság álláspontja szerint nem állapítható meg a Kbt. rendelkezései alapján ilyen eltérésre való felhatalmazás. Erre tekintettel a Döntõbizottság megállapította a választott eljárásfajta törvényi feltételeinek a hiányát, a Kbt. 340. § (2) bekezdés e) pontja alapján a Kbt. 125. § (2) bekezdés b) pontjának a megsértését.
<br>A Kbt. 340. § (1) bekezdése szerint a Döntõbizottság a jogkövetkezményeket együttesen is alkalmazhatja.
<br>A Kbt. 340. § (3) bekezdés e) pontja értelmében a Döntõbizottság "bírságot szabhat ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel (személlyel), valamint a jogsértésért, illetõleg a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben". A Kbt. 341. § (3) bekezdése szerint: "a Közbeszerzési Döntõbizottság annak eldöntésében, hogy indokolt-e a bírság kiszabása, illetõleg a bírság összegének megállapításában az eset összes körülményét - így különösen a jogsérelem súlyát, a közbeszerzés tárgyát és értékét, a jogsértésnek a közbeszerzési eljárást lezáró döntésre gyakorolt befolyását, az e törvénybe ütközõ magatartás ismételt tanúsítását, a jogsértõnek az eljárást segítõ együttmûködõ magatartását - veszi figyelembe. A bírság összegének megállapításakor figyelembe kell venni azt is, ha a jogsértés nyilvánvalóan szándékos volt."
<br>A Kbt. 341. § (4) bekezdése szerint a bírság mértéke a közbeszerzés értékének legfeljebb harminc százaléka lehet.
<br>A Döntõbizottság a jogsértés súlyára és a közbeszerzés értékére tekintettel úgy ítélte meg, hogy indokolt jogkövetkezményként alkalmazni a bírság kiszabását. A Döntõbizottság jelen esetben a bírság kiszabása során tekintettel volt arra is, hogy a megállapított jogsértés, illetve ajánlatkérõ beszerzési igénye kielégítése átmeneti idõszakra vonatkozott. Erre tekintettel a Döntõbizottság a bírság összegét 1 000 000 Ft-ban állapította meg.
<br>A Döntõbizottság a rendelkezésére álló bizonyítékok alapján úgy ítélte meg, hogy nem vonható le megalapozott következtetés a megállapított jogsértésért felelõs személyre, így személyi bírságot nem szabott ki.
<br>A Döntõbizottság a Kbt. 340. § (2) bekezdés h) pontja és a 341. § (6) bekezdése alapján rendelkezett az eljárási költségek viselésérõl.
<br>A bírósági jogorvoslatot a Kbt. 346. § (1) bekezdése biztosítja.
<br>
<br>Budapest, 2004. május 11.
<br>
<br>Dr. Nagy Gizella s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>