<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4888/2004)
</h2>
<br>
<br>1024 Budapest, Margit krt. 85.
<br>Ikt.sz.: D.227/7/2004.
<br>
<br>Tárgy: a Döntõbizottság elnöke által hivatalból indított jogorvoslati eljárás a Nemzeti Fejlesztési Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által a Nemzeti Fejlesztési Hivatal (1133 Budapest, Pozsonyi út 56., képviseli: dr. Patay Géza ügyvéd, 1026 Budapest, Pasaréti út 72. a továbbiakban: ajánlatkérõ) "A Nemzeti Fejlesztési Terv és a strukturális alapok gazdaságélénkítõ tevékenységének és megfogalmazott programjainak kommunikációja" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 2003. évi CXXIX. törvény (továbbiakban: Kbt.) 125. § (2) bekezdés c) pontját.
<br>A Döntõbizottság ajánlatkérõt 1 000 000 Ft (azaz egymillió forint) bírsággal sújtja.
<br>Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, és a felek nyilatkozatai alapján az alábbi tényállást állapította meg:
<br>Ajánlatkérõ 2004. április 1-jén tájékoztatta a Döntõbizottság elnökét arról, hogy a közbeszerzésekrõl szóló 2003. évi CXXIX. törvény (továbbiakban: Kbt.) 125. § (2) bekezdés c) pontja alapján hirdetmény közzététele nélküli tárgyalásos közbeszerzési eljárást indít az ajánlattételi felhívásában meghatározott tárgyban. Bejelentette, hogy a beszerzés megvalósítására strukturális alapokból származó forrásból kerül sor, ezért a közbeszerzési eljárására nem az 1995. évi XL. törvény, hanem a 2003. évi CXXIX. törvény 401. §-a alapján a 2003. évi CXXIX. törvényt, azaz a Kbt.-t kell alkalmazni.
<br>Ajánlatkérõ a Kbt. rendelkezései alapján nem tud hirdetménnyel induló közbeszerzési eljárást lefolytatni, mert az ehhez szükséges végrehajtási jogszabályok eddig nem léptek hatályba.
<br>Közölte, hogy egyébként fennállnak az általa választott eljárásfajta törvényi feltételei. A közbeszerzési eljárása arra irányul, hogy kommunikációs kampány keretében megfelelõ tájékoztatást és nyilvánosságot adjon a strukturális alapok által megnyíló pályázati lehetõségekrõl és azok feltételeirõl. Ezzel felhívja a potenciális pályázók, kedvezményezettek figyelmét a pályázati lehetõségekre, és egyben aktivizálja is õket pályázatok benyújtására.
<br>Elõadta, hogy a vonatkozó 1260/1999. EK rendelet 32. cikk 1. bekezdése alapján, továbbá a 233/2003. (XII. 16.) Korm. rendelet 21. § (2) bekezdése alapján a támogatásból megvalósítandó beszerzéseknél 2004. szeptember 30-ig kell eljuttatni az idõközi átutalási igénylést az Európai Bizottsághoz ahhoz, hogy 2 hónapos átfutási idõvel számolva az átutalásra még 2004-ben sor kerülhessen.
<br>Ismertette, hogy az idõközi átutalási igénylés feltétele az, hogy a kedvezményezett megkösse a szerzõdését a beszerzés megvalósítására, így a kedvezményezetteknek úgy kell lefolytatniuk a közbeszerzési eljárásukat, hogy legalább 2004. szeptember 30-ig megtörténjen a szerzõdéskötés. A közbeszerzési eljárások átlagos idõigénye 78-80 nap, ezért a kedvezményezetteknek legkésõbb 2004. július közepén meg kell indítaniuk a támogatásból megvalósítandó közbeszerzési eljárásukat. Figyelemmel kell lenni arra is, hogy a közbeszerzési eljárások elõkészítése - fõleg mert közbeszerzési gyakorlattal nem rendelkezõ kört érint - 2 hetes - 1 hónapos elõkészítést legalább igényel. Erre tekintettel indokolt, hogy a kommunikációs kampány 2004 júniusában megvalósuljon, figyelemmel arra is, hogy a kampányok rövid idõ elteltével fejtik ki hatásukat. Késõbb amiatt sem lenne célszerû lefolytatni a kampányt, mert szakmai tapasztalatok szerint a júliustól augusztusig folytatott kommunikációs kampányok hatásfoka rendkívül alacsony. Megítélése szerint a jelen közbeszerzési eljárást követõen a nyertes ajánlattevõnek a teljesítéshez várhatóan 2 hónap szükséges (2-3 hét a tervezésre és másfél hónap a kampány végrehajtására), ezért ajánlatkérõnek legkésõbb 2004. április második feléig le kell folytatnia ezt a közbeszerzési eljárását, így a nyílt, meghívásos vagy hirdetmény közzétételével induló tárgyalás eljárásra elõírt határidõk nem lennének betarthatóak.
<br>Ajánlatkérõ beszerzési igénye kielégítése azért is sürgõs, mert amennyiben nem kerül sor 2004. szeptember 30-ig az idõközi átutalási igénylésre, ez a 2004. évi költségvetés végrehajtása szempontjából jelentõs nagyságrendû bevételkieséssel járhat és a GDP csökkenéséhez is vezethet.
<br>Ajánlatkérõ tájékoztatójához mellékelte az ajánlattételi felhívását: a TEAM Kft.-t, a Saatchi & Saatchi Reklámügynökség Kft.-t, a LOWE GGK Reklám Kft.-t, a DDB Kommunikációs Csoport Kft.-t, és az EDISON NETWORK Kulturális és Szolgáltató Kft.-t hívta fel ajánlattételre.
<br>Ajánlatkérõ felhívása 4. pontjában az alábbiak szerint határozta meg közbeszerzési eljárása tárgyát:
<br>- 2004. évi kommunikációs stratégia meghatározása az ajánlati dokumentációban foglaltak szerint;
<br>- kommunikációs kampány kreatív tervezése és médiatervezése;
<br>- kommunikációs kampány kreatív megvalósítása és médiavásárlása.
<br>A felhívás 6. pontjában közölte, hogy a teljesítés határideje a kommunikációs kampány kreatív tervezése, a médiatervezés és a kreatív megvalósítás tekintetében 2004. május 15-e, a kampány végrehajtása tekintetében 2004. június 30-a azzal, hogy elõteljesítés lehetséges.
<br>Ajánlatkérõ felhívásában meghatározta a pénzügyi, gazdasági és mûszaki alkalmassági követelményeit. Közölte, hogy az ajánlatokat az összességében legelõnyösebb ajánlat szempontja alapján bírálja el, meghatározta a részszempontokat, súlyszámokat, értékelési ponthatárt, az értékelés módszerét. Rendelkezett eljárása lefolytatásának menetérõl, megállapította az ajánlattételi határidõt (2004. április 15-e), az elsõ tárgyalás idõpontját (2004. április 19-e). Közölte, hogy a közbeszerzés sürgõsségére tekintettel - lehetõség szerint - egyfordulós tárgyalás alapján kíván döntést hozni, de nem zárja ki a többfordulós tárgyalás lehetõségét, továbbá ajánlatkérõ jogosult meghatározni a tárgyalások során a végsõ ajánlat módosítási idõpontot.
<br>A Döntõbizottság elnöke 2004. április 15-én döntött arról, hogy hivatalból megindítja a Döntõbizottság eljárását az ajánlatkérõ által választott, a Kbt. 125. § (2) bekezdés c) pontja szerinti eljárásfajta jogalapjára és az ajánlattételi felhívás jogszerûségére vonatkozóan.
<br>Ajánlatkérõ kérte a jogorvoslati eljárás megszüntetését, mert álláspontja szerint jogszerûen választotta az eljárásfajtát.
<br>Tárgyalási - és késõbb azt pontosító - nyilatkozatában ismertette, hogy a 2003-ban az Európai Unióval kötött nemzetközi megállapodásban rögzítésre került, hogy a 2004. május 1-jén csatlakozó országok már 2004. január 1-jétõl kezdõdõen meghatározott nagyságrendben felhasználhatják az EU strukturális alapokból a támogatásokat, amennyiben EU-konform jogszabály alapján valósul meg a közbeszerzési eljárás lefolytatása. Erre tekintettel került úgy megalkotásra az új Kbt., a 2003. évi CXXIX. törvény, hogy az Európai Unió strukturális, illetõleg kohéziós alapjaiból származó forrásból támogatott közbeszerzésekre kimondásra került, hogy 2004. január 1-jén lép hatályba.
<br>Így ajánlatkérõ számára 2004. január 1-jétõl kezdõdõen adott volt a pénzügyi lehetõség arra, hogy lefolytassa a kommunikációs kampányát. A jogi környezet megteremtése azonban csak részben valósult meg. Az új törvény ugyanis elõírta a kötelezõ hirdetményi minták alkalmazását, azonban a végrehajtási jogszabályok meg nem alkotása miatt ajánlatkérõ mégsem tudta megindítani a közbeszerzési eljárást, illetve amiatt is várnia kellett az indítással, mert a közbeszerzési eljárása jogszerû befejezéséhez is szükséges hirdetményminta.
<br>Ajánlatkérõ egyébként - a végrehajtási jogszabályok megalkotása esetén - 2004 januárjától kezdõdõen le tudott volna folytatni és befejezni beszerzési igénye kielégítésére más közbeszerzési eljárásfajtát, akár nyílt, akár meghívásos, akár hirdetmény közzétételével induló tárgyalásos közbeszerzési eljárást.
<br>Ajánlatkérõ ismertette, hogy beszerzési igénye vonatkozik egyrészt arra, hogy elkészítsék az egész 2004. évre vonatkozóan a kommunikációs stratégiát, ugyanis fontos szempont, hogy egységes arculata legyen az egész évi kommunikációs kampánynak. Másrészt a mostani kommunikációs kampány kreatív tervezését és médiatervezését kell elkészíteni a meghatározott 2004. május 15-i idõpontra. Megvalósítani pedig csak ezt a mostani kampányt kell a nyertes ajánlattevõnek. Ajánlatkérõ az egész évre elkészített kampánystratégia alapján késõbb határoz annak megvalósítására közbeszerzési eljárás indításáról és arról, hogy azt milyen eljárásfajta szerint folytatja le, figyelemmel a szerzõi jogokra is.
<br>Ajánlatkérõ tárgyalási nyilatkozatában fenntartotta beszerzése sürgõsségének a tájékoztatójában közölt indokait. E körben ismertette, hogy amennyiben megkötésre kerül a támogatásokból megvalósuló közbeszerzési eljárásokban az eljárást lezáró szerzõdés, akkor megvan a lehetõség arra - a számos konstrukció alapján -, hogy sor kerülhessen elõlegfizetésre, elõfinanszírozásra, részszámlák kiutalására.
<br>Ajánlatkérõ becsatolta a Döntõbizottság részére az ajánlati dokumentációját. Ebben meghatározta az ajánlatok benyújtásával szemben támasztott formai és tartalmi követelményeit, és ez tartalmazta a szerzõdéstervezetet is. A dokumentáció 3. pontjában rögzítették, hogy 2004. december 31-ig szóló kommunikációs stratégiát kell kidolgozni.
<br>Ajánlatkérõ 2004. április 7-én tájékoztatta a felhívott ajánlattevõket arról, hogy ajánlattételi felhívását részben módosítja a pénzügyi, gazdasági alkalmasság körében támasztott követelményei vonatkozásában.
<br>Ajánlatkérõ közölte, hogy felhívása 23. pontját kiegészíti azzal, hogy: "a jelen közbeszerzési eljárás a KTK Technikai Segítségnyújtás 8. 3. 6. szerinti fedezetbõl valósul meg."
<br>Ajánlatkérõ 2004. április 7-én konzultációt tartott, írásban válaszolt az ajánlattevõk kérdéseire.
<br>A 2004. április 15-i ajánlattételi határidõre ajánlatot nyújtott be: a LOWE GGK Kft., a TEAM Magyarország Kft. és az EDISON Network Kulturális és Szolgáltató Kft.
<br>Ajánlatkérõ a LOWE GGK Kft.-t és a TEAM Magyarország Kft.-t hiánypótlásra hívta fel.
<br>Ajánlatkérõ 2004. április 19-én megtartotta a tárgyalásokat az ajánlattevõkkel és kérte a végsõ ajánlat benyújtását 2004. április 22-ig.
<br>Ajánlatkérõ 2004. április 22-én tájékoztatta az ajánlattevõket arról, hogy az eredményhirdetést - az ajánlatok értékelésének idõigényessége és a hirdetményi mintákat tartalmazó IM rendeletek meg nem jelenése miatt - elhalasztja. Ajánlatkérõ 2004. április 28-án közölte az ajánlattevõkkel, hogy 2004. április 30-án tart eredményhirdetést.
<br>Ajánlatkérõ kihirdette az eljárást lezáró döntését, az eljárás nyertese a EDISON Network Kulturális és Szolgáltató Kft. lett, a TEAM Magyarország Kft. ajánlatát érvénytelenné nyilvánították.
<br>Ajánlatkérõ bejelentette, hogy a nyertessel megkötötte az eljárást lezáró szerzõdést.
<br>A Döntõbizottság megállapította, hogy a hivatalbóli jogorvoslat indítása az alábbi indokokra tekintettel alapos.
<br>A Döntõbizottság a 2003. évi CXXIX. törvény 401. § (2) bekezdése alapján megállapította, hogy a jogorvoslati eljárásban a 2003. évi CXXIX. törvény rendelkezéseit kell alkalmazni.
<br>E szakasz szerint az Európai Unió Strukturális, illetõleg Kohéziós Alapjaiból származó forrásból támogatott közbeszerzésekre irányuló eljárások vonatkozásában a törvény 2004. január 1-jén lép hatályba. Ajánlatkérõ mind a közbeszerzési eljárása - mind a jogorvoslati eljárás során - egyértelmûen nyilatkozott arról, hogy beszerzése pénzügyi fedezete a Strukturális Alapok KTK Technikai Segítségnyújtás (X. 8. 3. 6. költségvetési sor). A beszerzése értéke pedig meghaladja a Kbt. 32. § a) pontjában meghatározott értékhatárt.
<br>A Döntõbizottság, a Döntõbizottság elnökének hivatalbóli eljárás indítása alapján jár el a Kbt. 318. § (1) bekezdésében meghatározott hatáskörében.
<br>A Kbt. szabályozása a 3. § értelmében kógens, a törvény szabályaitól csak annyiban lehet eltérni, amennyiben azt kifejezetten megengedi a törvény. A Kbt. 41. § (1) bekezdése szerint a közbeszerzési eljárás nyílt, meghívásos vagy tárgyalásos eljárás lehet. Tárgyalásos eljárást csak akkor lehet alkalmazni, ha azt a IV. fejezet megengedi.
<br>A Kbt. e rendelkezése értelmében eljárásválasztásra nyílt, illetve meghívásos eljárás vonatkozásában jogosultak az ajánlatkérõk. Tárgyalásos eljárás esetén viszont csak abban az esetben jogosultak ajánlatkérõk ilyen fajta eljárást alkalmazni, amennyiben ennek a törvényben meghatározott alkalmazási feltételei fennállnak.
<br>A Kbt. 124. § (1) bekezdése szerint a tárgyalásos eljárás hirdetmény közzétételével vagy anélkül indul.
<br>A Kbt. 125. §-a határozza meg a hirdetmény közzététele nélküli tárgyalásos közbeszerzési eljárások fajtáit.
<br>Az ajánlatkérõ által választott hirdetmény közzététele nélküli tárgyalásos eljárásfajta feltételeit a Kbt. 125. § (2) bekezdés c) pontja állapítja meg. E szakasz szerint ajánlatkérõ hirdetmény nélküli tárgyalás eljárást alkalmazhat, ha az feltétlenül szükséges, mivel az ajánlatkérõ által elõre nem látható okból elõállt rendkívüli sürgõsség miatt a nyílt, a meghívásos vagy a hirdetmény közzétételével induló tárgyalásos eljárásra elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.
<br>A Kbt. fenti rendelkezése több feltétel együttes fennállásához köti ezen eljárásfajta alkalmazását. Ezen elõírás szerint elõre nem látható okból bekövetkezett rendkívüli sürgõsség esetén alkalmazható abban az esetben, ha más eljárásfajta lefolytatására meghatározott idõtartamok nem lennének elegendõek. Feltétel továbbá, hogy ajánlatkérõt nem terhelheti mulasztás. 
<br>A Döntõbizottság az alábbi indokokra tekintettel megállapította, hogy nem áll fenn a Kbt. fenti szakaszában megkövetelt elõre nem láthatóság feltétele. A bizonyítékok, ajánlatkérõ nyilatkozata alapján megállapítható, hogy ajánlatkérõ elõtt beszerzési igénye már 2003-ban, legkésõbb 2004. év elején ismert volt. Ajánlatkérõ tudta a 2003-ban kötött nemzetközi megállapodás alapján, hogy 2004. január 1-jétõl kezdõdõen az Európai Unió Strukturális, illetõleg Kohéziós Alapjaiból származó forrásból egyrészt megvalósíthatja beszerzési igényét, másrészt a kommunikációs kampányt le is kell folytatnia annak érdekében, hogy azt követõen a potenciális kedvezményezettek támogatásból megvalósítandó közbeszerzési eljárásaikat lefolytathassák, és majd lehetséges legyen az átutalási igények határidõben történõ közlése az Európai Unió felé.
<br>Ebben az idõpontban nem állt fenn rendkívüli sürgõsség sem.
<br>E két feltétel együttesen fejezi ki azt, hogy ami ezen tárgyalásos eljárásfajta megengedésének indoka. A váratlanul bekövetkezõ rendkívüli sürgõsséggel bíró beszerzési igények valósíthatók meg a Kbt. 125. § (2) bekezdés c) pontja alapján.
<br>Ez az eljárásfajta rendkívüli helyzetek bekövetkezése esetén alkalmazható. Ezt tükrözi a Kbt. 135. § (1) bekezdésének szabályozása, mely kimondja, hogy azzal az ajánlattevõvel kell tárgyalni és szerzõdést kötni, aki a rendkívüli helyzet által megkívánt idõ alatt képes teljesíteni. A Döntõbizottság álláspontja szerint ez a megkövetelt rendkívüli helyzet jelen esetben nem áll fenn.
<br>A Döntõbizottság arra tekintettel sem fogadta el az ajánlatkérõ által választott eljárásfajtát, mert annak része volt a 2004. december 31-ig terjedõ kampánystratégia kidolgozása is. E vonatkozásban a Döntõbizottság álláspontja szerint a rendkívüli sürgõsség szintén nem állapítható meg.
<br>A Döntõbizottság tekintettel volt arra is a döntése meghozatala során, hogy az Európai Bíróság több döntésében rámutatott arra, hogy ezen eljárásfajta feltételei meglétét szigorúan kell vizsgálni. Kifejezetten a kényszerítõ szükség fennállását követeli meg ahhoz, hogy alkalmazható legyen ezen kivételes eljárásfajta. A Döntõbizottság álláspontja szerint jelen esetben kényszerítõ szükség nem áll fenn.
<br>A Döntõbizottság nem fogadta el ajánlatkérõ azon hivatkozását, amely szerint a végrehajtási jogszabályok megjelenésének a hiánya "jogalapot ad" a Kbt. 125. §  (2) bekezdés c) pontja szerinti eljárásfajta választásához. A Kbt. 125. § (2) bekezdés c) pontja szerinti eljárásfajta feltételeit önállóan kell vizsgálni: azt, hogy a Kbt. kógens rendelkezéseiben meghatározott követelményeknek megfelel-e ajánlatkérõ eljárásfajta-választása. 
<br>A jogorvoslati eljárás tárgya ajánlatkérõ közbeszerzési eljárása. Erre tekintettel a Döntõbizottság a hatáskörében eljárva is azt vizsgálta(hatta), hogy ajánlatkérõ betartotta-e a kötelezõ törvényi elõírásokat. Ajánlatkérõ a számára biztosított jogi, törvényi keretek között folytathat közbeszerzési eljárást. Amennyiben - a szükséges végrehajtási jogszabályok hiánya miatt - a közbeszerzési eljárás lefolytatásának nem állnak fenn a jogi feltételei, abban az esetben a közbeszerzési eljárást, illetve azt az eljárásfajtát nem lehet jogszerûen lefolytatni. Ezen ténybeli és jogi helyzettõl azonban nem változnak meg, nem nyernek más tartalmat a törvény egyéb további rendelkezései. A Kbt. kógens és taxatív szabályozási rendszerébõl következõen csak a Kbt. felhatalmazása esetén lehet eltérni a Kbt. elõírásaitól. A Döntõbizottság álláspontja szerint nem állapítható meg a Kbt. rendelkezései alapján ilyen eltérésre való felhatalmazás.
<br>A Döntõbizottság a fenti indokokat összességében értékelve megállapította a választott eljárásfajta törvényi feltételeinek a hiányát, a Kbt. 340. § (2) bekezdés e) pontja alapján a Kbt. 125. § (2) bekezdés c) pontjának a megsértését.
<br>A Kbt. 340. § (1) bekezdése szerint a Döntõbizottság a jogkövetkezményeket együttesen is alkalmazhatja.
<br>A Kbt. 340. § (3) bekezdés e) pontja értelmében a Döntõbizottság "bírságot szabhat ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel (személlyel), valamint a jogsértésért, illetõleg a szerzõdéskötésért felelõs személlyel, illetõleg a szervezettel jogviszonyban álló a jogsértésért felelõs személlyel és szervezettel szemben."
<br>A Kbt. 341. § (3) bekezdése szerint: "a Közbeszerzési Döntõbizottság annak eldöntésében, hogy indokolt-e a bírság kiszabása, illetõleg a bírság összegének megállapításában az eset összes körülményét - így különösen a jogsérelem súlyát, a közbeszerzés tárgyát és értékét, a jogsértésnek a közbeszerzési eljárást lezáró döntésre gyakorolt befolyását, az e törvénybe ütközõ magatartás ismételt tanúsítását, a jogsértõnek az eljárást segítõ együttmûködõ magatartását - veszi figyelembe. A bírság összegének megállapításakor figyelembe kell venni azt is, ha a jogsértés nyilvánvalóan szándékos volt."
<br>A Kbt. 341. § (4) bekezdése szerint a bírság mértéke a közbeszerzés értékének legfeljebb harminc százaléka lehet.
<br>A Döntõbizottság a jogsértés súlyára és a közbeszerzés értékére tekintettel úgy ítélte meg, hogy indokolt jogkövetkezményként alkalmazni a bírság kiszabását. A Döntõbizottság a Kbt. 341. § (3) bekezdésében és a (4) bekezdésben ismertetett szempontokat összességében értékelve és mérlegelve úgy ítélte meg, hogy jelen esetben indokolt 1 000 000 Ft bírság kiszabása.
<br>A Döntõbizottság a rendelkezésére álló bizonyítékok alapján úgy ítélte meg, hogy nem vonható le megalapozott következtetés a megállapított jogsértésért felelõs személyre, így személyi bírságot nem szabott ki.
<br>A Döntõbizottság a Kbt. 340. § (2) bekezdés h) pontja és a 341. § (6) bekezdése alapján rendelkezett az eljárási költségek viselésérõl.
<br>A bírósági jogorvoslatot a Kbt. 346. § (1) bekezdése biztosítja. 
<br>
<br>Budapest, 2004. május 21.
<br>
<br>Dr. Nagy Gizella s. k.,	Divinyi Péterné s. k.,
<br>közbeszerzési biztos	közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>