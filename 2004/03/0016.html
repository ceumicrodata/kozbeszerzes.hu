<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0016)
</h2>
<br>1024 Budapest, Margit krt. 85.
<br>Ikt. sz.: D.572/9/2003.
<br>
<br>Tárgy: a MASZER Rt. jogorvoslati kérelme a Bács-Kiskun Megyei Állategészségügyi és Élelmiszer Ellenõrzõ Állomás ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot
<br>
<br>A MASZER Magyar Épületszerelõ Rt. (1097 Budapest, Koppány u. 13-15., a továbbiakban: kérelmezõ) jogorvoslati kérelmét, melyet a Bács-Kiskun Megyei Állategészségügyi és Élelmiszer Ellenõrzõ Állomás (6000 Kecskemét, Halasi út 34., a továbbiakban: ajánlatkérõ) "1338,39 m 2 hasznos alapterületû, mikrobiológiai, analitikai és radiológiai laboratórium, valamint ezek közös kiszolgálóhelyisége megvalósítási munkái" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.
<br>Ajánlatkérõ 2003. július 23. napján a Közbeszerzési Értesítõ (K. É.) 30. számában közétett részvételi felhívással, nyílt elõminõsítési közbeszerzési eljárást indított a rendelkezõ részben meghatározott beszerzés tárgyában.
<br>A részvételi szakasz lezárását követõen az alkalmasnak minõsített jelentkezõk részére ajánlatkérõ 2003. augusztus 26-án küldött ajánlati felhívást.
<br>Az ajánlati felhívás 18. pontjában ajánlatkérõ kikötötte, hogy az ajánlati biztosíték nyertes ajánlattevõ esetében szerzõdést biztosító mellék kötelezettséggé - teljesítési biztosítékká - válik.
<br>A felhívás 19. pontjában ajánlatkérõ a pénzügyi ellenszolgáltatás teljesítésének feltételeit rögzítette, mely pontban többek között a részszámlák és a végszámla benyújtásának feltételeirõl rendelkezett. Ezen pontban közölte, hogy végszámát az ajánlatkérõ az igazolt hiány- és hibamentes teljesítés, valamint az eredményes mûszaki átadás-átvétel után 60 napos banki átutalással egyenlíti ki.
<br>A felhívás 21. pontjában ajánlatkérõ rögzítette, hogy az ajánlatokat a legalacsonyabb összegû ellenszolgáltatás szempontja alapján bírálja el.
<br>A felhívás 25. "Egyéb információk" között ajánlatkérõ elõírta, hogy az ajánlatokat laponként folyamatos számozással kell ellátni. Ezen túl ezen pontban ajánlatkérõ meghatározta az alábbiakat is:
<br>-"Az ajánlattevõknek az ajánlati dokumentációban lévõ tételes költségvetési kiírást kell beárazni és az ott megadott fõösszesítõ minta szerint kell összesíteni. Ajánlatkérõ az ajánlatok csak olyan beárazott ajánlati költségvetést fogad el, amely teljes egészében azonos a tervezõi kiírással, ettõl való eltérés az ajánlat érvénytelenségét eredményezi..."
<br>-"Az ajánlattevõknek írásban nyilatkozatot kell adni arról, hogy a teljesítésben a vállalási összeg 10%-át meg nem haladó mértékben kíván-e egyéb közremûködõt igénybe venni és ha igen, akkor mely munkanemek vonatkozásában és mekkora vállalási összeggel."
<br>A felhívásban ajánlatkérõ a hiánypótlás lehetõségét kizárta.
<br>Az ajánlat összeállításához ajánlatkérõ dokumentációt készített, mely tartalmazta a kiviteli tervdokumentációt és egy szöveges kiegészítést. A kiegészítés 3. oldalán a 7. pontban ajánlatkérõ elõírta a mûszaki ütemezéssel összhangban lévõ pénzügyi ütemezés csatolását, a 9. pontban a részletes, az egyes munkafázisokat is tartalmazó mûszaki ütemtervet. A dokumentáció 4. oldal 14. pontjában kikötötte ajánlatkérõ, hogy csak hiba- és hiánymentes I. osztályú teljesítést fogad el.
<br>A dokumentációban ajánlatkérõ néhány költségvetési tételt pontosított illetve módosított. Ezek között a tételek között szerepelt a "résfolyóka" módosítása.
<br>A 17. pontban 16. francia bekezdésben felsorolta ajánlatkérõ, hogy az eredményes mûszaki átadás-átvételnek melyek a feltételei. A 12. oldal 4. pontjában a Kbt. 43. § (2) bekezdés a) pont szerinti nyilatkozat megtételét írta elõ.
<br>2003. szeptember 16-án ajánlatkérõ helyszíni konzultációt tartott, melyen a felmerült kérdéseket megválaszolták, ennek emlékeztetõjét minden ajánlattevõ megkapta.
<br>A konzultáción a költségvetés több tételét módosították, így korrekció történt az építészeti kiviteli tervdokumentációt érintõen az árnyékolórácsoknál, információs táblákra vonatkozóan.
<br>A feltett további kérdéseket ajánlatkérõ írásban megválaszolta.
<br>Ajánlattételi határidõre, 2003. október 6. napjára ajánlatot nyújtott be a Mélyépítõ Kft., a KÉSZ Kft., a GEN-ÉP Kft., a MODUS "V" Kft., a STRABAG Rt., a VER-BAU Kft., valamint kérelmezõ.
<br>Ajánlatkérõ bizottsága értékelte az ajánlatokat, mely során 6 ajánlatot érvénytelennek nyilvánított, és a MODUS "V" Kft. ajánlatának (mint egyetlen érvényes ajánlatot) nyertességérõl döntött.
<br>Eredményhirdetésre 2003. október 22-én került sor, ahol kihirdették a MODUS "V" Kft. nyertességét.
<br>Kérelmezõ ajánlatának érvénytelenségét az alábbi okok fennállásával indokolta ajánlatkérõ az összegzésben:
<br>- ajánlatában formai hibát vétett, a lapszámozás sorrendje 63-63-65,
<br>- a Kbt. 43. § (2) a) pontja alapjára vonatkozó nyilatkozatával lehetõvé tenné az ajánlatában megjelöltekhez képest más munkanemek vonatkozásában is a 10% alatti közremûködõk bevonását,
<br>- nem nyilatkozott az ajánlati felhívásban szereplõ ajánlati biztosíték szerzõdést biztosító mellékkötelezettséggé válásának elfogadásával kapcsolatban,
<br>- nem nyilatkozott a hiány- és hibamentes teljesítés ajánlati dokumentációban meghatározott feltételeinek elfogadásával kapcsolatban,
<br>- a pénzügyi és mûszaki ütemezés összhangja, az azokban megadott adatok alapján nem ellenõrizhetõ,
<br>- nem nyilatkozott az eredményes mûszaki átadás-átvétel ajánlati dokumentációban meghatározott feltételeinek elfogadásával kapcsolatban,
<br>- nem nyilatkozott az ajánlati felhívás 19. pontjában szereplõ, a végszámla benyújtása feltételeként szabott hiba- és hiánymentes teljesítés elfogadásával kapcsolatban,
<br>- a légtechnikai munkák egyéb járulékos költségeinél a födémáttörések utólagos elkészítésére nincs költség beállítva az ajánlatba.
<br>- nincs átvezetve az ajánlatba az ajánlati dokumentáció szöveges kiegészítésében szereplõ: résfolyókákra vonatkozó mûszaki specifikáció,
<br>- nincs átvezetve az ajánlatba a 2003. szeptember 16-i helyszíni bejárás és konzultáció alapján az épület külsõ árnyékoló szerkezetére vonatkozó pontosított konszignáció,
<br>- nincs átvezetve az ajánlatba az ajánlattevõk által feltett kérdések és az azokra adott, 2003. szeptember 29-én kelt válaszok alapján a nyílászárók mûszaki megoldásának pontosított konszignációja.
<br>Ajánlatkérõ a nyertes ajánlattevõvel a szerzõdést 2003. október 30-án megkötötte.
<br>Kérelmezõ 2003. november 4-én nyújtott be jogorvoslati kérelmet, melyben az érvénytelenné nyilvánítását, a nyertesre vonatkozó döntést, valamint az összegzés tartalmát sérelmezi. Álláspontja szerint az összegzésbõl nem derül ki, hogy az "A" vagy a "B" alternatívát fogadta-e el ajánlatkérõ, mellyel megsértette a Kbt. 61. § (1) bekezdését.
<br>Az érvénytelenné nyilvánítással kapcsolatban elõadja, hogy
<br>- a laponkénti sorszámozás hibája elírás, félreérthetõséget nem tartalmaz,
<br>- a 43. § (2) bekezdés a) pontja szerinti nyilatkozatban az "elõreláthatólag" kifejezés az esetleges pótmunkák esetére vonatkozik,
<br>- a hiányolt nyilatkozatoknak a felolvasólapon és a szerzõdéstervezetben tett nyilatkozatok megfelelnek,
<br>- az árajánlat kifogásolt tételeinek elfogadásáról a felolvasólapon és a szerzõdéstervezetben nyilatkozott, illetve a kv.-ben a szöveg javítását ajánlatkérõ nem írta elõ.
<br>Álláspontja szerint, ha ajánlatkérõ jogszerûen jár el, kérelmezõ lenne az eljárás nyertese.
<br>Ajánlatkérõ észrevételében kéri a kérelem elutasítását, álláspontja szerint az érvénytelenséget jogszerûen állapította meg. Indoklásul elõadta, hogy a kérelmezõ ajánlatában a lapszámozás 62-63-63-65 lapok számozására körében nem elégíti ki a folyamatos számozásra vonatkozó ajánlatkérõi igényt. A közremûködõkre vonatkozó nyilatkozatban kérelmezõ az elõreláthatólag kifejezést alkalmazza, amellyel lehetõvé teszi a megjelölteken túli közremûködõk bevonását is, így az ellentétes a Kbt. 43. § (1) és 43. § (2) bekezdés a) pontjával, illetve az ajánlati felhívás elõ írásával.
<br>Ajánlatkérõ a Kbt. 43. § (1) bekezdésre hivatkozással elõadta, hogy a kérelmezõ ajánlata nem tartalmazott kifejezett nyilatkozatot a felhívás, dokumentáció feltételeinek elfogadásáról valamint a szerzõdéses feltételekre, így a kérelmezõ ajánlata nem tartalmazott nyilatkozatot az ajánlati biztosíték teljesítési biztosítékként való elfogadásáról, a hiány- és hibamentes teljesítés elfogadásáról, a mûszaki átadás-átvétel feltételeinek elfogadásáról, a pénzügyi ellenszolgáltatás feltételeire. Ajánlatkérõ megítélése szerint a kérelmezõ ajánlatában pénzügyi és mûszaki ütemezés összhangja nem volt megállapítható, miután a pénzügyi ütemezésben olyan munkák is leszámlázásra kerülnek, amely elvégzésére a mûszaki ütemezés szerint csak késõbbi idõpontban kerülne sor.
<br>Ajánlatkérõ hivatkozott továbbá arra is, hogy a kérelmezõ ajánlatában csatolt költségvetésben nem vezette át a dokumentációban, a helyszíni bejáráson, kérdésekre adott válaszok kapcsán történt mûszaki módosításokat sem. Az összegzés kifogásolására vonatkozóan ajánlatkérõ álláspontja az volt, hogy az összegzés mellékletét képezte az eredményhirdetési jegyzõkönyv, és az ajánlatokról felvett adatlap is, ezen iratokból egyértelmû, hogy melyik a nyertes legalacsonyabb ellenszolgáltatást tartalmazó változata és így melyik változat a nyertes arra tekintettel, hogy az elbírálás szempontja a legalacsonyabb ellenszolgáltatás volt.
<br>A Döntõbizottság megállapította, hogy a kérelmezõ jogorvoslati kérelme megalapozatlan az alábbi indokok alapján:
<br>A Kbt. 26. § (2) bekezdés második fordulata értelmében az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdés alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Döntõbizottságnak a Kbt. 76. § (1) bekezdésében rögzített hatáskörében a kérelem keretei között abban a kérdésben kellett állást foglalnia, hogy a kérelmezõ ajánlata az ajánlatkérõ által megjelölt okok körében a felhívás illetve a dokumentációban elõírt ajánlatkérõi elõ írásokat teljesítette-e, így ajánlatkérõ döntése az érvénytelenség körében jogszerû volt-e.
<br>
<br>
<br>1. Lapszámozás sorrendjének hibás feltüntetése, mint formai hiba:
<br>Ajánlatkérõ a felhívás 25. "Egyéb információk" pont 3. francia bekezdésében rögzítette azon elvárását, hogy az ajánlatokat laponként folyamatosan arab számmal sorszámozva kell formailag elkészíteni. A kérelmezõ sem vitatta azon tényt, hogy ajánlatának számozása körében a 63. oldalt a 65. számozás követi, igaz azon okból, mert a 63. oldalként ajánlatkérõ két oldalt is jelölt.
<br>A kérelmezõnek a közbeszerzési eljárásban való részvételkor - a felhívás és a dokumentáció megismerésével - a Kbt. 43. § (1) bekezdésében foglaltak szerint vállalnia kellett, hogy az ajánlat elkészítésénél az ajánlatkérõ által felállított - legyen az akár formai, akár tartalmi - feltételrendszernek fog megfelelni. Így azt is vállalta - ismerve a felhívás elõ írást, hogy az eljárásban nem lesz lehetõség hiánypótlásra - hogy bármilyen eltérés - legyen az akár bármily "jelentéktelen" és az ajánlat érdemét nem befolyásoló - azzal a következménnyel jár, hogy kizárásra kerül a közbeszerzési eljárásból és ezt viselnie is kell, amennyiben hibát vét.
<br>
<br>
<br>2. Kbt. 43. § (2) bekezdés a) szerinti nyilatkozat körében tett ajánlatkérõ érvénytelenségi kifogása:
<br>Ajánlatkérõ a felhívás 25. pont 6. francia bekezdésében írásbeli nyilatkozatot várt el ajánlattevõktõl, arról hogy a vállalási összeg 10%-át meg nem haladóan kívánnak-e közremûködõt igénybe venni. Ha ajánlattevõ válasza pozitív, úgy ajánlatkérõ kérte annak megnevezését is, hogy milyen munkanemek vonatkozásában, milyen vállalási összeggel kerül erre sor. A dokumentáció 1. oldalán ajánlatkérõ megismételve a felhívás elõ írását, kérte a Kbt. 43. § (2) bekezdés a) pontja szerinti nyilatkozatot közremûködõkrõl. Ajánlatkérõ a fent idézett elõ írásokon túl nem tett további elõ írást, formai és tartalmi elvárást a nyilatkozat megtételére vonatkozóan.
<br>A kérelmezõ ajánlatának 7. oldalán fellelhetõ az ajánlatkérõ által kért nyilatkozat, mely szerint kíván 10% alatti közremûködõket igénybe venni, kérelmezõ ezen túl megnevezi azon munkanemeket, amelyekre az igénybevétel vonatkozik, valamint annak összegeit is.
<br>A fentiek szerint tehát a kérelmezõ maradéktalanul teljesítette ajánlatkérõ elõ írását, megtette a nyilatkozatát az elvárt tartalommal. Miután kérelmezõ maradéktalanul eleget tett az ajánlatkérõ elvárásának a közremûködõkre vonatkozó nyilatkozat tekintetében, megfelelt a felhívásban elõírt ajánlatkérõi követelménynek. E körben tehát ajánlata hiányosnak és nem megfelelõnek nem minõsülhet.
<br>Kifejezett további ajánlatkérõi elõ írás, követelmény hiányában ajánlatkérõ nem tehet érvénytelenséget eredményezõ kifogást a nyilatkozat szóhasználata ellen.
<br>
<br>
<br>3. Az ajánlati biztosíték szerzõdést biztosító mellékkötelezettséggé válásának való elfogadásának hiánya, mint érvénytelenségi ok:
<br>Tényként állapítható meg a rendelkezésre álló iratok alapján, hogy ajánlatkérõ a felhívás 18. pontjának 3. francia bekezdésében rögzítette, hogy az ajánlati biztosíték a nyertes ajánlattevõ esetén a szerzõdést biztosító mellékkötelezettséggé (azaz teljesítési biztosítékká) válik. Ez azt jelentette, hogy ajánlattevõknek ajánlatukat úgy kellett elkészíteni, hogy olyan megajánlást tegyenek benne, amellyel teljesítik ajánlatkérõ elvárását, tehát bármilyen formában vállalást tesznek arra, hogy az ajánlati biztosítéknak megfelelõ összeg a szerzõdés megkötését követõen a szerzõdés teljesítésének idejére teljesítési biztosítékként szolgál.
<br>Rámutat e körben a Döntõbizottság arra, hogy mivel ajánlatkérõ nem írt elõ kötelezõ formát, illetve kötelezõ nyilatkozati formát a teljesítési garancia megajánlása körében, nem helytálló azon ajánlatkérõi hivatkozás hogy erre vonatkozó külön nyilatkozat hiánya már önmagában érvénytelenségi ok lenne, mint ahogy az sem fogadható el önmagában, hogy a Kbt. 43. § (1) bekezdésében elõírtak szerint külön nyilatkozat hiánya - az ajánlat tartalmára tekintet nélkül - érvénytelenséget alapozna meg. Jelen esetben ugyanis ajánlatkérõ nem követelte meg, hogy a Kbt. 43. § (1) bekezdésében foglaltakra külön szerkesztett nyilatkozatnak kell szerepelnie az ajánlatban.
<br>E körben tehát az érvénytelenségi ok megjelölésének jogszerûségét az dönti el a Döntõbizottság megítélése szerint, hogy az ajánlat tartalmaz-e az elõírt teljesítési garanciára vonatkozó vállalást a kérelmezõ esetében.
<br>A kérelmezõ ajánlatának tartalma alapján megállapítható volt, hogy az nem tartalmaz vállalást arra vonatkozóan, hogy nyertesség esetén az ajánlatkérõ által elvárt teljesítési biztosítékot rendelkezésre bocsátja. E nélkül pedig az ajánlat tartalmából hiányzik, egy a felhívásban elvárt szerzõdési feltétel vállalása.
<br>E körben osztotta a Döntõbizottság az ajánlatkérõ azon érvelését, hogy a kérelmezõ ajánlatának 2. oldalán szereplõ felolvasólap nem tekinthetõ a felhívás és dokumentáció feltételeit elfogadó olyan tartalmú nyilatkozatnak, amely helyettesíthetné a teljesítési biztosíték tekintetében a kérelmezõi vállalást.
<br>
<br>
<br>4. A hiány- és hibamentes teljesítésre vonatkozó feltételek elfogadásáról szóló nyilatkozat hiányára alapított érvénytelenségi ok:
<br>E körben a Döntõbizottság ismételten hivatkozik arra hogy mivel ajánlatkérõ nem írt elõ kötelezõ formát, illetve kötelezõ nyilatkozati formát, nem helytálló azon ajánlatkérõi hivatkozás hogy erre vonatkozó külön nyilatkozat hiánya már önmagában érvénytelenségi ok lenne, mint ahogy az sem fogadható el önmagában, hogy a Kbt. 43. § (1) bekezdésében elõírtak szerint külön nyilatkozat hiánya - az ajánlat tartalmára tekintet nélkül - érvénytelenséget alapozna meg. Jelen esetben ugyanis ajánlatkérõ nem követelte meg, hogy a Kbt. 43. § (1) bekezdésében foglaltakra külön szerkesztett nyilatkozatnak kell szerepelnie az ajánlatban.
<br>A kérelmezõi ajánlat áttekintése alapján megállapítható volt, hogy az ajánlat részét képezõ szerzõdéstervezetek 9. "Vállalkozói kötelezettségek" pontjában olyan tartalmú nyilatkozat található a Döntõbizottság megítélése szerint, amelyben a kérelmezõ a hiány- és hibamentes I. osztályú teljesítést vállalja. A fentiek alapján ajánlatkérõ alappal nem kifogásolhatja, hogy erre vonatkozóan az ajánlat nem tartalmaz vállalást, és ezért az ajánlat e körben hiányt szenvedne.
<br>
<br>5. Pénzügyi-mûszaki ütemterv összhangjának hiánya, mint érvénytelenségi ok:
<br>Ajánlatkérõ a dokumentáció 3. oldalának 7. pontjában elõírta, hogy a mûszaki ütemezéssel összhangban lévõ pénzügyi ütemezést kell az ajánlatnak - mint minimális tartalmi követelmény - tartalmaznia.
<br>Ajánlatkérõ a felhívás 19. pontjában azt is rögzítette, hogy ajánlatkérõ a munka megkezdéséhez elõleget nem biztosít, valamint, hogy csak teljesítésarányos részszámlázásra van lehetõség.
<br>A fentiek szerint alapvetõen az olyan pénzügyi ütemezés van összhangban a mûszaki ütemezéssel, ahol az elvégzett, teljesített munkák kerülnek leszámlázásra. Nem beszélhetünk azonban jelen esetben a kérelmezõ vonatkozásában a pénzügyi és mûszak ütemezés összhangjáról, mivel a pénzügyi ütemezésben olyan munkák ellenértéke is leszámlázásra került (bádogozás a pénzügyi ütemezés 2. részszámla, 2004. november 1. esedékességgel), amely munkafeladat a mûszaki ütemezés szerint csak 2004. november 1. napján kerül megkezdésre.
<br>A kérelmezõ tehát nem teljesítette tartalmilag azon ajánlatkérõi elvárást, amely a pénzügyi és mûszaki ütemezés összhangját követelte meg a dokumentációban, így e körben az ajánlat nem elégítette ki a dokumentáció egyik feltételét.
<br>
<br>
<br>6. az eredményes mûszaki átadás-átvétel dokumentációban meghatározott feltételek elfogadásáról szóló nyilatkozat hiánya, mint érvénytelenségi ok:
<br>Ajánlatkérõ a dokumentáció 2. oldalán ismertette az ajánlathoz csatolandó építési szerzõdés részletes feltételeire és minimális tartalmára vonatkozó követelményeit.
<br>Ezek között 17. pontban részletezte az eredményes mûszaki átadás-átvétel feltételeit.
<br>Ajánlatkérõ ezen feltételekre vonatkozó - azon túl, hogy a szerzõdés tartalmi követelményei - semmiféle további formai elõ írást nem tett. Így azt sem írta elõ, hogy ezekre vonatkozóan külön szövegezett nyilatkozatot várna el.
<br>A Döntõbizottság jelen pont kapcsán szintén hivatkozik arra, hogy mivel ajánlatkérõ nem írta elõ a kötelezõ formát, illetve kötelezõ nyilatkozati formát, nem helytálló azon ajánlatkérõi hivatkozás, hogy erre vonatkozó külön nyilatkozat hiánya már önmagában érvénytelenségi ok lenne, mint ahogy az sem fogadható el önmagában, hogy a Kbt. 43. § (1) bekezdésében elõírtak szerint külön nyilatkozat hiánya - az ajánlat tartalmára tekintet nélkül - érvénytelenséget alapozna meg. Jelen esetben ugyanis ajánlatkérõ nem követelte meg, hogy a Kbt. 43. § (1) bekezdésében foglaltakra külön szerkesztett nyilatkozatnak kell szerepelnie az ajánlatban.
<br>A kérelmezõ ajánlatának részét képezõ szerzõdéstervezetek áttanulmányozása alapján megállapítható, hogy a szerzõdéstervezet 4., 6., 9. pontjai tartalmilag valamennyi elõírt feltételt tartalmazza a mûszaki átadás-átvétel körében, így erre tekintettel ajánlatkérõ nem hivatkozhat e körben jogszerûen a kérelmezõ ajánlatának hiányosságára.
<br>
<br>
<br>7. A felhívás 19. pontjában szereplõ, végszámla benyújtása feltételeként szabott, hiba- és hiánymentes teljesítés elfogadásával kapcsolatos érvénytelenségi kifogás:
<br>Ajánlatkérõ e körben is csak tényként rögzítette elvárását, és ebben a körben kötelezõ formai elvárást nem támasztott ajánlattevõkkel szemben. A kérelmezõ ajánlata részét képezõ szerzõdéstervezet 6. pontja tartalmazza a pénzügyi elszámolás szabályait, amely között szerepel, hogy végszámla kiállításának alapja a megrendelõ által aláírt átadás-átvételi jegyzõkönyv, tehát ajánlatkérõ alaptalanul hivatkozott e körben is arra, hogy a kérelmezõ ajánlata nem felelne meg az elõ írásoknak. Miután pedig ajánlatkérõ nem határozott meg konkrét nyilatkozati formát, utólag már nem is kifogásolhatja, hogy ilyen nem szerepel az ajánlatban, fõleg akkor nem, ha az ajánlat tartalmilag teljesíti - bármilyen formában - ajánlatkérõi elõ írást.
<br>
<br>
<br>8. Födémáttörések költsége beállításának hiánya, mint érvénytelenségi ok:
<br>A kérelmezõ ajánlata, annak 180. oldalán a 95 db födémáttörés szerepelt a költségvetésben, méghozzá 0 Ft-tal.
<br>A fentiek értelmében tehát nem lehet helytálló ajánlatkérõ kifogása, hiszen ezen munkák költsége - 0 Ft-tal - beállításra került az ajánlatba.
<br>
<br>
<br>9. Egyes dokumentációban, helyszíni bejáráson, kérdésekre adott válaszok kapcsán - résfolyóka, árnyékoló és nyílászárók - módosított tételeinek átvezetésének hiánya:
<br>Ajánlatkérõ a felhívás 25. pont 4. francia bekezdésében elõírta, hogy az ajánlattevõknek az ajánlati dokumentációban lévõ tételes költségvetési kiírást kell beárazni és az ott megadott fõösszesítõ minta szerint kell összesíteni. Ajánlatkérõ az ajánlatok csak olyan beárazott ajánlati költségvetést fogad el, amely teljes egészében azonos a tervezõi kiírással, az ettõl való eltérés az ajánlat érvénytelenségét eredményezi.
<br>Ajánlatkérõ a kiadott költségvetésben szereplõ egyes tételek esetében már a dokumentációban tett módosításokat, azonban erre még a bejáráson és a kérdésekre adott válaszok kapcsán is sor került.
<br>A felhívás és a Kbt. 43. § (1) bekezdésében elõírt azon követelménynek, hogy az ajánlattevõnek az ajánlatot a felhívás és dokumentáció formai és tartalmi elvárásai alapján kell összeállítani, azt a kötelezettséget rója az ajánlattevõkre, hogy az ajánlatuk tartalmilag kielégítse az elvárásokat.
<br>A kérelmezõ rendelkezésére állt a dokumentáció, a helyszíni bejárásról felvett jegyzõkönyv, valamint a kérdésekre adott válaszok, amely alapján egyértelmû kellett legyen számára, hogy ténylegesen milyen mûszaki tartalomra kell az ajánlatot elkészíteni.
<br>A kérelmezõ ajánlatában szereplõ költségvetés azonban - figyelemmel a dokumentáció, a helyszíni konzultáció, kérdésekre adott válaszok módosításaira - a mûszaki módosítások ajánlatkérõ által kifogásolt tételeit nem tartalmazza, mivel kérelmezõ kizárólag az ajánlatban kiadott, módosítások nélküli költségvetést készítette el és árazta be. Az ajánlattevõket a kiírásnak megfelelõ mûszaki tartalommal történõ ajánlat elkészítésénél nem mentesítheti azon körülmény - fõleg akkor, ha ajánlatkérõ részletes költségvetés elkészítését kéri -, hogy egyösszegû, átalányáras ajánlati árat kell megadni.
<br>A fenti indokok alapján megállapította a Döntõbizottság, hogy a kérelmezõ ajánlata az 1., 3., 5., 9. pontokban nevesített okokból nem elégítette ki az ajánlatkérõnek a felhívásban, illetve a dokumentációban ismertetett feltételeit, így ezen okok alapján ajánlatkérõ jogszerûen állapíthatta meg a kérelmezõ ajánlatának érvénytelenségét a Kbt. 52. § (2) bekezdés d) pontja alapján. Az érvénytelenség körében hozott ajánlatkérõi döntés jogszerûségét nem érinti azon körülmény, hogy a döntést indokoló okok közül egyesek nem minõsülnek érvénytelenséget eredményezõ oknak. A Kbt. 52. § (2) bekezdés d) pontja szerinti érvénytelenség megállapításához egyetlen eltérés a felhívás, dokumentáció feltételeitõl elegendõ, jelen esetben kérelmezõ ajánlata a számozási elírás formai hibán kívül több tartalmi feltételnek, elõírásnak sem felelt meg.
<br>Kérelmezõ kifogásolta továbbá a ajánlatkérõ által elkészített összegzés tartalmát. Álláspontja szerint az elkészített összegzés sérti a Kbt. 61. § (1) bekezdését, mert abból nem derül ki, hogy a nyertes mely változatú ajánlata lett kiválasztva.
<br>61. § (1) Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.
<br>A törvény 5. számú melléklete szerinti hirdetmény minta 4. a) pontja szerint a nyertes ajánlattevõt meg kell jelölni. Ajánlatkérõ az "összegzés az eljárásról" elnevezésû irat 4. a) pontjában megnevezte a nyertes ajánlattevõt.
<br>Ajánlatkérõ az összegzésen túl megküldte az ajánlattevõknek az ajánlattevõk adatlapját, melyen a vizsgálati szempontok is szerepeltek és szerepeltek a megadott ajánlati árak is változatonként.
<br>Minden ajánlattevõ számára ismert volt, hogy a kiválasztás a legalacsonyabb ellenszolgáltatás szempontja alapján történik. Jelen eljárásban egyetlen érvényes ajánlattevõ volt a nyertesnek kihirdetett ajánlattevõ mindkét változata. A két változat ajánlati ára alapján - amely közölve lett a összegzéshez mellékelt adatlapban - kétséget kizáróan megállapítható, hogy mely a legalacsonyabb ellenszolgáltatást tartalmazó változat, így az összegzés és ahhoz mellékelt iratok tartama alapján a nyertes személye és a nyertes változat nem lehet kétséges.
<br>A fentiek alapján a Döntõbizottság úgy ítélte meg, hogy az ajánlatkérõ által megküldött iratok kielégítették tartalmilag a törvény elvárását a összegzés tekintetében, ezért e körben is alaptalannak találta a kérelmezõ kérelmét.
<br>Tekintettel a fent elõadottakra a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 4.
<br>
<br>Dr. Sárkány Izolda s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Dr. Tukacs László s. k.,
<br>közbeszerzési biztos
<br>
<br>
<br><br></body></html>