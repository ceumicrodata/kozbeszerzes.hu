<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0002)
</h2>
<br>1024 Budapest, Margit krt. 85.
<br>Ikt. sz.: D.569/16/2003.
<br>
<br>Tárgy: a Horváth-Ép Kft. jogorvoslati kérelme Nyírád Község Önkormányzata ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot
<br>
<br>A Horváth-Ép Kft. (8360 Keszthely, Sömögye dûlõ Ipartelep, képv.: Dr. Kovács István ügyvéd, 8300 Tapolca, Hõsök tere 9., továbbiakban kérelmezõ) jogorvoslati kérelmét, melyet a Nyírád Község Önkormányzat (8454 Nyírád, Szabadság u. 3., képv.: Dr. Deák Krisztina ügyvéd, 7100 Szekszárd, Jókai u. 22., továbbiakban ajánlatkérõ), Nyírád Község szennyvízközmû-beruházás megvalósítása" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.
<br>Ajánlatkérõ 2003. július 2. napján a Közbeszerzési Értesítõ (K. É.) 27. számában közzétett részvételi felhívással nyílt elõminõsítési közbeszerzési eljárást indított a rendelkezõ részben meghatározott beszerzés tárgyában.
<br>A részvételi felhívás 12. pont 7. fr. bekezdésében írta elõ, hogy jelentkezõk jelöljék meg, hogy a közbeszerzés mely részével kapcsolatban kívánnak szerzõdést kötni. A 10. bekezdésben közölte, hogy a közbeszerzés értékének 10%-át meghaladó mértékben igénybe venni kívánt alvállalkozók alkalmasságát nem kívánja vizsgálni.
<br>Részvételi határidõre 10 db jelentkezés érkezett, ajánlatkérõ mindet alkalmasnak és érvényesnek minõsített, és részükre ajánlati felhívást küldött.
<br>Az ajánlati felhívás 16. "Egyéb információk" 8. francia bekezdésében a hiánypótlás lehetõségét kizárta ajánlatkérõ.
<br>Ajánlatkérõ az ajánlat összeállítását elõsegítõen dokumentációt készített, amely tartalmazta a közbeszerzési eljárás rendjére vonatkozó általános szabályokat (I. fejezet) az értékelési részszempontok tartalmára vonatkozó elõírásokat (II. fejezet), a részletes szerzõdési feltételeket, valamint az ajánlattal kapcsolatos tartalmi és formai követelményeket (IV. fejezet). A dokumentáció tartalmazta továbbá 1. sz. mellékletként az ISO 10005 szabványt a minõségirányítás - minõségtervek irányelveirõl.
<br>A dokumentáció I. fejezet 15. Kapcsolattartás 15.2. pontjában ajánlatkérõ kérte, hogy az ajánlattevõk valamennyi, az eljárás során megküldésre kerülõ okmányok, levélen, faxon tüntessék fel az eljárás tárgyát és az azonosító számot. Az ajánlattal kapcsolatosan a dokumentáció ezen fejezet 11. pontja tartalmazott elõírásokat, mégpedig a 11.5.) pontban azt, hogy az ajánlatokat hány példányban kell benyújtani, illetve, hogy azon fel kell tüntetni melyik az "eredeti" és melyik a "másolati" példány.
<br>A dokumentáció II. fejezet 1.9. pontjában ajánlatkérõ elõírta, hogy az ajánlattevõk vállalásaik alátámasztására mellékeljenek mûszaki ütemtervként részletes idõgrafikont, amely grafikon utcánként tartalmazza a munkavégzés idõtartamát és helyét, valamint a fõbb munkafolyamatok is kerüljenek bemutatásra, továbbá be kell mutatni a meghatározó alvállalkozók tevékenységét, hol, mikor milyen idõtartamban, milyen munkára kívánja bevonni. Ezen túl a bemutatásnak tartalmaznia kell a bevonásra kerülõ mûvezetõk megjelölését is.
<br>Ezen fejezet 1.10. pontjában ajánlatkérõ elõírta minõségterv készítését is a csatolt ISO 10005:1995 szabványnak megfelelõen, valamint 1.10.1-1.10.14. pontokban a minõségterv összeállításával kapcsolatos igényeit fogalmazta meg.
<br>Az II. fejezet "Építéssel kapcsolatos vállalások" 3.3. pontjában az építéssel okozott akadályoztatás mértékére vonatkozóan kérte, hogy ajánlattevõk határozzák meg, hogy hány munkaórában fogják elvégezni a munkálatokat, ehhez pedig adják meg a gépi és/vagy az emberi erõforrások bemutatását (a munka mûszaki tartalmára, a munkavégzés helyére, ütemére/teljesítményére, fõbb gépek kapacitás adatainak ismertetésére, valamint utcánként az eszközök és erõforrások allokációját is megadva stb.).
<br>A 4. "Vállalási ár" pontban határozta meg az ajánlati ár összeállításánál figyelembe veendõ szempontokat, a 4.6. alpontban azt is közölte ajánlatkérõ, hogy a pénzügyi ütemterven túl az ajánlat tartalmazzon egy költségvetési kimutatást, és e körben megadta, hogy minimálisan milyen elemek szerepeljenek benne.
<br>A dokumentáció IV. fejezet 5.1. pontjában ajánlatkérõ rögzítette, hogy az ajánlatokat A/4 formátumú lapokon, kettõ kötetben, megbonthatatlanul összefûzve vagy kötve folyamatos oldalszámozással kell ellátni. Az 5.4. pontban ajánlatkérõ elõírta továbbá, hogy az ajánlat I. kötet II. fejezete tartalmazza a követelményekre adott válaszokat, megajánlásokat. A fejezet elsõ oldala egy cégszerûen megtett nyilatkozat legyen, amely tartalmazza a részszempontokra tett vállalások számszaki adatainak összefoglalását.
<br>2003. szeptember 9-én ajánlatkérõ helyszíni konzultációt tartott, melyen az elhangzott kérdéseket válaszolta meg.
<br>Ajánlati szakban ajánlattevõk további kérdéseket is intéztek ajánlatkérõhöz, melyek között szerepelt 7. kérdésként, hogy kell-e a régészeti leletmentést költségelni az ajánlati összesítõben, és ha igen milyen százalékkal vegyék figyelembe.
<br>Ajánlatkérõ válasza az alábbi volt: "Az ajánlatnak tartalmaznia kell az ún. múzeumi költséget a jogszabályoknak és kiadott dokumentációnak megfelelõen. Ezen túlmenõen nem kell kalkulálni a régészeti leletmentés költségével."
<br>Az ajánlattételi határidõ 2003. október 6-án volt, melyre ajánlatot nyújtott be a BOROSZLÁN Rt., a KAISER Kft., a SADE Kft., a KÖZVÍZ Kft., a SWIETELSKY Kft., a PENTA Kft., a BAU-TEAM Kft., valamint kérelmezõ.
<br>Ajánlatkérõ bizottsága értékelte az ajánlatokat, majd 2003. október 28-án hirdetett eredményt, mely szerint az eljárás nyertese a BAU-TEAM Kft., míg kérelmezõ ajánlata érvénytelen.
<br>Ajánlatkérõ az összegzést elkészítette, mely szerint kérelmezõ ajánlata 3 okból érvénytelen. Ezek:
<br>
<br>1. az erõforrások bemutatásánál a fõbb gépek kapacitását nem ismerteti,
<br>
<br>2. az elõminõsítési szakban megjelöltekhez képest további (csatornaépítésre is) alvállalkozókat is be kíván vonni a teljesítésbe,
<br>
<br>3. jogszabályban elõírt 0,9%-os régészeti költségnél kevesebbet állított be az ajánlatba.
<br>Ajánlatkérõ 2003. november 3-án értesítette kérelmezõt ajánlatának érvénytelenné nyilvánításáról, mely értesítésben még további érvénytelenségi okokat is megjelölt az összegzésben meghatározottakon túl.
<br>Kérelmezõ 2003. október 31. napján nyújtott be jogorvoslati kérelmet, melyben az érvénytelenné nyilvánítását sérelmezi.
<br>Indoklásul elõadta, az ajánlati dokumentációból derültek ki olyan információk, amelyek miatt szükség volt a további alvállalkozók bevonására. Álláspontja szerint ajánlatkérõ már a részvételi szakban is indokolatlanul kérte azokat megjelölni.
<br>A gépi és emberi erõforrások részletezettsége körében pedig álláspontja szerint az ajánlata I. kötet 33-34. és a II. kötet 39-41. oldalain lévõ kimutatás megfelel a kiírásnak.
<br>A múzeumi költségek tekintetében álláspontja szerint ajánlata megfelel a dokumentációban megfogalmazottaknak. A régészeti szakfelügyelet 700 000 Ft összeg a múzeumi költségnek csak egy része, amit ajánlatkérõ is megjelölt. A további költségeket ajánlatkérõ nem kérte részletezni, mert amelyik költséget külön kérte megjelölni azt jelezte. A múzeumi költségeknél ezt nem tette. Kérelmezõ tárgyaláson csatolt észrevételében kifejtette, hogy a 2003. november 3. napján kelt ajánlatkérõi levélben közölt további 7 érvénytelenségi okot nem tartja hivatalosnak, mivel azok megállapítása az eredményhirdetést követõen történt, egyébként pedig nem is tartják alaposnak. Egy részük (oldalszámozás, ajánlat tárgya, azonosítója) a részvételi szakaszban is azonosan került elõírásra, jelentkezésükkel azonos módon készítették el az ajánlatot is, a részvételi jelentkezésnél azonban ezek nem voltak érvénytelenségi okok, míg az ajánlatnál már igen. Elõadta továbbá, hogy a környezetvédelmi terv tartalmából egyértelmû, hogy az érintett beruházásra vonatkozik, elírásra csak a fejrész került.
<br>Kérelmezõ kérte, hogy a Döntõbizottság hivatalból vizsgálja meg az érvényesnek minõsített ajánlatokat is formai megfelelõség szempontjából, kérte továbbá ajánlatkérõ döntésének megsemmisítését.
<br>Ajánlatkérõ észrevételében kérte a kérelem elutasítását, mivel álláspontja szerint a kérelmezõ ajánlatát jogszerûen minõsítették érvénytelennek. Ajánlatkérõ nyilatkozata szerint a kérelmezõ érvénytelenségét megállapító döntés alapját azon okok képezték, melyrõl kérelmezõ 2003. november 3. napján kelt levélben tájékoztatva lett, az összegzésben csak a 3 legfontosabbat jelölték meg. Elõadta, hogy az iratok közé csatolásra került belsõ értékelési anyag, 2003. október 24. dátummal tartalmazza valamennyi érvénytelenségi okot, mely az ajánlatkérõ döntésének alapja volt.
<br>Ajánlatkérõ fenntartotta, hogy a hivatkozott belsõ értékelési anyagban szereplõ részletes indokok alapján kérelmezõ ajánlata a megállapított okok miatt hiányos volt, nem felelt meg az elõírásoknak, ezért az érvénytelenné nyilvánítás megalapozott volt. Nyilatkozott, hogy a belsõ anyagban szereplõ, a kérelmezõ által csatolt részletes költségvetési kimutatásra vonatkozó megállapítás nem érvénytelenségi ok, csak megjegyzésként szerepel.
<br>A Döntõbizottság ideiglenes intézkedést nem alkalmazott, ajánlatkérõ a szerzõdést a nyertes ajánlattevõvel 2003. november 5. napján megkötötte.
<br>A Döntõbizottság megállapította, hogy a kérelmezõ jogorvoslati kérelme megalapozatlan az alábbi indokok alapján:
<br>A Döntõbizottságnak a Kbt. 76. § (1) bekezdésében rögzített hatáskörében - a kérelem keretei között abban a kérdésben kellett állást foglalnia, hogy a kérelmezõ ajánlata az ajánlatkérõ által megjelölt okok körében a felhívás illetve a dokumentációban elõírt ajánlatkérõi elõírásokat teljesítette-e, így ajánlatkérõ döntése az érvénytelenség körében jogszerû volt-e.
<br>Elsõdlegesen a Döntõbizottság megállapította, hogy a jelen ügyben a kérelmezõ érvénytelenségét eredményezõ döntés alapját a 2003. október 27-én kelt értékelési anyagban megjelölt okok képezték. A 2003. november 3-án kelt tájékoztató levélben ismertetett indokokat tehát ajánlatkérõ nem utóbb, az eredményhirdetést követõen állapította meg, ezért az érvénytelenségi döntés jogszerûségének felülvizsgálata körében a belsõ értékelési anyagban megjelölt okokat vette figyelembe a Döntõbizottság.
<br>A Kbt. 26. § (2) bekezdés második fordulata értelmében az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdés alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>
<br>
<br>1. Az eljárás tárgyának és azonosítójának az ajánlat fedlapján történõ feltüntetés elmulasztása
<br>Az ajánlat fedlapjának formai elvárására vonatkozóan az ajánlati felhívás semmiféle rendelkezést nem tartalmaz.
<br>Az ajánlatkérõ által hivatkozott dokumentáció I. fejezet 15.2 pontjában az eljárás során az ajánlatok benyújtását követõ kapcsolattartás körében írta elõ a beszerzés tárgyának és azonosítójának a feltüntetését. Ezen elõírás tehát nem értelmezhetõ akként, hogy kötelezõ elõírás lett volna az ajánlat borítóján történõ azonosító feltüntetése. Az ajánlatkérõi dokumentáció ugyanis az I. fejezet 11. pontjában ad elvárásokat az ajánlat benyújtásával kapcsolatban. Ezen pontban az ajánlat borítóján való információ szerepeltetése körében kizárólag az kerül elõírásra, hogy azt kell jelezni, hogy melyik példány az eredeti és melyik a másolati.
<br>A fentiek értelmében tehát az állapítható meg egyértelmûen, hogy nem volt ajánlatkérõnek a felhívásban, illetõleg a dokumentációban megfogalmazott olyan formai elõírása, hogy az ajánlat fedlapján kötelezõen meg kellene jelölni az eljárás azonosítóját.
<br>Kifejezett elõírás hiányában pedig ajánlatkérõ nem hivatkozhat az ajánlat formai hiányosságára, mint érvénytelenségi okra, mert az ajánlat érvénytelenséget kizárólag a felhívásban, dokumentációban megfogalmazott egyértelmû, tiszta és világos elõírás nemteljesítése eredményezhet jogszerûen. Az ajánlatkérõ rejtett, a dokumentációban nem szerepeltetett elvárása az eljárás vizsgálati szakaszában nem szolgálhat kizárást eredményezõ körülményként.
<br>Jelen esetben nem volt fellelhetõ olyan ajánlatkérõi kifejezett elvárás, amelyet kérelmezõ elmulasztott teljesíteni, azáltal, hogy az ajánlatának borítóján nem tüntette fel az eljárás azonosítóját, ezért erre hivatkozó érvénytelenségi ok sem lehet jogszerû.
<br>Megjegyzi a Döntõbizottság, hogy a fentieken túl a kérelmezõ ajánlata, annak 23. oldalán csatolt ajánlattevõi nyilatkozatában tartalmazta is az eljárás azonosítójának megjelölését.
<br>
<br>
<br>2. Az ajánlat folyamatos oldalszámozásának elmulasztása, mint érvénytelenségi ok:
<br>Ajánlatkérõ a dokumentáció IV. fejezet 5.1. pontban elõírta, hogy az ajánlatot folyamatos oldalszámozással kell ellátni. Azt, hogy ajánlatkérõ mit tekint az ajánlat vonatkozásában oldal fogalmának és hogyan kell eljárni az ajánlat elkészítése során sem a felhívásban, sem a dokumentációban további információt - a fent hivatkozott ponton túl - nem nyújtott az ajánlattevõk számára.
<br>A kérelmezõ akként állította össze az ajánlatát, hogy az azokat alkotó A/4 formátumú lapok egyik fele hordozott ajánlati vállalásokat, illetve információkat. A kérelmezõ az ajánlatnak minden egyes, írást tartalmazó részét folyamatosan 1-tõl kezdõdõ arab számmal ellátta.
<br>Ajánlatkérõ ennek ellenére azt állapította meg, hogy az ajánlat nem volt ellátva folyamatos oldalszámozással, mert az ajánlat csak lapszámozást tartalmaz. Hiányolta ajánlatkérõ a lapok üres részeinek számozását.
<br>A Döntõbizottság megítélése szerint az ajánlatkérõ az ajánlat folyamatos számozását írta elõ és nem az ajánlatot alkotó A/4 lapok mindkét felének a számozását. Az ajánlat oldalának fogalma alatt pedig - ajánlatkérõ eltérõ elõírása hiányában - fogalmilag a tartalmi információkat hordozó részek értendõek . Amennyiben ajánlattevõ a lapok mindkét felét használja tartalmi közléseinek megjelenítésére, úgy az ajánlat oldala a lap mindkét fele külön-külön. Amennyiben azonban azt a megoldást választja adott ajánlattevõ, hogy csak a lap egyik felét használja ajánlatának ismertetésére, úgy az ajánlat oldalának csak az információt tartalmazó laprésze tekinthetõ.
<br>Ha ajánlatkérõ elvárása arra irányul hogy az ajánlatot alkotó lapok mindkét felét - tekintet nélkül arra, hogy hordoz-e információt - számozással kell ellátni, ezt kifejezetten elõ kell, hogy írja, rögzítenie kell a felhívásban illetve dokumentációban.
<br>Jelen esetben ajánlatkérõ dokumentációban közölt elvárása az ajánlat oldalszámozására vonatkozott, amelynek a kérelmezõ teljes mértékben megfelelt, hiszen az ajánlata minden oldalát számozással látta el, e körben az ajánlat fogalma körébe az üresen maradt lapok oldalai nem tartoznak. A fentiek alapján tehát a kérelmezõ ajánlata a sorszámozás vonatkozásában nem volt - a dokumentáció elõírását nemteljesítés oka miatt - hiányos, így jogszerû érvénytelenséget eredményezõ okot nem képezhet.
<br>
<br>3. A részszempontokra tett vállalások számszaki adatainak összefoglalását tartalmazó nyilatkozat ajánlatban való dokumentációtól való eltérõ szerepeltetése, mint érvénytelenségi ok
<br>Ajánlatkérõ a dokumentáció IV. fejezet 5.4. pontjában rögzítette, hogy az ajánlat I. kötet II. fejezete tartalmazza a követelményekre adott válaszokat, megajánlásokat. A fejezet elsõ oldala egy cégszerûen megtett nyilatkozat legyen, amely tartalmazza a részszempontokra tett vállalások számszaki adatainak összefoglalását.
<br>Az ajánlatkérõ elvárása e körben egyértelmûen kifejezésre került a dokumentációban, azaz az ajánlat konkrétan meghatározott részén kellett egy bizonyos nyilatkozatot szerepeltetni az ajánlatban. A Kbt. 43 §. (1) bekezdésében foglaltak szerint ajánlattevõknek a felhívás és a dokumentáció formai és tartalmi követelményeinek betartása mellett kell ajánlatukat elkészíteni, ennek elmulasztása az érvénytelenség jogkövetkezményét vonja maga után a Kbt. 52. § (2) bekezdés d) pontja szerint.
<br>Jelen esetben a kérelmezõ ajánlatának I. kötetének 22. oldalán kezdõdött II. fejezet. Ezen fejezet elsõ oldala (3. oldal) egy ajánlattevõi nyilatkozatot tartalmaz cégszerûen aláírva, majd csak ezt követõen a 24. oldalon, tehát a II. fejezet 2. oldalán adja meg kérelmezõ az ajánlatkérõ által elvárt nyilatkozatot a részszempontokra tett vállalások számszaki adatainak összefoglalására vonatkozóan.
<br>A fentiek alapján tehát kérelmezõ formai hibát vétett, amikor a dokumentációban közölt, egyértelmû elõírás ellenére nem ajánlatkérõ által elvárt részén az ajánlatnak tette meg nyilatkozatát, így ezen ok érvénytelenségi okként való megjelölésének jogszerûsége nem vonható kétségbe. A formai elvárások nem- teljesítése körében az érvénytelenség megállapítása alól nem nyújt kimentési lehetõséget a törvény, így az adott formai elvárás jelentéktelen, az ajánlat tartalmát nem érintõ jellege sem szolgálhat igazolásként az ajánlat hiányosságának korrigálására, mivel jelen esetben ajánlatkérõ kizárta a felhívásában a hiánypótlás lehetõségét.
<br>A Döntõbizottság ezért csak azt állapíthatja meg jogszerûen, amint ajánlatkérõ is tett, nevezetesen, hogy a kérelmezõ ajánlata nem elégítette ki a dokumentáció formai elvárását a nyilatkozat csatolása körében és ez alapul szolgál a Kbt. 52. § (2) bekezdés d) pontjában megfogalmazott érvénytelenség megállapításához.
<br>
<br>
<br>4. Az erõforrások bemutatásánál a fõbb gépek kapacitás adatai ismertetésének hiánya, mint hiányosság
<br>Ajánlatkérõ a dokumentáció II.B fejezete 3.3. pontjában elõírta, hogy ajánlattevõk a gépi és/vagy emberi erõforrások bemutatását, ezen belül a fõbb gépek esetében a kapacitásadatokat is kérte ajánlatkérõ.
<br>Arra vonatkozóan azonban nem tartalmazott kötelezõ elõírásokat, hogy ezen információk megadását ajánlattevõk milyen formában, az ajánlat melyik részét, milyen formában részletezve stb. tegyenek eleget.
<br>A kérelmezõ az ajánlat I. kötet 33. oldalán részletezi a személyi és gépi erõforrásokat, amely körében a fõbb gépek kapacitás adatait is megadja. Ezen túl az ajánlat II. kötet 39. oldalán pedig egyes gépekre lebontott részletességgel ismerteti a gépek, eszközök kapacitás adatait.
<br>A fentiek alapján tehát megállapítható, hogy a kérelmezõ ajánlatában kielégítette ajánlatkérõnek a dokumentáció II./B fejezet 3.3. pontjában elõírtakat, több helyen is ismerteti a fõbb gépek kapacitás adatait, ezért e körben hiányosság megállapítása ajánlatkérõ részérõl nem megalapozott. Miután a dokumentáció e körben nem tartalmaz kötelezõ formai elõírásokat az adatok ismertetésére, ezért ilyen irányú kifogásokat ajánlatkérõ nem is támaszthat a kérelmezõi ajánlattal szemben, éppen az erre vonatkozó dokumentáció elõírások hiánya miatt.
<br>
<br>
<br>5. Az elõminõsítési pályázatban közölteknél több 10% alatti alvállalkozó bevont személy megnevezése az ajánlatban
<br>A Döntõbizottság e körben nem talált olyan kógens törvényi rendelkezést, amely szerint igazolható lenne azon ajánlatkérõi okfejtés, hogy részvételi szakaszban az alvállalkozókra, bevonásra kerülõ 3. személyek vonatkozásában tett nyilatkozathoz az ajánlati szakaszban kötve lennének az ajánlattevõk. E körben nem alkalmazható a Kbt. 26. § (2) bekezdésében, illetõleg a Kbt. 49-50. §-ai, hiszen azok az ajánlathoz való kötöttségre vonatkozó kötelezõ elõírásokat tartalmaznak.
<br>A részvételi szakaszban a pénzügyi-gazdasági és mûszaki alkalmasság megítélésének körébe nem tartozik, nem is tartozhat a 10% alatti alvállalkozók, 3. szervezetek bevonásának kérdése, vizsgálata, ezért ezen okból sem látszik igazolhatónak, indokolhatónak az ajánlatkérõi hivatkozás. Már az is kérdésként merülhet fel, hogy mennyiben indokolható erre vonatkozó - az ajánlati szakaszra kiterjedõ kötelezõ erejû - nyilatkozat megkérése a részvételi szakaszban, ahol a beszerzés pontos mûszaki paraméterei, ajánlatkérõi elvárások nem lehetnek még teljes körûen ismertek.
<br>A fentieken túl a Döntõbizottság nem talált olyan ajánlatkérõi elõírást sem a részvételi, sem az ajánlati szakasz elõírásai között, amely arra vonatkozna, hogy a részvétel során megjelölteken túl nem lehet további 10% alatti szervezeteket, személyeket a teljesítésbe bevonni.
<br>Kifejezett elõírások hiányában pedig az ajánlati szakaszban történõ 10% alatt bevonni kívánt szervezetek - részvételi szakaszban tett nyilatkozatnál bõvebb - igénybevételének megjelölése nem eredményezhet érvénytelenségi okot.
<br>
<br>
<br>6. A régészeti költségeknek a jogszabályban meghatározott 0,9%-nál kevesebb beállítása az ajánlatba
<br>Ajánlatkérõ ajánlattevõi kérdésre, hogy kell-e a régészeti leletmentést költségelni az ajánlati összesítõben, és ha igen milyen százalékkal vegyék figyelembe, ajánlatkérõ válasza az alábbi volt: "Az ajánlatnak tartalmaznia kell az ún. múzeumi költséget a jogszabályoknak és kiadott dokumentációnak megfelelõen. Ezen túlmenõen nem kell kalkulálni a régészeti leletmentés költségével."
<br>Ajánlatkérõ e körben a kérelmezõ ajánlatát azért találta hiányosnak, mert az ajánlatban nem került feltüntetésre ezen 0,9%-os összeg, mint külön tétel.
<br>A fenti ajánlatkérõi válaszban nem lehet olyan formai elõ írásra következtetni, hogy a régészeti költséget külön tételként meg is kell jeleníteni az ajánlati fõösszesítõben. A fõösszesítõben minimálisan megkövetelt elemekre vonatkozóan a dokumentáció kifejezetten adott elõírást, mégpedig a II/B. fejezet 4.6. pontban, ilyen elõírás a régészeti költségek tekintetében nem található, így e körben azon ajánlatkérõi elõírás vehetõ figyelembe, ami a II/B. 4.11.-4.12. pontjaiban kerül rögzítésre, nevezetesen, hogy az ajánlati ár teljes körû legyen, figyelembe véve minden költséget, természetesen a külön feltüntetés kötelezettsége nélkül.
<br>Tévesen értékelte továbbá úgy ajánlatkérõ, hogy a kérelmezõ ajánlatában megjelölt I. kötet 74. oldalán lévõ költségvetési kimutatásban szereplõ régészeti szakfelügyeleti költségként szerepeltetett összeg a jogszabályban elõírt megelõzõ feltárásra vonatkozó költségekkel lenne azonos, és mint ilyen nem elégítené ki a jogszabályi mértéket.
<br>Az ajánlatban kérelmezõ által szerepeltetett régészeti szakfelügyelet költsége nem egyenlõ a megelõzõ feltárás költségeivel, annak csak egy része. Az hogy ezen költséget a kérelmezõ - erre vonatkozó kötelezõ elõírás ellenére - szerepeltette ajánlatában nem vonja maga után automatikusan, hogy a leletmentés költségének jogszabályi mértékét is fel kellene tüntetni, és ennek elmulasztása - ajánlatkérõ elõre közölt elvárása nélkül - is érvénytelenséget eredményezhetne.
<br>
<br>
<br>7. A dokumentáció II/A fejezetének 1.9. pontjának a bevonásra kerülõ mûvezetõk megnevezésének hiánya miatti nem teljesítése, mint érvénytelenségi ok
<br>Ajánlatkérõ a dokumentáció II/A fejezet 19. pontjában elõ írta, hogy ajánlattevõk csatoljanak megajánlásaik alátámasztására mûszaki ütemtervként részletes idõgrafikont. E grafikonnal szemben elvárás volt, hogy utcánkénti lebontásban legyen kidolgozva, mutassa meg a munkavégzés pontos helyét és idejét, mutassa meg a meghatározó (10% felett és alatta is) alvállalkozók tevékenységét, hol, milyen idõtartamban, milyen munkákra kívánja alkalmazni, valamint a bevonásra kerülõ mûvezetõk megnevezését is tartalmazza.
<br>Ezen rendelkezés értelmében az ajánlattevõknek mind az ajánlattevõ, mind pedig a bevont alvállalkozók (10% felett és alatt) tevékenységét, munkavégzését, illetve a bevonásra kerülõ mûvezetõket is be kellett mutatni. Ezen ajánlatkérõi elõírásból ezen feltételek az ajánlattevõk számára világosan kifejezésre kerültek, ezeket a Kbt. 43. § (1) bekezdésében foglaltak szerint az ajánlat elkészítésénél figyelembe kellett venniük, ajánlatukat ezen elõírás teljesítésével kellett megadniuk.
<br>A kérelmezõ I. kötet 36. oldalán adja meg a kivitelezésbe bevont személyzetet, 10 brigádra osztva. Ezen brigádok esetében azonban csak az elsõ 5 tekintetében nevezi meg a mûvezetõket, míg a további brigádok esetén ezt nem adja meg. Kérelmezõ által elkészített mûszaki - organizációs terv, amely az ajánlat I. kötet 76-90. oldalain található, a brigádok számaira hivatkozva tartalmazza az egyes munkanemeknél a személyzeti adatokat, azonban ezen táblázatban sem kerülnek megnevezésre a mûvezetõk, kiváltképp a 5-10 brigádok esetén. Ezen túl a mûszaki - organizációs terv 10 feletti brigád számokat is tartalmaz, amely tekintetében kérelmezõ nem ismerteti a személyzetet - a saját vagy alvállalkozó végzi - illetve a mûvezetõket sem. Az ajánlat nem is ad magyarázatot arra, hogy a 10 feletti brigádszámokat ajánlatkérõ mi módon kezelje.
<br>A fentiek alapján megállapítható, hogy e körben a kérelmezõ nem teljesítette a dokumentáció elvárását. Amennyiben a feltétel megismerésekor a kérelmezõ úgy ítélte volna meg, hogy ezen elõírás indokolatlan, teljesíthetetlen, a nyitva álló jogvesztõ határidõn belül kifogásolhatta volna, azzal, hogy elfogadta ezen feltételeket nem mentesülhet azok ajánlatban való teljesítése alól, ezért a Kbt 52. § (2) bekezdés d) pontjára hivatkozva ajánlatkérõ jogszerûen állapított meg érvénytelenséget.
<br>
<br>8. A pénzügyi ütemterv és a költségvetési kimutatásnak kizárólag a szerzõdés mellékleteként való szerepeltetésének kifogása
<br>Ajánlatkérõ a dokumentáció II/B fejezet 4.5. pontjában elõírta, hogy a beruházás folyamatát egyértelmûen nyomon követõ pénzügyi ütemtervet csatoljanak ajánlattevõk az ajánlatban, mely a szerzõdés mellékletét is kell, hogy képezze. A mûszaki ütemtervvel kapcsolatban a dokumentáció II/A fejezet 1.9. pontja tartalmazta hogy az ajánlatba és a szerzõdéstervezet mellékleteként csatoljanak.
<br>A Döntõbizottság megítélése szerint ezen elõírások semmilyen körülmény között nem értelmezhetõ akként, hogy a pénzügyi és mûszaki ütemterv az ajánlatban összesen 2-2 példányban kerüljön csatolásra.
<br>A kérelmezõ ajánlatában mind a pénzügyi ütemterv, mind a mûszaki ütemterv csatolásra került, a mellékelt szerzõdéstervezet 15. "Záró rendelkezések" pontjában pedig kérelmezõ rögzítette, hogy a szerzõdés elválaszthatatlan részét képezi mind a pénzügyi ütemterv, mind pedig a mûszaki ütemterv.
<br>Ezzel kérelmezõ kielégítette a dokumentáció elvárást, hiszen az ajánlatban csatolta a kért ütemterveket, valamint gondoskodott arról is, hogy azok a szerzõdés mellékletét képezhessék. Ajánlatkérõ elõírásából pedig nem lehet azon formai követelményt levezetni, hogy a feltételnek csak az ütemtervek dupla példányban való csatolásával lehet érvényesen eleget tenni.
<br>A fentiek alapján a kérelmezõ ajánlata e körben nem volt hiányos, így érvénytelenségi ok sem állapítható meg.
<br>
<br>
<br>9. A környezetvédelmi terv nem az érintett beruházásra vonatkozó elkészítésének kifogása
<br>Tényként állapítható meg jelen esetben, hogy a kérelmezõ ajánlatában csatolt környezetvédelmi terv "megnevezése" egy más térség megjelölését tartalmazza. Tényként állapítható meg továbbá az is, hogy a környezetvédelmi tervvel kapcsolatban formai elvárásokat ajánlatkérõ nem tett, a dokumentáció II. fejezet 3.2. pontjában csak a védelmi terv elkészítését írja elõ.
<br>Az is megállapítható volt, hogy ajánlatkérõ pusztán arra alapozva állapította meg, hogy a védelmi terv nem a beruházásra vonatkozik, hogy annak "megnevezéseként" más térség szerepel.
<br>A Döntõbizottság álláspontja szerint - tekintve, hogy formai elvárás nem került megfogalmazásra - ajánlatkérõ önmagában a "megnevezés" elírására hivatkozva - a terv tartalmának megvizsgálása, illetõleg annak tartalmának tisztázása nélkül - alappal nem állapíthatja meg, hogy a védelmi terv nem az adott beruházásra vonatkozik.
<br>Mivel ajánlatkérõ pusztán formai hivatkozással - a "megnevezés" elírása alapján jutott az érvénytelenségi ok megjelölésére, az semmiképpen nem fogadható el jogszerûnek és alaposnak.
<br>
<br>
<br>10. A minõségirányítási terv követelményeket ki nem elégítõ volta, mint érvénytelenségi ok
<br>A Döntõbizottság nem találta alaposnak ezen kifogások érvénytelenségi okként való megjelölését egyik ajánlatkérõi hivatkozás fényében sem. Az ajánlatkérõ által hivatkozott dokumentáció II/A fejezet 1.10-1.10.14. pontjaiban ugyanis nem talált olyan kifejezett elõírást, amely az ISO 14001 szabvány szerinti teljesítés részletes ismertetését írta volna elõ. A kérelmezõ egyébként az ajánlata I. kötet 55. oldalán nyilatkozik az ISO 14001 szerinti teljesítésre.
<br>Ugyancsak nem talált ezen pontok között olyan kitételt, hogy az ISO 9002 szabványról az új szabványra való áttérés módjáról, idõpontjáról adjon tájékoztatást ajánlattevõ. Így ezen okokból nem lehet az ajánlatnak a dokumentáció feltételeit ki nem elégítõnek minõsíteni és érvénytelenséget megállapítani hozzá.
<br>A fentieken túl ajánlatkérõ sem tudta - még a tárgyaláson sem - pontosan megjelölni, hogy a kérelmezõ minõségirányítási terve pontosan az elõírásainak mely pontját nem elégítette ki, pusztán a dokumentáció 1.10-1.10.14. pontjaira hivatkozott. E vonatkozásában a Döntõbizottság nem fogadta azon ajánlatkérõi érvelést, hogy ezen pontokban konkrét kötelezettségként kérte volna ajánlatkérõ az ISO 14001 szabvány érvényesítésének részletezését - különösen, hogy környezetvédelmi terv csatolása elõírás volt, valamint nyilatkozni kellett külön az ISO 14001 szerinti teljesítésre - valamint, hogy az ISO 9002 szabvány változására tekintettel, az új szabvány áttérésére is térjenek ki az ajánlattevõk.
<br>A fenti indokok alapján megállapította a Döntõbizottság, hogy a kérelmezõ ajánlata az 3., és a 7. pontokban nevesítettek okokból nem elégítette ki az ajánlatkérõnek a felhívásban, illetve a dokumentációban ismertetett feltételeit, így ezen okok alapján ajánlatkérõ jogszerûen állapíthatta meg a kérelmezõ ajánlatának érvénytelenségét a Kbt. 52. § (2) bekezdés d) pontja alapján. Az érvénytelenség körében hozott ajánlatkérõi döntés jogszerûségét nem érinti azon körülmény, hogy a döntést indokoló okok közül egyesek nem minõsülnek érvénytelenséget eredményezõ oknak. A Kbt 52. § (2) bekezdés d) pontja szerinti érvénytelenség megállapításához egyetlen eltérés a felhívás, dokumentáció feltételeitõl elegendõ, jelen esetben kérelmezõ ajánlata a számozási elírás formai hibán kívül több tartalmi feltételnek, elõírásnak sem felelt meg.
<br>Tekintettel a fent elõadottakra a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) alapján a megalapozatlan jogorvoslati kérelmet elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 9.
<br>
<br>Dr. Sárkány Izolda s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Tukacs László s. k.,
<br>közbeszerzési biztos
<br>
<br>
<br><br></body></html>