<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0011)
</h2>
<br>1024 Budapest, Margit krt. 85.
<br>Ikt. sz.: D.631/4/2003.
<br>
<br>Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a BM Távközlési Szolgálat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85. a továbbiakban: Bizottság elnöke) által a BM Távközlési Szolgálat (1903 Budapest, Pf. 314/38, nevében eljár: a BM Beszerzési és Kereskedelmi Rt. 1124 Budapest, Németvölgyi út 41.) "zárt célú BM hálózathoz kapcsolódó speciális feladatok ellátására, a BM szervek objektumaiban idõszakosan telepítendõ hálózatok kialakítása" tárgyú közbeszerzési eljárása ellen hivatalból indított jogorvoslati eljárást
<br>
<br>megszünteti.
<br>
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok alapján az alábbi tényállást állapította meg.
<br>Az ajánlatkérõ 2003. november 18-án tájékoztatta a Döntõbizottság elnökét a rendelkezõ részben meghatározott tárgyú a Kbt. 70. § (1) bekezdés b) pontja szerinti hirdetmény közzététele nélküli tárgyalásos eljárás megindításáról.
<br>Az ajánlatkérõ az eljárás választásának indokaként elõadta, hogy a beszerzés tárgyában szereplõ feladatok felügyeletét, irányítását és a rendszerintegrátori feladatokat a Belügyminisztérium új Szervezeti és Mûködési Szabályzata értelmében 2003 októberétõl a BM Távközlési Szolgálat látja el.
<br>A komplex feladatrendszer ellátására korábban az ORFK Híradástechnikai Szolgálat, mint felelõs már 1990 óta állt jelenleg is érvényes kapcsolatban a megjelölt ajánlattevõvel.
<br>A megbízó fél változása szükségszerûvé teszi a komplex feladat részfeladataira vonatkozó korábbi szerzõdések módosítását, ami egyben lehetõséget biztosít a szerzõdés egyes paramétereinek a - megkötésük óta eltelt idõszak tapasztalatai alapján történõ - kiigazítására, aktualizálására a résztevékenységeket magába integráló komplex szerzõdés létrehozására.
<br>Az ajánlattevõként felkért vállalkozó rendelkezik a szükséges szakemberekkel, melyet a BM területén felmerülõ "speciális viszonyok közötti" munkavégzésre kiképzésre kerültek, megfelelõ helyismerettel rendelkeznek az objektumok e területein és ismerik az üzemeltetõi igényeket, az üzemeltetéshez szükséges titoktartási követelményeket.
<br>Ajánlatkérõ ajánlattételre BITEL Távközlés- és Biztonságtechnikai Kft.-t hívta fel.
<br>A Döntõbizottság elnöke 2003. december 2-án kezdeményezett jogorvoslati eljárást ajánlatkérõ közbeszerzési eljárása ellen.
<br>A kezdeményezõ irat indokaként megjelölte, hogy nem állapíthatóak meg egyértelmûen a rendelkezésre álló iratokból a Kbt. 70. § (1) bekezdés b) pontja szerinti feltételek.
<br>Indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ 2003. december 5-én értesítette a Közbeszerzési Döntõbizottságot, hogy az ajánlati felhívását az ajánlattételi határidõ elõtt visszavonja.
<br>A Kbt. 79. § (2) bekezdése szerint a Döntõbizottság eljárása kérelemre, vagy hivatalból indul. A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése értelmében a közigazgatási szerv a hivatalból indított, vagy folytatott eljárást, ha - a megindításra vagy folytatásra okot adó körülmény már nem áll fenn - megszünteti és errõl értesíti azokat, akik az eljárás megindításáról értesültek.
<br>Az ajánlati felhívás visszavonására tekintettel a hivatalbóli eljárás tárgyát képezõ közbeszerzési eljárás már nincs folyamatban.
<br>A fenti rendelkezésekre tekintettel a Döntõbizottság a rendelkezõ részben foglaltak szerint a Döntõbizottság elnöke által hivatalból megindított jogorvoslati eljárást megszüntette.
<br>A költségek viselésérõl a Kbt. 88. § (1) bekezdés h) pontja alapján döntött. A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2003. december 8.
<br>
<br>Dr. Csanádi Péter s. k., Fábián Péter s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>