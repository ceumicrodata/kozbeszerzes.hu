<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0093)
</h2>
<br>1024 Budapest, Margit krt. 85.
<br>Ikt.sz.: D.578/8 /2003.
<br>
<br>Tárgy: A T.O.M. Controll Rt. jogorvoslati kérelme az ORFK Bûnügyi Fõigazgatóság közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot
<br>
<br>A Döntõbizottság a T.O.M. Controll 2001. Vagyonvédelmi és Szolgáltató Rt. (2040 Budaörs, Fügefa u. 15. a továbbiakban: kérelmezõ) jogorvoslati kérelmét, melyet az Országos Rendõr fõkapitányság Bûnügyi Fõigazgatóság Pénzügyi Nyomozó Igazgatóság (1078 Budapest, István utca 23-25. képviseletében eljár: Belügyminisztérium Beszerzési és Kereskedelmi Rt., 1124 Budapest, Németvölgyi út 41., képviseli: dr. Rezgõ Ildikó jogi elõadó) "az ORFK Bûnügyi Fõigazgatóság Pénzügyi Nyomozó Igazgatóság objektumainak (16 469 m 2 ) õrzés-védelme a szerzõdéskötéstõl folyamatosan határozatlan ideig a dokumentációban részletezettek szerint" tárgyú közbeszerzési eljárása ellen nyújtott be, elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Az ajánlatkérõ 2003. augusztus 27-én, a Közbeszerzési Értesítõ 35. számában, 6448/2003. számon ajánlati felhívást tett közzé nyílt közbeszerzési eljárás megindítására a fenti tárgyban.
<br>Az ajánlati felhívás 3. b) pontja szerint a teljesítés helye a hely és nagyság szerint megadott tizenegy objektum. A felhívás 3. d) pontja szerint az egyes objektumonként részajánlatot kell tenni, az ajánlatkérõ objektumonként hirdet nyertest és köt szerzõdést.
<br>Az ajánlati felhívás 11. pontjában határozta meg ajánlatkérõ az ajánlattevõk pénzügyi, gazdasági és mûszaki alkalmassága igazolásával kapcsolatos követelményeit és az alkalmatlansági szempontokat. Az ajánlatokat az összességében legelõnyösebb ajánlat szempontja szerint kívánta elbírálni. Meghatározta az ennek megítélésére szolgáló részszempontokat, súlyszámokat, pontszámokat, és az értékelés módszerét.
<br>Ajánlatkérõ dokumentációt is készített, amely tartalmazta az ajánlatok elkészítéséhez szükséges útmutatót, az ajánlatokkal szemben támasztott formai/alaki és tartalmi követelményeket, az objektumokra vonatkozó specifikációt, a szerzõdéstervezetet, továbbá felsorolta a becsatolandó mellékleteket is. A dokumentáció 10. oldalán, a 6. pont alatt az "Ajánlat összetétele" alfejezetben ajánlatkérõ részletesen meghatározta az ajánlat összetételét. A 6/2 pont tartalmazta - többek között -, hogy a kereskedelmi ajánlatban kell megadni a szolgáltatás díját a 2/1-2/11 melléklet szerint. A 6/12. pont szerint csatolandó "Nyilatkozat a IV. Vállalkozási szerzõdés feltételeinek elfogadásáról, illetve kiegészítések a szerzõdéshez."
<br>Ezt követõen közölte, hogy "Az iratokat a fenti sorrendben csoportosítva, közvetlenül egymást követõen kell az ajánlatban elhelyezni." A dokumentáció IV. fejezete tartalmazta a szerzõdéstervezetet, amelynek 4. pontja, a "szerzõdéses ár" alatt a következõt tartalmazta: "A vállalkozó a jelen vállalkozási szerzõdés tárgyát képezõ szolgáltatást
<br>2003. évben az alábbi szerzõdéses áron teljesíti: ...................
<br>2004. évben az alábbi szerzõdéses áron teljesíti: ................"
<br>A dokumentáció 2/1.-2/11. mellékletei objektumonként kérték megjelölni a 2003-ra, illetve a 2004-re vonatkozó szolgáltatási egységárat egyrészt "Ft/hónap (áfa nélkül)", másrészt bruttó egységárként "Ft/hónap" csoportosításban.
<br>A dokumentációt megvásárlók kérdéseket intéztek ajánlatkérõhöz, melyeket 2003. szeptember 30-i kiegészítõ tájékoztatójában írásban megválaszolt.
<br>Az ajánlattételi határidõre, 2003. október 7-re kérelmezõn kívül az alábbi társaságok nyújtottak be ajánlatot: Hope Plusz Kft., Special Service Team Kft., KÕVÉD Sz.V. Kft., Group 4 Falck Kft., Berta Biztonsági Szolgálat Kft., PROFINFO Team Rt., CIVIL Biztonsági Szolgálat Rt., PAJZS 07 Biztonságvédelmi és Magánnyomozói Rt., GOLDEX Security Kft., CITY Service Rt., Bank Biztonság Bizalom Rt., VÉDELEM HOLDING Kft., HB Security Kft.
<br>Ajánlatkérõ az ajánlatokat megvizsgálta, valamennyit érvényesnek találta és értékelte. A 2003. október 27-i eredményhirdetésen mind a 11 objektum esetében a Hope Plusz Kft. ajánlatát hirdette ki nyertesként.
<br>Kérelmezõ 2003. november 5-én nyújtotta be jogorvoslati kérelmét, kérte jogsértés megállapítását, ajánlatkérõ döntésének megsemmisítését, bírság kiszabását, ajánlatkérõ költségekben való marasztalását, ideiglenes intézkedésként az eljárást lezáró szerzõdés megkötésének megtiltását. Kérelme indokául elõadta, hogy álláspontja szerint ajánlatkérõ megsértette a Kbt. 43. § (7) bekezdését, mert az ajánlatában lévõ nyilvánvaló számítási hibát ki kellett volna javítania, valamint a Kbt. 57. § (1) bekezdésében foglaltaknak megfelelõen kérdést kellett volna feltennie az ajánlatban szereplõ nem egyértelmû kijelentés tisztázása érdekében. Kérelme indokolásaként elõadta, hogy ajánlatát úgy készítette el, hogy a dokumentációban objektumonként megadott létszám és munkaidõ alapulvételével, az általa kalkulált óradíj - a vállalási ár 1 órára vetített átlagos nettó díját objektumonként egységesen 610 Ft-ban határozta meg - segítségével kiszámította az egyes objektumokra a vállalási díját éves szinten, s ezt az összeget elosztotta a hónapok számával. Az ajánlat 5-15. oldalain csatolt objektumonkénti ártáblázatokban számítási hiba következtében a vállalási árakat tévesen 1 hónapra vetített nettó és bruttó egységár helyett 2003. és 2004. évre vonatkozóan is teljes éves vállalási árban adta meg. Elõadta, hogy a számítási hiba nyilvánvaló volt, mert a 2003. évre megadott egységár és a 2004. évre megadott egységár között majdnem tízszeres volt a különbség, ami nyilvánvalóan csak tévedés lehet. Elõadta, hogy a 2003. és 2004. évre ajánlott vállalási árakat az ajánlata 182-187. oldalán csatolt vállalkozási szerzõdéstervezetben is rögzítette. Értelmezése szerint a szerzõdéstervezetben ajánlatkérõ éves összeg megadását kérte. Álláspontja szerint a számítási hibát ajánlatkérõnek javítani kellett volna úgy, hogy a táblázatban megadott egységárakat 12-vel elosztja. Álláspontja szerint a Kbt. 57. § (1) bekezdése elõ írásai szerinti, az ajánlattal kapcsolatos nem egyértelmû kijelentések, számítási hibák tisztázására vonatkozó kérdést is fel kell
<br>ett volna tegye ajánlatkérõ. Ennek elmulasztása miatt jelentõs hátrány érte, mert esélytelenné vált. Elõadta, hogy számítása szerint ajánlata nyertes lett volna az értékelés alapján. Elõadta, hogy a bontási eljárás során, illetve a bontási jegyzõkönyv alapján nem észlelte a hibát, csak az eredményhirdetésen szerzett tudomást ajánlatkérõ jogsértõ eljárásáról.
<br>Ajánlatkérõ észrevételében kérte a jogorvoslati kérelem elutasítását annak megalapozatlanságára való hivatkozással. Elõadta, hogy az ajánlati dokumentációban kötelezõ formai elõ írásként elõre meghatározott tartalmú ártáblázatban kérte - minden egyes objektumra külön - az árajánlat megadását. Kérelmezõ részérõl az ajánlati árak megadása az ajánlati dokumentációban elõírt táblázatos formának megfelelõen és egyértelmûen történt. Kérelmezõ sem a bontáson, sem a bontási jegyzõkönyv kézhezvételét követõen nem lépett fel korrekciós igénnyel, mely szerint a megadott árak nem egy hónapra, hanem egy évre vonatkoztatva értendõk. Elõadta továbbá, hogy amennyiben kérelmezõ Ft/év bontásban adta volna meg árat, ajánlata a Kbt. 52. § (2) bekezdés d) pontja alapján érvénytelen lenne.
<br>Elõadta továbbá, hogy a dokumentáció 10. oldalán meghatározta az ajánlat összetételét. Költségszámvetés és a vállalkozási szerzõdés csatolását nem kérte. Az ajánlatkérõ az értékelést részajánlatonként végezte, ezért nem kerülhetett sor a 11 objektum összességére vonatkozó költségelszámolás és vállalkozási szerzõdés figyelembevételére. Az összesített adatokból, tekintettel az objektumok eltérõ nagyságára sem lett volna kiszámítható az egyes objektumokra vonatkozó ajánlat. A szerzõdéstervezetben szereplõ számadatok nem vonhatók be az értékelés körébe.
<br>Ajánlatkérõ elõadta, hogy a Kbt. 57. § (1) bekezdésének alkalmazása a nem egyértelmû kijelentések tartalmának tisztázása érdekében történhet. Ez lehetõség de nem kötelezettség. Amennyiben ajánlatkérõ élt volna ezzel a lehetõséggel, az ajánlat érvénytelenségét kellett volna megállapítani. A Kbt. 43. § (7) bekezdés alkalmazására szintén nem volt mód, tekintve, hogy ez csak számítási hiba javítása céljából történhet.
<br>Hivatkozott továbbá a kérelem elkésettségére is, mivel kérelmezõ már a bontáskor és a bontási jegyzõkönyvbõl is tudomást szerzett arról, hogy ajánlatának értékelése milyen árak alapján fog történni.
<br>Az egyéb érdekeltek érdemi észrevételt nem terjesztettek elõ.
<br>A Döntõbizottság ideiglenes intézkedést nem hozott, mert annak törvényi elõfeltételei nem álltak fenn.
<br>A Döntõbizottságnak elsõdlegesen azt kellett vizsgálnia, hogy a jogorvoslati kérelem a jogvesztõ határidõben került-e benyújtásra.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Kbt. kétféle határidõt állapít meg jogorvoslati kérelem benyújtásával kapcsolatban. A 90 napos (objektív) határidõt a jogsértõ esemény bekövetkezésétõl kell számítani, a Kbt. meg is határozza azt, hogy mit kell a jogsértõ esemény bekövetkezése idõpontjának tekinteni. A másik, a 15 napos (szubjektív) határidõt az e törvény szabályait sértõ esemény tudomásra jutásától kell számítani. Bármelyik határidõt lépi is túl a kérelmezõ a kérelme benyújtásával, a kérelme elkésett.
<br>A fenti rendelkezések alapján a Döntõbizottságnak meg kellett vizsgálnia, hogy a kérelmezõ által sérelmezett ajánlatkérõi magatartás mikor jutott a kérelmezõ tudomására, és ehhez képest mikor járt le a jogorvoslati kérelem benyújtására nyitva álló határidõ, a kérelem benyújtása a jogvesztõ határidõben történt-e.
<br>Kérelmezõ sérelmezte a szerinte nyilvánvalónak minõsíthetõ számítási hiba kijavításának a hiányát, valamint azt, hogy ajánlatkérõ nem tett fel kérdést az ajánlatában lévõ nem egyértelmû kijelentések tisztázására. Mindkét eljárási cselekményre az ajánlatok bontását követõen és az eredményhirdetést megelõzõen kerülhet sor. A Döntõbizottság elfogadta, hogy kérelmezõ az eljárást lezáró döntés kihirdetése során értesült arról, hogy ajánlatkérõ nem élt sem a Kbt. 43. § (7) bekezdésben, sem az 57. § (1) bekezdésében foglalt eszközökkel, tehát számára a jogvesztõ határidõ 2003. október 27-én kezdõdött, így jogorvoslati kérelmét határidõben nyújtotta be.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Kbt. 43. § (7) bekezdése szerint ha az ajánlatban nyilvánvaló számítási hiba van, annak javítását az ajánlatkérõ végzi el úgy, hogy a beszerzés tárgya elemeinek tételesen meghatározott értékeit alapul véve számítja ki az összesített ellenértéket. A számítási hiba javításáról az összes ajánlattevõt egyidejûleg, haladéktalanul, írásban tájékoztatni kell.
<br>Az ajánlati felhívás és a dokumentáció alapján ajánlattevõknek egyértelmûen objektumonként kellett részajánlatot tenni. Ajánlatkérõ azt is meghatározta, hogy objektumonként hirdet nyertest és objektumonként köt szerzõdést. Az ajánlati dokumentáció III. fejezetében, a Mûszaki szolgáltatási leírás szerint az egyes objektumok az ország különbözõ településein helyezkednek el, nagyságuk különbözõ, a szükséges õrszemélyzet létszáma eltérõ, a szükséges õrzési idõ eltérõ.
<br>Kérelmezõ ajánlatának ártáblázatában adta meg a szolgáltatási árakat a dokumentációban elõírt módon, objektumonként nettó és bruttó árat is megadott valamennyi egységárnál feltüntetve, hogy Ft/hónap.
<br>Kérelmezõ csatolt egy, az ajánlati dokumentációban nem szereplõ "költségszámvetés" elnevezésû iratot. Ezen iratból nem tûnik ki, hogy melyik objektumra vonatkozik, nem tûnik ki, hogy melyik évre vonatkozik, adatai egyik részajánlattal sem összevethetõek.
<br>Kérelmezõ csatolta ajánlatában a szerzõdéstervezet általa cégszerûen aláírt példányát is. Ezt a dokumentumot ajánlatkérõ a dokumentációban nem kérte csatolni, annak csak feltételeit kérte nyilatkozati formában elfogadni, tekintettel arra, hogy részajánlatonként kívánt szerzõdést kötni, mely szerzõdések nyilvánvalóan a teljesítés hely és a szerzõdéses ár vonatkozásában különbözni fognak.
<br>A kérelmezõ által csatolt szerzõdéstervezet teljesítési helyként valamennyi objektumot tartalmazza, a szerzõdéses ár vonatkozásában tartalmaz 2003. évre és 2004. évre egy összeget. Tekintettel arra, hogy ajánlatkérõ havi ár megadását kérte, a megadott összegbõl nem állapítható meg egyértelmûen, hogy havi vagy éves összesített ár. Ezen túlmenõen ebbõl az összegbõl a tizenegy különbözõ objektumra vonatkozó szerzõdéses ár nem állapítható meg.
<br>A Döntõbizottság nem fogadta el kérelmezõnek azt az álláspontját, hogy az ajánlatában megadott adatokból egyszerû számtani mûvelettel ajánlatkérõ meg tudta volna állapítani a havi szolgáltatási árat az egyes objektumok vonatkozásában.
<br>Számítási hibajavítására akkor kerülhet sor, ha az ajánlatban szerepelnek olyan rész ellenértékek, melyekkel különbözõ matematikai mûveleteket végeznek és ezek alapján adják meg az összesített ellenértéket. Az elbírálás során ajánlatkérõ észlelheti, hogy a résztételekkel végzett matematikai mûveletek eredménye helytelen, ezáltal a végeredmény, a beszerzés ellenértéke helytelen. A Kbt. meghatározza azt, hogyan kell ajánlatkérõnek eljárnia a számítási hiba esetén, a 43. § (7) bekezdése ugyanis kimondja, hogy a beszerzés tárgya elemeinek tételesen meghatározott értékeit alapul véve kell kiszámítania az összesített ellenértéket. E szabály alapján tehát ajánlatkérõnek a matematikai mûveletet kell helyesen elvégeznie az ajánlattevõ helyett, az ajánlatban lévõ adatok alapján. A Döntõbizottság megállapította, hogy kérelmezõ ajánlatának ilyen módon való kijavítására ajánlatkérõnek nem volt lehetõsége, mivel nem volt az ajánlat adataiból nyilvánvalóan látható, hogy az ártáblázatban megadott árak a teljes évre vonatkoznak, tehát ajánlatkérõ nem sértette meg a Kbt. 43. § (7) bekezdését.
<br>A Kbt. 43. § (1) bekezdése kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Döntõbizottság rámutat arra, hogy az ajánlattevõ felelõssége, hogy ajánlatát tartalmi szempontból is megfelelõen készítse el. Az ajánlatkérõ havi ár megadását kérte, tehát az éves bontásban megadott szolgáltatási ár nem tesz eleget a felhívás és dokumentáció követelményeinek. Ajánlattevõ nem bízhat abban, hogy az általa tévesen megadott adatokat ajánlatkérõ korrigálja.
<br>Kérelmezõ hivatkozott a Kbt. 57. § (1) bekezdésének megsértésére is.
<br>A Kbt. 57. § (1) bekezdése kimondja, hogy az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.
<br>Tekintettel arra, hogy a törvény rendelkezése szerint kérdés feltevése ajánlatkérõnek jogosultsága és nem kötelezettsége, a Döntõbizottság megállapította, hogy ajánlatkérõ nem sértette meg a Kbt. 57. § (1) bekezdését.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.
<br>A Kbt. 88. § (1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére. A fentiek re tekintettel a Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 5.
<br>
<br>Dr. Telek Katalin s. k., Hámori András s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>