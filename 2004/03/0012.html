<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0012)
</h2>
<br>1024 Budapest, Margit krt. 85.
<br>Ikt. sz.: D.606/3/2003.
<br>
<br>Tárgy: a FIMÜV Rt. jogorvoslati kérelme a VPOP közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Fõvárosi Ingatlankezelõ Mûszaki Vállalkozói Rt. (1091 Budapest, Üllõi út 45., a továbbiakban: kérelmezõ) által a Vám- és Pénzügyõrség Országos Parancsnoksága (1122 Budapest, Hajnóczy u. 7-9.) "ajánlatkérõ budapesti székhelyû középfokú szervek ingatlanjainak mûszaki felügyelete és üzemeltetése" tárgyú közbeszerzési eljárása ellen benyújtott jogorvoslati kérelmét
<br>
<br>elutasítja.
<br>
<br>Az eljárás során felmerült költségeit a kérelmezõ maga viseli.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A kérelmezõ 2003. november 18-án kelt és a Döntõbizottsághoz 2003. november 20-án érkezett beadványában jogorvoslati eljárást kezdeményezett a Vám- és Pénzügyõrség Országos Parancsnoksága - rendelkezõ részben meghatározott tárgyú - közbeszerzési eljárása ellen.
<br>A Döntõbizottság a beadvány alapján megállapította, hogy az a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 80. § (1) bekezdésében megjelölt, azaz a 80. § (1) bekezdés c) , d) , e) , f) és g) pontjai szerinti adatokat nem tartalmazza, valamint a Kbt. 80. § (2) bekezdése alapján az igazgatási szolgáltatási díj befizetése sem történt meg.
<br>A Döntõbizottság kérelmezõt 2003. november 20-án hiánypótlásra hívta fel a Kbt. 80. § (3) bekezdése alapján azzal, hogy a hiánypótlás kézhezvételétõl számított 5 napon belül beadványát egészítse ki a Kbt. 80. § (1) bekezdés c), d), e), f) és g) pontjai szerinti adatokkal, illetve a Kbt. 80. § (2) bekezdése alapján az igazgatási szolgáltatási díj befizetésérõl intézkedjen. A felhívás tartalmazta, hogy amennyiben a kérelmezõ a Kbt. 80. § (3) bekezdése alapján meghatározott 5 napos hiánypótlási határidõn belül a hiánypótlási kötelezettségének nem tesz eleget, a Közbeszerzési Döntõbizottság a jogorvoslati kérelmet a Kbt. 80. § (4) bekezdése alapján elutasítja.
<br>A kérelmezõ a hiánypótlásról szóló felhívást a visszaérkezett tértivevény tanúsága szerint 2003. november 24-én vette át, azonban a hiánypótlás teljesítésére 5 napon belül, sõt azt követõen sem került sor.
<br>A Kbt. 80. (4) bekezdése szerint, ha a Bizottság megállapítja, hogy a (3) bekezdés szerinti hiánypótlást nem teljesítették, a jogorvoslati kérelmet elutasítja.
<br>A fentiekre tekintettel a Döntõbizottság a kérelmezõ jogorvoslati kérelmét a Kbt. 76. § (1) bekezdése szerint biztosított jogkörében eljárva, figyelemmel a Kbt. 80. § (4) bekezdésére, a Kbt. 88. § (1) bekezdés a) pontja alapján elutasította.
<br>A költség viselésére vonatkozó rendelkezés a Kbt. 88. § (1) bekezdés h) pontján alapul.
<br>A bírósági jogorvoslatot a Kbt. 89. § (1) bekezdése tartalmazza.
<br>
<br>Budapest, 2003. augusztus 18.
<br>
<br>Dr. Engler Magdolna s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br>
<br>
<br><br></body></html>