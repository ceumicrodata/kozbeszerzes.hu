<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0094)
</h2>
<br>1024 Budapest, Margit krt. 85.
<br>Ikt.sz.: D.583/12/2003.
<br>
<br>Tárgy: A MILL-TECH Kft. jogorvoslati kérelme a Nemzeti Szakképzési Intézet közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A MILL-TECH Kft. (1055 Budapest Falk Miksa u. 13., továbbiakban: kérelmezõ) jogorvoslati kérelmét - melyet a Mezei és Vancsura Ügyvédi Iroda (1054 Budapest, Alkotmány u. 4.) által képviselt Nemzeti Szakképzési Intézet (1087 Budapest Berzsenyi u. 6., továbbiakban: ajánlatkérõ) a pálya orientáció és szakmai elõkészítõ oktatás (5-ös eszközcsoportban megjelölt) tárgyi feltételeinek biztosítása tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani.
<br>
<br>INDOKOLÁS
<br>
<br>Ajánlatkérõ tárgyalásos eljárás lefolytatására részvételi felhívást tett közzé a Közbeszerzési Értesítõ 2003. szeptember 24-én megjelent számában a rendelkezõ részben megjelölt beszerzés tárgyában, mivel a korábbi azonos tárgyú nyílt eljárásban az 5-ös termékcsoportra nézve az eljárás eredménytelen volt.
<br>A beszerzendõ eszközök és mennyiségek a következõk voltak:
<br>
<br>Környezetvédelmi mérõbõrönd 2
<br>Környezetvédelmi mérõbõrönd (mezõgazdaság) 10
<br>Légszennyezettség-mérõ 3
<br>Levegõminta-vevõ 2
<br>Talajvizsgáló mérõbõrönd (környezetvédelem) 3
<br>Talajvizsgáló mérõbõrönd (mezõgazdaság) 12
<br>Vetõmagvizsgálat eszközei (készlet) 8
<br>Visocolor környezetvédelmi analizálókoffer 1
<br>Vízminõség-vizsgáló mérõbõrönd (élelmiszeripar) 5
<br>Vízminõség-vizsgáló mérõbõrönd (környezetvédelem) 1
<br>Zajmérõ mûszer 2
<br>
<br>Részajánlat tételére nem volt lehetõség.
<br>Ajánlatkérõ a felhívásban közölte, hogy az eljárás elsõ szakaszában biztosítja a hiánypótlás lehetõségét.
<br>A jelentkezési határidõre, október 6-ra a kérelmezõ, az Aktívit Kft. és a Merk Kft. nyújtott be jelentkezést. Ajánlatkérõ a Merk Kft. jelentkezését érvénytelenné nyilvánította, a másik két jelentkezõt ajánlattételre hívta fel.
<br>Az ajánlattételi dokumentáció B.) 14. pontjában "Az ajánlott áru ajánlattételi dokumentációnak való megfelelõsége megállapítására szolgáló okmányok" cím alatt ajánlatkérõ elõírta:
<br>"Az ajánlattevõnek mûszaki ajánlatát a mellékelt Mûszaki kereskedelmi ajánlat ûrlap szerint kell benyújtania, az ajánlattételi dokumentáció 17. pontja szerint aláírva."
<br>A Mûszaki Kereskedelmi ajánlat ûrlap elsõ oszlopa az ajánlatkérõ által megfogalmazott mûszaki követelményeket tartalmazza. Az ajánlattevõnek a második oszlopban egy szóval kell nyilatkoznia, hogy az általa ajánlott termék jellemzõi azonosak vagy eltérõek ettõl a leírástól. A harmadik oszlopba az ajánlattevõ be kell írja, hogy az adott mûszaki paraméter tekintetében az ajánlott eszköz teljesítménye (mûszaki tartalma) miben tér el a követelményektõl. Az ajánlattevõ a kitöltött Mûszaki és Kereskedelmi ajánlat ûrlap mellett ajánlatához, az ajánlott eszközökre vonatkozó, nyomdai úton elõállított termékismertetõt is mellékeljen."
<br>Az V. részben lévõ ûrlap nyomtatványok tartalmazták, hogy az egyes eszközegységeknek (bõröndöknek) milyen mérõeszközöket kell tartalmazni, és rögzítették ezen mérõeszközökkel szemben támasztott követelményeket (pl. mérési tartomány, leolvasás módja stb.).
<br>Az ajánlattételi határidõre, október 27-re a kérelmezõ 45 812 613 Ft-os, az Aktívit Kft. 45 809 000 Ft-os ajánlati árat tartalmazó ajánlatot nyújtott be.
<br>Az elsõ tárgyaláson (október 30.) az ajánlatok mûszaki tartalmát egyeztették.
<br>Ajánlatkérõ felkérte kérelmezõt, hogy az eszközök termékismertetõi tekintetében mutassa be ajánlatát, azaz jelölje meg, hogy az egyes termékekre hol lelhetõ fel az ajánlatban a termékismertetõ.
<br>A jegyzõkönyv szerint kérelmezõ a következõ válaszokat adta:
<br>- Ajánlata 3. oldalán megnevezett mintavevõ hálóról nem csatolt termékismertetõt. Szóban közölte, hogy a háló mérete 20 ö 30 ö 95 cm.
<br>- Ajánlata 4. és 8. oldalán megnevezett "Bodenkoffer" termékismertetõje a 19. oldalon lévõ 2 db fénykép, amely a Visocolor ECO gyorsteszt termékismertetõje is egyben.
<br>- Ajánlata 10. oldalán megnevezett olaj tesztpapír termékismertetõje a 19. oldalon található, amely megjelölésre került az eredeti ajánlatban. Ugyanezen oldalon megnevezett peroxidteszt termékismertetõje hiányzik.
<br>- Ajánlata 14. oldalán lévõ szûrõkészlet, tölcsér, mûanyag edény termékismertetõje hiányzik.
<br>A bíráló bizottság a november 3-i döntés elõkészítõ jegyzõkönyvében rögzítette, hogy a kérelmezõ ajánlata a Kbt. 52. § (2) bekezdés d) pontja alapján érvénytelen, tekintettel az ajánlattételi dokumentáció 14. pontjának harmadik bekezdésére, mivel az elsõ tárgyalás jegyzõkönyve szerinti termékismertetõk hiányoznak.
<br>A bizottság javasolta a döntéshozó felé az ajánlat érvénytelenné nyilvánítását.
<br>A november 4-én tartott második tárgyaláson - melyre kérelmezõ is meghívást nyert -, ajánlatkérõ ismertette az összegzést, mely szerint a fenti okok miatt a kérelmezõ ajánlata érvénytelen.
<br>A tárgyaláson az Aktivit Kft. 42 642 360 Ft ajánlati árral véglegesítette ajánlatát.
<br>Kérelmezõ november 6-án jogorvoslati kérelmet terjesztett elõ a Döntõbizottsághoz.
<br>Sérelmezte ajánlata érvénytelenné nyilvánítását. Elõadta, hogy ajánlatkérõ az október 30-i tárgyaláson nem kifogásolta a termékismertetõk hiányát, õt a következõ tárgyalásra is meghívta. A termékismertetõket nem is kellett csatolni, azon eszközök, melyeknek termékismertetõjét ajánlatkérõ hiányolta, részegységeknek, alkatrészeknek tekintendõk, ezekre nézve a dokumentáció nem írta elõ a termékismertetõ csatolását. Elõadta továbbá, hogy ajánlati ára azonos volt az Aktivit Kft. árával, a szállítási határidõ tekintetében pedig jobb volt az ajánlata, mert az Aktívit Kft. 60 napos határidejével szemben 30 napot vállalt.
<br>A jogorvoslati eljárásban december 8-án tartott tárgyaláson kifogásolta, hogy a részére november 10-én faxon megküldött összegzésben csak az szerepel, hogy a Kbt. 52. § (2) bekezdés d) pontja alapján ajánlata érvénytelen, tekintettel az ajánlattételi dokumentáció B) fejezetének 14. pontja harmadik bekezdésére, abból hiányzik az ajánlatkérõ megbízottja november 11-én postai úton kézbesített összegzésben feltüntetett szöveg, miszerint az "(elsõ tárgyalás jegyzõkönyve szerinti termékismertetõk hiányoznak)".
<br>Felvetette, hogy ajánlatkérõ megbízottja vélhetõen azért tett rá nézve kedvezõtlen döntési javaslatot, mert a korábbi nyílt eljárás ellen kérelmezõ kérelmére indult jogorvoslati eljárásban az ajánlatkérõ eljárását elmarasztaló határozat született, így álláspontja szerint a megbízott döntési javaslata szubjektív alapon történt.
<br>Ajánlatkérõ kérte a jogorvoslati kérelem elutasítását.
<br>Az érvénytelenség indokait fenntartotta. A jogorvoslati eljárásban tartott tárgyaláson a Mûszaki és Kereskedelmi ajánlati ûrlapok adatai alapján pontosan meghatározta, hogy mely eszközök termékismertetõjének hiánya miatt tekintette a kérelmezõ ajánlatát érvénytelennek, nevezetesen:
<br>- a Környezetvédelmi mérõbõrönd (mezõgazdaság): a biológiai vízminõség vizsgálathoz csatolni kellett a mintavevõ háló, a vizsgálótálca és nagyító termékismertetõjét, hiányzik a mintavevõ háló termékismertetõje;
<br>- a Vízminõség-vizsgáló mérõbõrönd (élelmiszeripar): a vizsgálathoz elõírtak közül hiányzik az olaj teszt papír és a peroxid teszt papír termékismertetõje; - az olaj teszt papír ugyan szerepel egy ábrán, de ez nem tekinthetõ termékismertetõnek;
<br>- a Talajvizsgáló mérõbõrönd (környezetvédelem): a vizsgálathoz elõírtak közül hiányzik szûrõkészlet tölcsér, szûrõpapír és mûanyag edény termékismertetõje.
<br>Elõadta, hogy a termékismertetõjüket illetõen hiányként megjelölt eszközök nem tartozékok, ténylegesen ezekkel, és nem a bõröndökkel történnek a mérések.
<br>A megbízott személyével kapcsolatos kifogásra elõadta, hogy a döntést nem a megbízott, hanem ajánlatkérõ fõigazgatója hozta.
<br>A fax útján és a postai útján feladott összegzések eltérésére nézve elõadta, hogy tévedésbõl maradt ki a faxon feladott összegzésbõl a zárójelbe tett szöveg.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>A Kbt. 43. § (1) bekezdése elõírja, hogy ajánlattevõnek az ajánlati felhívásban, illetve az ajánlati dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja alapján az ezen feltételnek nem megfelelõ ajánlat érvénytelen.
<br>Ajánlatkérõ a dokumentáció B) 14. pontjában elõírta, hogy az ajánlattevõ csatolja az ajánlott eszközökre vonatkozó, nyomdai úton elõállított termékismertetõt.
<br>Az ajánlott eszközök alatt a Döntõbizottság álláspontja szerint a dokumentáció V. fejezetében megjelölt egyes mérõbõröndökön belüli mérõeszközöket és nem a mérõbõröndöket kell érteni, mert ezen eszközökkel történnek a mérések. A mérõbõröndök az egy bizonyos mérési célokat szolgáló eszközöket foglalják magukban, azaz tárolják azokat.
<br>A Döntõbizottság megvizsgálta a kérelmezõ ajánlatát és megállapította, hogy az ajánlatból hiányoznak azok a termékismertetõk, melyek a közbeszerzési eljárásban tartott elsõ tárgyaláson készült jegyzõkönyvében rögzítésre kerültek; illetõleg amelyeket ajánlatkérõ a jogorvoslati eljárásban tartott tárgyaláson hiányként megjelölt.
<br>A Döntõbizottság megállapította, hogy ajánlatkérõ helytállóan nyilvánította a kérelmezõ ajánlatát érvénytelennek, ezért a jogorvoslati kérelmet ebben a részében elutasította.
<br>A Döntõbizottság megjegyzi, hogy a hiányok hiánypótlás útján nem voltak pótolhatók, mert a Kbt. 43. § (4) bekezdése alapján csak a 44. és 46. § szerinti igazolások és nyilatkozatok pótolhatók, valamint az ajánlat formai hiányosságai. A termékismertetõket ajánlatkérõ nem az eljárásban való részvételbõl kizártság vagy az alkalmasság igazolására kérte, továbbá azok nem tekinthetõk formai hiányosságnak, ugyanis az ajánlat tartalmi részei.
<br>Kérelmezõ a kérelmében utalt arra, hogy ajánlata a teljesítési határidõre tekintettel kedvezõbb, mint a nyertesé.
<br>Az ajánlatok elbírálásában csak az érvényes ajánlatok vehetnek részt, így a Döntõbizottság nem vizsgálta, hogy a kérelmezõ ajánlata kedvezõbb volt-e a nyertesénél.
<br>Kérelmezõ álláspontja szerint ajánlatkérõ megbízottjától objektív döntés nem volt elvárható.
<br>Ez a felvetés lényegében összeférhetetlenségi kifogásnak minõsül.
<br>A Kbt. 31. § (2) bekezdése szerint a közbeszerzési eljárásban ajánlatkérõ nevében nem járhatnak el;
<br>- az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban állók,
<br>- az érdekelt gazdálkodó szervezet vezetõ tisztségviselõje,
<br>- az érdekelt gazdálkodó szervezetben tulajdoni részesedéssel rendelkezõk, ez elõzõk hozzátartozói.
<br>Ajánlatkérõ megbízottja, a CC Consultatio Kft. nem tartozik egyik összeférhetetlenségi ok alá sem, így a törvény ezen szabálya szerint a kérelem nem alapos.
<br>A Döntõbizottság vizsgálta a kérelmet az alapelvek tükrében is, abból a közelítésbõl, hogy a korábbi nyílt eljárás ellen jogorvoslati eljárást indító kérelmezõ nem került-e esélyegyenlõséget sértõ helyzetbe, valamint nem sérült ebbõl a ténybõl kifolyólag a verseny nyíltsága és tisztasága.
<br>A Döntõbizottság álláspontja szerint akkor lenne megállapítható, hogy kérelmezõ az esélyegyenlõségét sértõ helyzetbe került, vagy hogy sérült volna a verseny tisztasága, ha ajánlatkérõ, illetõleg megbízottja megalapozott indok nélkül nyilvánította volna a kérelmezõ ajánlatát érvénytelennek, vagy zárta volna ki más okból a jelen közbeszerzési eljárásból. (A verseny nyíltságának megsértése e tényállás esetén nem merülhet fel.)
<br>A Döntõbizottság megállapította, hogy ajánlatkérõ/megbízottja alapos okkal nyilvánította a kérelmezõ ajánlatát érvénytelennek, ezért a jogorvoslati kérelmet ebben a részében is elutasította.
<br>Kérelmezõ sérelmezte, hogy ajánlatkérõ az elsõ tárgyaláson, október 30-án jegyzõkönyvben rögzítette ugyan ajánlata hiányait, azonban meghívta õt a november 4-i tárgyalásra, azaz nem kifogásolta a hiányokat. Álláspontja szerint az érvénytelenségre vonatkozó döntést ajánlatkérõnek már október 30-án meg kellett volna hoznia. Kérte e vonatkozásban a jogsértés megállapítását.
<br>A kérelem nem megalapozott.
<br>Ajánlatkérõ megbízottja a döntési javaslatát november 3-án küldte meg ajánlatkérõnek, a döntésre ajánlatkérõ fõigazgatója jogosult. Megbízott november 4-én még nem értesült ajánlatkérõ fõigazgatója döntésérõl, ezért hívta meg kérelmezõt a második tárgyalásra.
<br>A Kbt. 52. § (1) bekezdése így szól: "Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek." Ebbõl következik., hogy ajánlatkérõ az érvénytelenségre vonatkozó döntését nem kell hogy meghozza az ajánlatok beérkezésekor - illetõleg tárgyalásos eljárásban az elsõ tárgyalás után -, azt egészen az eredményhirdetésig megteheti.
<br>A Döntõbizottság megállapította, hogy ajánlatkérõ nem járt el jogsértõen azáltal, hogy a második tárgyalás elõtt nem hozta meg a kérelmezõ ajánlata érvénytelenségét kimondó döntését és így kérelmezõt meghívta a második tárgyalásra. Ezért a Döntõbizottság a jogorvoslati kérelmet ebben a részében elutasította.
<br>Kérelmezõ kifogásolta, hogy a november 10-én faxon és november 11-én postai küldeményként részére megküldött összegzés tartalma a kérelmezõ ajánlata érvénytelenségi indokát illetõen eltér egymástól, a november 11-i levéllel megküldött összegzés konkrétan tartalmazza az érvénytelenség indokait, a faxon megküldött összegzés nem.
<br>Kérelmezõ felhívásra becsatolta mindkét összegzést.
<br>A faxon küldött összegzést november 10-én, a levélben küldöttet november 14-én vette kézhez. Így kérelmezõ november 14-én tudomást szerzett arról, hogy a két összegzés tartalma eltérõ.
<br>A Kbt. 79. § (7) bekezdése alapján a jogorvoslati kérelmet a jogsértõ (vagy a kérelmezõ által jogsértõnek vélt) eseményrõl való tudomásszerzéstõl számított 15 napon belül lehet elõterjeszteni. A határidõ jogvesztõ.
<br>Kérelmezõ a november 14-i tudomásszerzéshez képest a december 8-án tartott tárgyaláson, a 15 napos jogvesztõ határidõ letelte után terjesztette elõ kifogását.
<br>A Döntõbizottság megállapítja, hogy kérelmezõnek az összegzések tartalma eltérésével kapcsolatos kérelme elkésett, ezért a kérelmet elutasította.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a) pontja és 80. § (4) bekezdése szerint rendelkezett. A bírósági jogorvoslatot a 89. § (1) bekezdése biztosítja.
<br>
<br>Budapest 2003. december 10.
<br>
<br>Dr. Csitkei Mária s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Bujdosó Gézáné s. k.,
<br>közbeszerzési biztos
<br><br></body></html>