<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0013)
</h2>
<br>1024 Budapest, Margit krt. 85.
<br>1525 Postafiók 166.
<br>
<br>Ikt.sz.: D.575/17/12003.
<br>
<br>Tárgy: az Alterra Kft. jogorvoslati kérelme a Budapest Fõváros Önkormányzata közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot
<br>
<br>Az Alterra Építõipari Kft. (1103 Budapest, Sibrik M. út 30., a továbbiakban: kérelmezõ) jogorvoslati kérelmét, melyet Budapest Fõváros Önkormányzata (1052. Budapest, Városház u. 9-11., képviseli: dr. Molnár Judit ügyvéd, 1065 Budapest, Bajcsy Zsilinszky út 21. IV. em. 1., a továbbiakban: ajánlatkérõ) "Budapest XIV. Bácskai, Laky Adolf és Róna utcai gyûjtõcsatorna építése, s a csatornázási munkálatok befejezését követõen az útburkolat helyreállítása" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ részvételi felhívást tett közzé elõminõsítési eljárás megindítására a Közbeszerzési Értesítõ 2003. június 4-én megjelent 23. számában a rendelkezõ részben megjelölt tárgyban.
<br>A beszerzés részletes tárgyát és mennyiségét az alábbiak szerint határozta meg a felhívás 3. a) pontjában:
<br>XIV. Bácskai utcai gyûjtõcsatorna (XIV., Mexikói út és XIV., Laky Adolf u. között)
<br>- DN 136 cm vasbeton csatorna I = 1‰ 411,0 fm
<br>- DN 300 mûanyag csatorna 20,0 fm
<br>- DN 200 mûanyag csatorna 128,5 fm
<br>- 50,8/76,2 cm belméretû mûanyag csõ behúzása a meglévõ csatornába 20,0 fm
<br>XIV., Bácskai utcai gyûjtõcsatorna (XIV., Laky Adolf u. és XIV., Róna u. között):
<br>- DN 114 cm belméretû vasbeton csatorna I = 2‰ 301,0 fm
<br>- DN 300 mûanyag csatorna 25,0 fm
<br>- DN 200 mûanyag csatorna 170,5 fm
<br>XIV. Róna utcai gyûjtõcsatorna (XIV., Bácskai u. és XIV., Thököly út között):
<br>- DN 114 cm belméretû vasbeton csatorna I = 2‰ 188,0 fm
<br>- DN 300 mûanyag csatorna 20,0 fm
<br>- DN 200 mûanyag csatorna 82,0 fm
<br>XIV., Laky Adolf utcai gyûjtõcsatorna (XIV., Bácskai utca és Gyarmat u. között)
<br>- DN 114 cm belméretû vasbeton csatorna I = 0,9‰ 148,0 fm
<br>- DN 200 mûanyag csatorna 82,0 fm
<br>A részvételi felhívásban a mûszaki alkalmasság igazolására kérte többek között a 9. b) pontban:
<br>Az elõzõ öt (1998-2002) év legjelentõsebb, a beszerzés tárgyához hasonló összetettségû (csatornaépítés útburkolat helyreállítással) mûszaki átadás-átvétellel lezárult csatornaépítési beruházásainak ismertetése, a referenciahely felelõs vezetõjétõl származó pozitív visszaigazolással, a szerzõdést kötõ másik fél megnevezésével, címének, telefonszámának és a szerzõdés összegének meghatározásával [Kbt. 44. § (2) bekezdés a) pont].
<br>A felhívás 10. a) pontjában az ehhez kapcsolódó alkalmassági elbírálási szempont: az elõzõ öt évben végzett, a beszerzés tárgyával azonos jellegû, összetettségû referenciák megfelelõsége.
<br>A 10. b) pontban a szerzõdés teljesítésére alkalmatlanná minõsítési szempontok között szerepel, hogy ha nem rendelkezik az elõzõ 5 naptári évben összevontan minimum nettó 500 millió Ft, vagy azt meghaladó nagyságrendû csatornaépítési referenciával, amelyekbõl egynek önmagában 100 millió Ft nagyságrendûnek kell lennie. E követelményeknek közös ajánlattétel esetén az ajánlattevõknek együttesen kell megfelelni.
<br>A felhívás 11. pontjában ajánlatkérõ a többváltozatú ajánlattételt megengedte, úgy hogy a mûszaki tartalomnak az ajánlat tételi szakaszban közreadott dokumentációkban megadottal való egyenértékûségét igazolni kell és a megadott alternatív megoldás nem eredményezheti az érvényes vízjogi engedély módosítását.
<br>A részvételi szakasz lezárásaként a 2003. augusztus 11-i eredményhirdetésen ajánlatkérõ valamennyi jelentkezõt alkalmasnak ítélt és részükre megküldte az ajánlati felhívást augusztus 13-án.
<br>Az ajánlati felhívás 12. pontja szerint az ajánlatok elbírálásának szempontja a legalacsonyabb összegû árajánlat. A 13. pontban ajánlatkérõ megismételte az alternatív ajánlattételre vonatkozó elõ írását.
<br>Ajánlattevõk által feltett kérdésre ajánlatkérõ a 2003. szeptember 8-i válaszában közölte, hogy a beárazatlan költségvetést változtatás nélkül kell benyújtani, mivel a kiírás alternatív ajánlat benyújtására is lehetõséget ad, az eltérõ technológia, organizációs megoldások költségvetését alternatív ajánlat formájában lehet benyújtani.
<br>Ajánlatkérõ ajánlati dokumentációt is biztosított ajánlattevõknek. A dokumentáció része volt a szerzõdéstervezet, mely szerint a szerzõdés tárgyának alapja a csatorna egyszerûsített kiviteli tervdokumentációja, az út és vízelvezetés korszerûsítése, az ideiglenes forgalomkorlátozási és forgalomtechnikai terv, a T 503/2002 sz. kiegészítõ talajmechanikai szakvélemény, a H67.061-12/2002 sz. vízjogi létesítési engedély, valamint a tételesen beárazott költségvetés. A vállalkozói díj: egyösszegû átalányár.
<br>Az ajánlatok bontása 2003. szeptember 15-én volt. Ajánlatot tett: a kérelmezõ alap és alternatív, a Relid Bau Kft. alap, a SADE-TUNEL Bácskai Konzorcium alap és alternatív, a Baucont Rt. alap, a Betonút Rt., Penta Kft. alap és alternatív, a Pulzus Rt. alap, a DIAMIT Rt. alap, a Strabag Rt. alap ajánlatot.
<br>Ajánlatkérõ szakmai elõkészítõ bizottsága értékelte az ajánlatokat, és megállapították, hogy az alternatív ajánlatok mûszaki tartalma egyenértékû a tendertervvel, a bizottság döntési javaslata szerint az alternatív ajánlatok érvényesek.
<br>Az eredményhirdetés 2003. október 27-én volt. Az összegzés szerint az eljárás nyertese a Sade-Tunel-Bácskai Konzorcium alternatív ajánlata a legalacsonyabb ajánlati ár alapján. A második legkedvezõbb a kérelmezõ alternatív ajánlata.
<br>Kérelmezõ 2003. november 4-én nyújtotta be jogorvoslati kérelmét, melyben kéri, hogy a Döntõbizottság állapítson meg jogsértést, semmisítse meg a részvételi szakaszt lezáró döntést, kötelezze ajánlatkérõt a költségek viselésére, valamint ideiglenes intézkedésként a szerzõdéskötést tiltsa meg. Indoklásként elõadta, hogy ajánlatkérõ egyértelmûen rögzítette, hogy a megépítendõ fõgyûjtõ csatorna hossza 1032 m. Az eredményrõl készült összegzésben 1048 m fõgyûjtõ csatornahossz szerepel. Az eltérés miatt nem egyértelmû, hogy az értékelés során ajánlatkérõ milyen mennyiséget vett figyelembe. Kérdéses az is, hogy az egyes ajánlattevõk azonos hosszra tettek-e ajánlatot. Lényeges az értékelt mennyiségek tisztázása, mert ajánlatkérõ csak az azonos mûszaki tartalmú ajánlatokat tekinthette érvényesnek.
<br>Ajánlatkérõ lehetõvé tette az alternatív ajánlattételt. Az összegzés szerint a SADE-TUNEL Bácskai konzorcium alternatív ajánlatot tett. Piaci ismereteik alapján a konzorcium egyik tagja a TUNEL Kft. nem rendelkezik bármely alternatív megoldás megvalósításához szükséges technológiával. Erre tekintettel ajánlatkérõnek a TUNEL Kft.-t a szerzõdés teljesítésére alkalmatlanná kellett volna minõsíteni, ami egyben a konzorcium alkalmatlanságát és kizárását jelenti. Kérik, hogy a Döntõbizottság vizsgálja meg a konzorcium elõminõsítését is, mivel az alternatív ajánlatnak az alkalmasságra gyakorolt hatása csak a részvételi szakasz eredményének ismeretében ítélhetõ meg. Álláspontjuk szerint a TUNEL Kft.-t már az elõminõsítési eljárás során sem lehetett volna alkalmasnak minõsíteni. Piaci ismereteik szerint a TUNEL Kft. a közbeszerzés tárgyához hasonló összetettségû, azonos jellegû, mûszaki átadás-átvétellel lezárt nagyátmérõjû gyûjtõcsatorna építést önállóan nem végzett és nem felel meg a referenciák értékével kapcsolatos ajánlatkérõi elõ írásnak. Kérelmét a november 12-én kelt beadványában kiegészítette, mely szerint az iratbetekintés alkalmával megállapították, hogy a nyertes alternatív ajánlatában a mûszaki tartalomnál 1026,9 fm, a tételes költségvetésnél pedig 1019 fm fõgyûjtõ építése szerepel. Mindkét mennyiség alatta marad az ajánlatkérõ által elõírt 1032 fm mennyiségnek, ezért a nyertes ajánlata nem teljeskörû, érvénytelennek kellett volna nyilvánítani.
<br>A 2003. november 19-én megtartott tárgyaláson ismételten elõadta, hogy az iratbetekintést követõen megállapította, hogy a kiírás szerinti 1032 fm helyett az alternatív költségvetésben csak 1019 fm fõgyûjtõ építése szerepel, a mûszaki leírás szerint pedig 1026,9 fm.
<br>Ajánlatkérõ e körben elõadott indoklása után úgy nyilatkozott, hogy a fõgyûjtõ hosszát nem vitatja, viszont álláspontja szerint a nyertes alternatív ajánlatából 140 m mellékgyûjtõ és házi bekötõcsatorna rész hiányzik.
<br>Ajánlatkérõ észrevételében elõadta, hogy a tervezett gyûjtõcsatorna vízjogi engedélye 1048 fm-t tartalmaz, a hossz-szelvényen 1032 fm-t. Ajánlattevõi kérdésre ajánlatkérõ egyértelmûen megjelölte, hogy az építendõ csatorna hossza 1032 fm. Ajánlattevõk a tájékoztatás alapján készítették el az ajánlataikat. Megjegyzi, hogy a fõgyûjtõ csatorna hossza függ az alkalmazott technológiától is.
<br>Álláspontjuk szerint kérelmezõ azon kérelmi eleme, amely a nyertes alkalmatlanságára vonatkozik, elkésett. Ez ugyanis az eljárás részvételi szakaszát érinti, melynek eredményhirdetésétõl számított 15 napos jogorvoslati határidõ letelt.
<br>Kérik a jogorvoslati kérelmet egyrészt megalapozatlanság, másrészben elkésettség miatt elutasítani és a kérelmezõt a költségek viselésére kötelezni.
<br>Ajánlatkérõ a tárgyaláson becsatolta a tervezõ szakvéleményét, melyben a tervezõ a beszerzés tárgyát képezõ gyûjtõcsatorna megvalósítására tett nyertes alternatív ajánlat tételes költségvetésében szereplõ fõgyûjtõ szakaszának hosszát vizsgálta. E szerint a fõgyûjtõ az alábbi tételekbõl áll össze: 533 fm ª 114-es nyílt feltárásos csatorna +411,3 fm ª 136-os sajtolt csatorna szakasz +25 db ROCLA aknás és íves csatorna elem, amelyek hossza 3,5 m/db, így az alternatív ajánlatban szereplõ teljes fõgyûjtõ csatorna hossz tehát 411,3+533,0+87,5=1031,8 fm. Ajánlatkérõ becsatolta a lebonyolító, Fõvárosi Csatornázási Mûvek észrevételét is, mely szerint a pályázók által feltett kérdésre az ajánlatban figyelembeveendõ csatornahosszt 1032 fm-re pontosították, errõl valamennyi pályázót értesítettek, az ajánlatok készítése, és értékelése azonos mûszaki paraméterek és feltételek alapján történt. Az FCSM az észrevételében nyilatkozik, hogy a minõsítési szakaszban vizsgálták a TUNEL Kft. alkalmasságát, és a benyújtott referenciája a felhívás 10. b) pontjában rögzített kritériumoknak megfelelt.
<br>A tárgyalást követõen, 2003. november 24-én, kérelmezõ ismét írásos észrevételt terjesztett elõ. Ebben elõadta, hogy a tervezõ AQUA CONSTRUCT Rt. valamint a Csatornázási Mûvek, ajánlatkérõ által becsatolt levelei a jogorvoslati kérelem benyújtását követõen keletkeztek, így nem képezhették a döntés szakmai elõkészítésének a részét. A végleges döntést alátámasztó szakmai elõkészítõ anyagot ajánlatkérõ nem mutatott fel, a két levél a döntés utólagos alátámasztásának tekinthetõ. Kérelmezõ rámutat arra, hogy az FCSM Rt. levelének a 3. pontja szerint a nyertes a DN 136 cm-es ROCLA csatornát 411 fm hosszban mikrotunneling eljárással, a DN 114 cm-es ROCLA csatornát hagyományos, nyílt feltárásos technológiával építi meg. Ennek megfelelõen a nyertes ajánlatban a DN 114 cm-es ROCLA csatornára vonatkozó résznek mûszaki tartalmában és árban meg kellene egyezni az alapajánlat azonos részével. Az általuk megismert adatok azonban arra mutatnak, hogy az alternatív ajánlat nyílt feltárásos része jelentõsen eltér az alapajánlat azonos részétõl, ugyanis az alternatív ajánlat nyílt feltárásos része a kiírásnál kevesebb mennyiséget tartalmaz nemcsak a fõgyûjtõ, hanem a KG PVC csatornák, csatlakozóhelyek és aknás elemek esetében is. Meglátásuk szerint az alternatív ajánlat nem is a ROCLA csõ árakat tartalmazza, hanem a gyártó árjegyzéke szerinti alacsonyabb árú VIHY csövek árát. A VIHY csõ elemeinél nem 3,5 hanem 2,4 m-rel kell számolni, így az alternatív ajánlat a kiírásban szereplõ 1032 métert nem éri el.
<br>Továbbá fenntartotta azt a kérelmi elemét is, hogy a nyertes konzorcium alkalmatlan a szerzõdés teljesítésére, mivel a részvételi szakban ajánlatkérõ csak a nyílt feltárásos technológiával végzett csatornaépítés vonatkozásában minõsítette alkalmasnak a konzorcium tagjait és ajánlatukban mikrotunneling technológia is szerepel.
<br>Az FCSM Rt. észrevételére hivatkozva is kifejtette, hogy álláspontjuk szerint a levélben említett referencia nem felelt meg a kiírás feltételeinek, ugyanis nem tekinthetõ a beszerzés tárgyával azonos jellegûnek és hasonló összetettségûnek, és az értéke sem éri el a kiírás szerinti értéket.
<br>A SADE Kft., egyéb érdekelt észrevételében elõadja, hogy ajánlata 76. oldalán található vonatkozó költségvetés pontosan megfelel az ajánlatkérõ pontosított, 1032 fm megépítendõ csatornahossz elvárásának. A hosszirányú mûszaki tartalom a csatlakozási pontok pontos megjelölésével is meghatározásra került függetlenül bármely hosszszámítási pontatlanságtól. Társaságuk arra vállalt kötelezettséget az ajánlatuk VI.2. fejezetében, hogy az ajánlati dokumentáció részét képezõ mûszaki tervet az alternatív ajánlatban megjelölt mindösszesen 247 953 611 Ft prognosztizált egyösszegû átalányáron megvalósítja, a vállalkozói díjon felül többletköltséget semmilyen jogcímen nem érvényesít. Az alkalmatlanságra vonatkozó kérelmezõi hivatkozással kapcsolatban kifejti, hogy a részvételi szakasz eredményhirdetésének a napja 2003. augusztus 11-e volt, amennyiben kérelmezõ a piaci ismereteire alapozva úgy ítélte meg, hogy a TUNEL Kft. nem alkalmas a szerzõdés megkötésére úgy az eredmény tudomásra jutásától számított 15 napon belül kezdeményezhetett volna jogorvoslati eljárást. Álláspontjuk szerint kérelmezõ november 4. napján érkezett kérelme elkésett.
<br>A Döntõbizottság a D.575/7/2003. sz. határozatával ideiglenes intézkedésként a szerzõdés megkötését megtiltotta.
<br>A Döntõbizottság a rendelkezésre álló iratok és szóbeli nyilatkozatok alapján megállapította, hogy a kérelem az alábbiak szerint megalapozatlan:
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>Ajánlatkérõ a beszerzés tárgyában kétszakaszos nyílt eljárást folytatott le, erre részvételi felhívást tett közzé elõminõsítésre 2003. június 4-én. A Kbt. 42. § (1) ajánlatkérõ számára lehetõvé teszi, hogy elõminõsítést folytasson le annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. A részvételi felhívás 11. pontjában ajánlatkérõ tudatta a jelentkezõkkel, hogy az ajánlattétel során többváltozatú ajánlatot is lehet majd tenni, azonban nincs utalás arra, hogy miben térhet el az alternatív ajánlat az alapajánlattól. Ajánlatkérõ csupán azt kötötte ki, hogy a dokumentációban megadottakkal való egyenértékûséget igazolni kell és az alternatív megoldás nem eredményezheti az érvényes vízjogi engedély módosítását. Ajánlatkérõ a részvételi szakasz eredményét 2003. augusztus 1-jén kihirdette és az alkalmas jelentkezõket ajánlattételre hívta fel. Az ajánlattételi szakaszban alternatív ajánlatot hirdetett ki gyõztesnek. A gyõztes alternatív ajánlatban a megépítendõ csatorna szakasz egy részének kivitelezése mikrotunneling technológiával készül a többi hagyományos nyílt feltárásos technológiával. Ajánlatkérõ a részvételi szakaszban nem vizsgálta, hogy a jelentkezõk milyen csatornaépítési technológia kivitelezésére alkalmasak. A felhívásban meghatározott alkalmassági feltételek és alkalmatlansági kritériumok között technológiára való utalás nincs. Ajánlatkérõ az alkalmasság igazolására, a felhívás 9. pontjában a beszerzés tárgyához hasonló összetettségû (csatornaépítés útburkolat helyreállítással) csatornaépítési beruházásainak az ismertetését kérte. A felhívás szerint a beszerzés tárgya gyûjtõcsatorna építése, s a csatornázási munkálatok befejezését követõen az útburkolat helyreállítása volt. Az összetettségre vonatkozóan ajánlatkérõ zárójelben nevesítette, hogy ez alatt csatornaépítést és burkolathelyreállítást kell érteni. Tehát a felhívásból nem derül ki ajánlatkérõnek az a szándéka, hogy a 
<br>jelentkezõk alkalmasságát különbözõ építési technológiák vonatkozásában is vizsgálni akarja. Az ajánlati szakaszban viszont erre már nincs is lehetõsége. Ajánlatkérõ ezt nem is tette meg.
<br>Kérelmezõnek lehetõsége lett volna vagy a részvételi felhívást kifogásolni, amikor látta, hogy alternatív ajánlatokat is lehet majd tenni és ajánlatkérõ erre vonatkozóan nem kívánja vizsgálni az alkalmasságot, vagy a részvételi szakasz eredményét kifogásolni, ha úgy látta, hogy ajánlatkérõ olyan jelentkezõt is alkalmasnak minõsített, aki a piaci ismeretei alapján nem alkalmas a szerzõdés tárgyának a megvalósítására. Ezt azonban a Kbt. 79. § (7) bekezdése szerinti 15 napos jogvesztõ határidõn belül nem tette meg, így az alkalmasság körében hozott döntés kifogásolásával kérelmezõ elkésett.
<br>Továbbiakban a Döntõbizottságnak azt kellett vizsgálni, hogy a nyertes alternatív ajánlat megfelel-e a kiírásnak.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Ajánlatkérõ a megépítendõ fõgyûjtõ nyomvonal hosszát a kérdésekre adott válaszában 1032 fm-ben határozta meg, a felhívásban ezen kívül szerepel 65 fm DN 300 és 463 m DN 200 mûanyag csatorna megépítése. Ajánlatkérõ az ajánlattevõi kérdésekre adott válaszában megjelölte a kivitelezés határát: "A CsK-02 helyszínrajz 5. szerint a 27. sz. aknáig". Ajánlatkérõ a megvalósítandó csatornaszakasz kiviteli terv dokumentációját valamint a vízjogi létesítési engedélyt ajánlattevõk rendelkezésére bocsátotta. Ezáltal konkrétan meghatározta azt a mûszaki tartalmat, amelynek a megvalósítására vállalkozási szerzõdést kíván kötni prognosztizált egyösszegû átalányáron. A lebonyolító, FCSM Rt. az ajánlattevõi kérdésre adott válaszában közölte, hogy az eltérõ technológia, organizációs megoldások költségvetését alternatív ajánlat formájában lehet benyújtani. Ajánlatkérõ azt viszont nem határozta meg, hogy milyen módon kell az alternatív ajánlat egyenértékûségét igazolni.
<br>A Döntõbizottság megállapította, hogy a nyertes az ajánlatában található alternatív ajánlatra vonatkozó szerzõdéstervezetben vállalja a szerzõdés tárgyának a megvalósítását bruttó 247 953 611 Ft prognosztizált egy összegû átalányáron, úgy hogy a fenti áron felül többletköltséget semmilyen jogcímen nem érvényesít. A megvalósítandó mûszaki tartalom a szerzõdéstervezet I. pontjában került meghatározásra, mely szerint a Vállalkozó elvállalja az ajánlati felhívás elõ írásai és az ajánlati dokumentáció alapján, a beadott alternatív ajánlat szerint a gyûjtõcsatorna építési munkálatait. A dokumentációt meghatározó okmányok a szerzõdéstervezetben meghatározottak szerint: T-503/2002 tervszámú egyszerûsített kiviteli tervdokumentáció, H.67.061-12/2002 sz. vízjogi létesítési engedély, tételesen beárazott alternatív költségvetés. A nyertes ajánlatában megtalálható alternatív ajánlat mûszaki leírása részletesen ismerteti a javasolt alternatív megoldást, ezen belül a microtunnellinges technológiát. A becsatolt tételes alternatív költségvetésben 533 fm ª 114-es Rocla csatornacsõ +411,3 fm ª 136-os Rocla csõ sajtolással +25 db ROCLA aknás és íves csatorna elem szerepel amelyek összes hossza 1031,8 fm. Ez 0,2 m eltéréssel megegyezik az ajánlatkérõ által megadott 1032 fm fõgyûjtõ hossztól. A tételes költségvetés ezen kívül tartalmaz 463 m KG pvc 200-as csatorna csõ és 72 m KG pvc 315-ös csatorna csõ anyagot. A felhívás szerint a fektetendõ mûanyag csatorna hossza összesen 528 m. Tehát az ajánlatban szereplõ csõanyag a teljes megvalósítandó nyomvonalra elegendõ. Kérelmezõ által sem vitatottan a nyertes ajánlatában szereplõ microtunnellinges technológiával kivitelezett csatorna egyenértékû a nyílt feltárással kivitelezett csatornával. Mivel a nyertes által alkalmazott technológia nem eredményezi a vízjogi létesítési engedély módosítását, valamint a nyertes a teljes nyomvonal megvalósítására tett egy összegû árajánlatot, az alternatív ajánlat a kiírás feltételeit kielégíti, ezért az nem érvénytelen. Az hogy a becsatolt tételes altern
<br>atív költségvetésben - amely egyébként nem volt ajánlatkérõ elvárása - az ajánlattevõ az egyes tételek mennyiségét esetleg rosszul mérte fel az õ vállalkozói kockázata körébe tartozik, hiszen a beszerzés tárgyának teljes körû meg valósítására vállalkozott. A Döntõbizottság álláspontja szerint az sem szükségszerû, hogy az ajánlattevõ a tételes költségvetésben az egyes tételek anyagárait a gyártó által kiadott lista áron szerepeltesse. A vállalkozói árkalkuláció függvénye az, hogy a beépítendõ anyagárat milyen összeggel szerepelteti a költségvetésben. Az viszont egyértelmûen megállapítható a költségvetésbõl és a mûszaki leírásból, hogy milyen típusú és milyen méretû csõanyagot fog a kivitelezés során beépíteni, ezt a megrendelõ a teljesítés során ellenõrizni tudja és számonkérheti. Egyébként a nyertes alternatív árajánlata a kérelmezõ alternatív árajánlatánál összesen 597 869 Ft-tal, 0,24%-kal kevesebb, ez is azt jelzi, hogy az ajánlott áron a kiírás szerinti teljes mûszaki tartalom megvalósítható.
<br>A fentiekre tekintettel a Döntõbizottság ajánlatkérõ eljárásában jogsértést nem állapított meg, és ezért a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a kérelmezõ jogorvoslati kérelmét elutasította.
<br>A Döntõbizottság a jogorvoslati eljárásban felmerült költségek viselésérõl a Kbt. 88. § (1) bekezdés h) pontja alapján a rendelkezõ részben foglaltak szerint határozott tekintettel arra, hogy jogsértés nem került megállapításra.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 3.
<br>
<br>Dr. Szaller Ottó s. k., Divinyi Péterné s. k.,
<br>közbeszerzési biztos közbeszerzési biztos
<br>
<br>Dr. Nagy László s. k.,
<br>közbeszerzési biztos
<br>
<br>
<br><br></body></html>