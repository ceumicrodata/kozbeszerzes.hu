<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0014)
</h2>
<br>1024 Budapest, Margit krt. 85.
<br>Ikt. sz.: D.563/10/2003.
<br>
<br>Tárgyév: a Döntõbizottság elnöke által hivatalból kezdeményezett jogorvoslati eljárás Martonvásár Nagyközség Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Martonvásár Nagyközség Önkormányzata (2462 Martonvásár, Budai u. 13., képviseli: dr. Kozma György ügyvéd, 1012 Budapest, Mikó u. 14., a továbbiakban: ajánlatkérõ) "Integrált Helyi Fejlesztési Akciók pályázat elkészítése akcióterv elkészítésével együtt" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>A felek az eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2003. október 16-án tájékoztatta a Döntõbizottság elnökét a rendelkezõ részben meghatározott beszerzés tárgyában a Kbt. 70. § (1) bekezdés c) pontja szerinti hirdetmény közzététele nélküli tárgyalásos eljárás megindításáról. A választott eljárás indokolására elõadta, hogy a Miniszterelnöki Hivatal Nemzeti Területfejlesztési Hivatala nevében a VÁTI Területfejlesztési Igazgatóság a pályázati felhívást, melyen az ajánlatkérõ is részt kíván venni a Népszabadság 2003. augusztus 14. számában tette közzé.
<br>A pályázat benyújtásának határideje 2003. november 7-e volt és a pályázaton való részvételrõl Martonvásár Nagyközség Önkormányzat Képviselõ-testülete a 2003. október 15. napján tartott ülésén határozott. A pályázat elkészítése csak szakemberek bevonásával lehetséges.
<br>A pályázaton csak azok az önkormányzatok vehetnek részt, melyek a beruházáshoz kapcsolódó valamennyi jogerõs építési engedéllyel rendelkeznek, melyeknek azonban az önkormányzat a pályázati lehetõségrõl való értesülése pillanatában nem volt birtokában.
<br>Az építési engedélyek határidõre történõ beszerzése bizonytalannak tûnt, ezáltal az önkormányzat pályázaton való részvételének a lehetõsége is az utolsó percig bizonytalan maradt. Jelen körülmények figyelembevételével kockázatosnak ítélte Martonvásár Nagyközség Képviselõ-testülete a pályázatkészítési feladatok odaítélésére vonatkozó közbeszerzési eljárás lebonyolítását. A közbeszerzési eljárás nyílt eljárás formájában történõ lebonyolításával - amely közel 60 napot venne igénybe - a pályázat elkészítése 2003. november 7. napjára nem teljesíthetõ, hiszen erre az idõpontra nem tudná ajánlatkérõ a nyertes ajánlattevõt kiválasztani. Ezen határidõk mellett a Kbt.-ben elõírt határidõk nem lennének betarthatóak, az ajánlatkérõ a pályázat benyújtásának lehetõségétõl elesne. Jelen körülmények nem az ajánlatkérõ hanyagságából származnak.
<br>Az ajánlattevõ csatolta a képviselõ-testület 161/2003. (X. 15.) számú határozatát a közbeszerzési eljárás megindításáról.
<br>Ajánlatkérõ ajánlattételre a következõ cégeket hívta fel: a Hazai Térségfejlesztõ Rt.-t, a CFT Gazdasági Tanácsadó és Szolgáltató Kft.-t és a Gress-Ing Szövetkezetet.
<br>Ajánlatkérõ ajánlati felhívást készített, amelyben elõírta a csatolandó iratokat, a pénzügyi, gazdasági és mûszaki alkalmasság igazolására kért adatokat, meghatározta a szerzõdés teljesítésére alkalmatlanná minõsítés szempontjait. Az ajánlatok elbírálásának szempontja az összességében legelõnyösebb ajánlat volt, amelyhez ajánlatkérõ meghatározta az elbírálás részszempontjait, azok súlyszámát, az adható pontok alsó és felsõ határát, valamint a pontozás módszerét, továbbá elõírta az eljárás lefolytatásának menetét.
<br>Ajánlatkérõ ajánlattételi határidõnek 2003. október 21-ét határozta meg, mely határidõre a Hazai Térségfejlesztõ Rt. és a Gress-Ing Szövetkezet nyújtotta be ajánlatát.
<br>A tárgyalást követõen 2003. október 22-én ajánlatkérõ a Gress-Ing Szövetkezetet hirdette ki nyertesnek, majd a szerzõdést 2003. október 30-án megkötötte a nyertessel.
<br>Az ajánlatkérõnek a támogatásra kijelölt beruházásai közül a Budai utcai Beethoven Általános Iskola beruházási értéke (125 M Ft) nem érte el a pályázati felhívás ún. 2. komponense szerinti minimális összeget, a Széchenyi utcai hídépítés értéke (58 M Ft) szintén nem érte el az e kategória szerinti minimális értéket, a Malom utcai és a kapcsolódó híd beruházás is meghiúsult, mivel a beadási határidõre nem állt rendelkezésre az építési engedély, ezért a felek a megkötött megbízási szerzõdést felbontották 2003. november 3-án, a szerzõdés teljesítésének ellehetetlenülése miatt a Ptk. 319. § (1) bekezdése, illetve a Kbt. 75. § (2) bekezdése alapján.
<br>A Döntõbizottság elnöke 2003. október 29-én hivatalból kezdeményezett eljárást ajánlatkérõ közbeszerzési eljárása ellen.
<br>A rendelkezésére álló iratokból a Kbt. 70. § (1) bekezdés c) pontja szerinti feltételek nem voltak megállapíthatóak egyértelmûen, ugyanis ajánlatkérõ a pályázat feltételeinek megismerésérõl 2003. augusztus 14-én értesült, ezt követõen a közbeszerzési eljárás megindításáról október 16-án döntött. Indítványozta a közbeszerzési eljárás jogalapjának és az ajánlati felhívás tartalmának, jogszerûségének a vizsgálatát.
<br>Az ajánlatkérõ észrevételében az eljárás megszüntetését kérte.
<br>Elõadta, hogy a VÁTI Területfejlesztési Igazgatóság a Miniszterelnöki Hivatal Nemzeti Területfejlesztési Hivatala nevében a pályázati felhívást 2003. augusztus 14-én tette közzé "Integrált Helyi Fejlesztési Akciók Ösztönzése" címmel. A pályázati felhívás megjelenését követõen tájékozódni kezdett, hogy megismerje a részletes feltételeket. Augusztus végén, szeptember elején több fejlesztési tervvel rendelkezett, amelyek alkalmasak lehettek arra, hogy a pályázaton támogatásra méltónak találják. Ezek között említette meg az öreg iskolaépület (Budai u.) felújítására, bõvítésére, más funkciókkal való felruházására vonatkozó tervet, illetve az M7-es autópálya díjfizetõssé tétele miatt szükségessé váló, egyúttal a település központja forgalomszervezésének korszerûsítését szolgáló hidak terveit. Ezek azonban építési engedély köteles beruházások.
<br>E beruházások vonatkozásában csak az általános iskola vonatkozásában rendelkeztek a pályázatkészítés kezdeti idõszakában építési engedéllyel, míg a többi pályázatba bevonandó beruházás vonatkozásában nem. Az illetékes hatóságok biztatták az ajánlatkérõt, hogy az építési tervek a pályázat leadási határidejéig beszerezhetõek és egy 2003. szeptember 5-i tanácskozáson szerzett információ szerint a komplex pályázatok nagyobb eséllyel bírnak, ezért belátták, hogy pályázatok elkészítésére szakosodott szakértõ céget kell megbízniuk. Mivel ajánlatkérõ indulni kívánt a jelzett pályázaton, ezért a rendelkezésre álló rövid pályázati beadási határidõre tekintettel csak tárgyalásos eljárási formát választhattak, figyelemmel a nyílt eljárás közel 60 napos idõszükségletére.
<br>Az ajánlatkérõ csatolta a Budai utcai 1. sz. alatti iskola épületre vonatkozó és 2003. október 10-én jogerõs építési engedélyét, valamint a hidakra vonatkozó a Fejér Megyei Közlekedési Felügyelet Közúti Felügyelethez benyújtott 2003. augusztus 5-i építési engedély iránti kérelmet, a pályázati felhívást, valamint a 2003. november 5-én kelt és a nyertes ajánlattevõ Gress-Ing Szövetkezettel megkötött szerzõdés megszüntetõ okiratot.
<br>A pályázati felhívás 3. pontja meghatározta a támogatható tevékenységeket 3 csoportban ún. 3 komponens formájában, a területi lehatárolást és a projektek idõtartamát. Az 5. pont meghatározta a nyertes pályázó részére odaítélhetõ legkisebb és legnagyobb támogatási összeget, támogatási arányt az egyes komponensek tekintetében. A 10. pont szerint a pályázatok beadási határideje 2003. november 7.
<br>A pályázati program keretében a 3. ún. komponensben részletezett célokra lehetett pályázni.
<br>A komponensekre vonatkozó pályázati formanyomtatványok szerint csatolni kell a beruházások megkezdéséhez szükséges engedélyeket (nem jogerõs építési engedély, mûemlékvédelmi szakvélemény, szakhatósági engedélyek). A támogatási szerzõdés megkötésének feltétele az építési engedély és a szakhatósági engedélyek jogerõs példányának bemutatása.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ Kbt. 70. § (1) bekezdés c) pontjára alapított eljárása jogszerû.
<br>A Döntõbizottság elõször azt vizsgálta, hogy a Döntõbizottság elnökének megküldött ajánlati felhívás a Kbt. 718. § második fordulatában szabályozott követelményeknek megfelelt-e, figyelemmel a Kbt. 71/B. § (3) bekezdésének utolsó fordulatára.
<br>A Döntõbizottság megállapította, hogy az ajánlati felhívás tartalmazza a Kbt. 71/B. § második fordulatában meghatározott tartalmi elemeket.
<br>Ezt követõen a Döntõbizottság vizsgálta az eljárásfajta választására vonatkozó jogalap jogszerûségét.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárásra a Kbt. 70. §-a tartalmazza a megengedõ szabályokat.
<br>Az ajánlatkérõ a közbeszerzési eljárását a Kbt. 70. § (1) bekezdés c) pontjára alapította, mely rendelkezés akkor alkalmazható árubeszerzés, építési beruházás, illetve szolgáltatás megrendelése esetén, az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.
<br>A Döntõbizottság a jelen eljárásban e feltételek fennállását vizsgálta és megállapította, hogy a fenti együttes feltételek megvalósultak meg az alábbiak szerint.
<br>Az ajánlatkérõ a pályázati feltételek szerint csak a pályázat tárgyát képezõ beruházásokra vonatkozó építési engedélyek meglétében nyújthatta be a pályázatát, ezek közül csak az iskolaépület tekintetében rendelkezett 2003. augusztus 8-án építési engedéllyel, - mely 2003. október 10-én vált jogerõssé -, de a további fejlesztési terveinek tárgyát képezõ, a nagyközség központjában lévõ egyik, a Malom utcai hídra vonatkozó építési engedélyt végül is nem kapta meg.
<br>Az ajánlatkérõ a beszerzés tárgyát és mennyiségét csak annak függvényében határozhatta meg, hogy mely beruházásaira kap építési engedélyt, hiszen e beruházások képezik annak a pályázatnak a tárgyát, melynek elkészítésére szakcéget kívánt megbízni. A beruházásoknak a pályázat tárgyaként történõ meghatározásának jelentõségét igazolja az a tény is, hogy az ajánlatkérõ pályázata végül is meghiúsult a miatt, hogy a beruházások közül 2 tétel nem érte el a pályázati feltételek szerinti minimális értékhatárt, valamint az egyik tervezett híd beruházásra vonatkozóan nem sikerült az építési engedélyt beszerezni. Az ajánlatkérõ már a pályázati felhívás megjelenése elõtt kérte a Fehér Megyei Közlekedési Felügyelettõl 2003. augusztus 5-én a Széchenyi u.-i híd és kapcsolódó útszakasz építési engedélyét. Az építési engedélyek beszerzése iránt az engedélyezõ hatóság kijelölése iránt az Áe. 19. § (6) bekezdése és 43. § (2) bekezdésére tekintettel már korábban intézkedett, illetve e tekintetben sem terhelte mulasztás, hogy elõzetesen felmérte, hogy egyáltalán van-e lehetõség az építési engedélyek megszerzésére a pályázati határidõig. Eközben felismerte, hogy csak szakcég bevonásával tudja a pályázatot elkészíteni a 2003. szeptember 5-i tájékoztató alapján, a számba jöhetõ szakcégeket megkereste. A pályázat körébe bevehetõ 2 beruházás közül a nagyobb értékû Budai u.-i 125 M Ft-os beruházás építési engedélyének jogerõre emelkedését követõen az ajánlatkérõ haladéktalanul kezdeményezte az önkormányzati testületi döntés meghozatalát. A pályázaton történõ részvételrõl szóló döntést tartalmazó 161/2003. (X. 15.) önkormányzati határozatot követõen haladéktalanul megindította a közbeszerzési eljárást a felhívás 2003. október 16-án történõ megküldésével a Döntõbizottság elnöke részére.
<br>A fentiekre tekintettel a Döntõbizottság megállapította, hogy a Kbt. 70. § (1) bekezdés c) pontjában foglalt feltételek fenn állnak.
<br>A Kbt. 79. § (1) bekezdés alapján a Bizottság eljárása - ha e törvény másként nem rendelkezik - az államigazgatási eljárás általános szabályairól szóló 1957. évi. IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy folytatásra okot adó körülmény már nem áll fenn - megszünteti, és errõl értesíti azokat, aki a 13. § (2) bekezdése szerint az eljárás indításáról értesültek.
<br>A Döntõbizottság a fentiekre tekintettel a rendelkezõ részben foglaltak szerint határozott.
<br>A Döntõbizottság a Kbt. 88. § (1) bekezdés h) pontja alapján döntött a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 4.
<br>
<br>Dr. Csanádi Péter s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>