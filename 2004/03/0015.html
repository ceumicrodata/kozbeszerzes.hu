<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0015)
</h2>
<br>1024 Budapest, Margit krt. 85.
<br>Ikt.sz.: D.540/16/2003.
<br>
<br>Tárgy: a Realinfo Kft. jogorvoslati kérelme az Egészségügyi, Szociális és Családügyi Minisztérium közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot
<br>
<br>A Döntõbizottság a Realinfo Mûszaki Fejlesztõ, Szolgáltató és Kereskedelmi Kft. (1102 Budapest, Hölgy u. 9/B., a továbbiakban: kérelmezõ) által az Egészségügyi, Szociális és Család ügyi Minisztérium (1051 Budapest, Arany J. u. 6-8., nevében és megbízásából eljár: OKFON Közbeszerzési és Szolgáltatási Rt., 1139 Budapest, Gömb u. 33. I. em., képviseli: dr. Sebõk Cecília ügyvéd, 1211 Budapest, Táncsics u. 62., a továbbiakban: ajánlatkérõ) "2007. december 31-ig évi 1. részteljesítés esetén 45 db 4 ö 2 hajtásképletû esetrohamkocsi, 2. részteljesítés esetén 10 db 4 ö 4 hajtásképletû rohamkocsi beszerzése" tárgyú közbeszerzési eljárása ellen benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 30. számában 2003. július 23-án a rendelkezõ részben meghatározott tárgyú nyílt közbeszerzési eljárást kezdeményezett ajánlati felhívás közzétételével.
<br>A részajánlattétel és a többváltozatú ajánlattétel megengedett volt.
<br>Ajánlatkérõ a felhívás 11. a) pontjában a pénzügyi, gazdasági és mûszaki alkalmasság igazolása körében elõírta az alábbiakat is: "a Kbt. 44. § (2) bekezdés a) pontja alapján az elõzõ 3 év legjelentõsebb, esetrohamkocsi szállításaira vagy esetrohamkocsivá történõ átalakításra vonatkozó, Európa bármely országába teljesített referenciáinak bemutatása, megadva a szerzõdést kötõ fél nevét, a teljesítés évét, a szállítás mennyiségét és az ellenszolgáltatás összegét, a referenciák közül legalább egyet referencialevéllel kell alátámasztani."
<br>Ajánlatkérõ az ajánlati felhívás 11. b) pontjában meghatározta, hogy alkalmatlan mûszaki szempontból az az ajánlattevõ a szerzõdés teljesítésére, aki:
<br>"- a benyújtott referencialevelek alapján az elmúlt 3 évben (2000., 2001., 2002.) nem rendelkezik legalább egy középsorozatú (1 évben teljesített legalább 20 db) esetrohamkocsi szállítására vonatkozó referenciával,"
<br>Ajánlatkérõ az ajánlati felhívás 13. pontjában meghatározta, hogy az ajánlatok elbírálásának szempontja az összességében legelõnyösebb ajánlat továbbá a bírálati részszempontokat a hozzájuk tartozó súlyszámokkal, valamint az adható pontszámokat, és az értékelés módszerét is.
<br>Az ajánlati felhívás 16. pont 2. pontjában ajánlatkérõ meghatározta az alábbiakat:
<br>"Ajánlattevõnek csatolni kell ajánlatához a Kbt. 46. § (4)-(6) bekezdések szerinti nyilatkozatokat és hatósági igazolásokat. Amennyiben ajánlattevõ a közbeszerzés értékének 10%-át meghaladó mértékben igénybe kíván venni alvállalkozó(ka)t, a Kbt. 46. § (4)-(6) bekezdéseiben foglaltakat az alvállalkozó(k)ra is alkalmazni kell."
<br>Ajánlatkérõ az ajánlati felhívás 16. pont 5. pontjában meghatározta az alábbiakat:
<br>"Ajánlattevõnek ajánlatához csatolnia kell az ajánlattevõ által a közbeszerzés értékének 10%-át meghaladó mértékben igénybe venni kívánt alvállalkozó(k) megnevezésére vonatkozó nyilatkozatot [a Kbt. 43. § (2) bekezdés b) pontja alapján].
<br>Ajánlatkérõ dokumentációt is készített, mely tartalmazta az ajánlatok elkészítéséhez szükséges útmutatót, az ajánlattal szemben támasztott formai és tartalmi követelményeket, a specifikációt, a szerzõdéstervezetet, továbbá felsorolta a becsatolandó mellékleteket.
<br>A dokumentációt megvásárlók részérõl kérdések érkeztek ajánlatkérõhöz, aki 2003. augusztus 27-i kiegészítõ tájékoztatójában ismertette a kérdéseket és az azokra adott válaszokat a dokumentációt megvásárlókkal, köztük a kérelmezõvel is.
<br>Az ajánlattételi határidõig, 2003. szeptember 2-ig ajánlatot nyújtott be az 1. sz. részteljesítésre az Auto-Escort Kft., mind a két részteljesítésre ajánlatot tett a HM Arzenál Rt., az IKARUS Szerviz és Logisztikai Kft. és társai, az MB Autó Magyarország Kft. és a Csiki-Bege Kft.
<br>Ajánlatkérõ 2003. szeptember 25-én tartotta az eredményhirdetést, melyen kihirdette, hogy mindkét részteljesítés nyertese az MB Autó Magyarország Kft. ajánlata, míg a többi ajánlattevõ által benyújtott ajánlatok érvénytelenek, illetve az azokat benyújtók a szerzõdés teljesítésére alkalmatlanok.
<br>Kérelmezõ 2003. október 18-án jogorvoslati kérelmet nyújtott be, mellyel kapcsolatban a Döntõbizottság hiánypótlásra hívta fel. Kérelmezõ a hiánypótlási felhívást 2003. október 25-én teljesítette, majd jogorvoslati kérelmét 2003. november 10-én kiegészítette. Kérelmezõ kiegészített jogorvoslati kérelmében kérte, hogy a Döntõbizottság állapítsa meg a jogsértés megtörténtét, tiltsa meg a szerzõdés megkötését, szorgalmazza új eljárás megindítását, illetve megismétlését, és vizsgálja felül a pályázatot. Kérte továbbá a referenciák felülvizsgálatát, a lebonyolítás módszerének ellenõrzését és a nyertes cég pályázati anyagának (referenciáinak) nyilvánosságra hozatalát. Kérelme indokolásául elõadta, hogy megvásárolta az ajánlati dokumentációt, azonban önálló ajánlatot nem adott be, de ettõl õ még részt vett a közbeszerzési eljárásban, mert három ajánlattevõnek (az Autó Escort Kft.-nek, a HM Arzenál Kft.-nek és a Csiki-Bege Kft.-nek) az alvállalkozója. A Közbeszerzési Értesítõ 2003. október 15-i számából értesült arról, hogy a nyertes MB Autó Magyarország Kft. a Vasi VOLÁN Rt.-vel, mint alvállalkozóval, illetve 10%-nál nagyobb beszállítóként a Daimler Chrysler AG-val és a Christian Meisen GmbH-val nyert. Sem alvállalkozót, sem beszállítót nem tartalmazott azonban a bontási jegyzõkönyv, illetve az összegzés. Álláspontja szerint sem a nyertes, sem az alvállalkozója nem rendelkezik az alkalmassági feltételként meghatározott referenciákkal. A beszállítók ugyan rendelkezhettek a szükséges referenciákkal, azonban õk nem alvállalkozókként szerepeltek. Sérelmezte, hogy sem õ, sem az általa képviselt Bergadana Srl cég referenciáját nem fogadta el ajánlatkérõ.
<br>A Döntõbizottság felhívására kérelmezõ elõadta, hogy mivel megvette a dokumentációt, lehetõsége lett volna teljes körû ajánlat megtételére. A fent nevezett három cég alvállalkozójaként technológiai beszállítóként vett részt a közbeszerzési eljárásban, így ajánlattevõi jogosultságát ezen okokra tekintettel nem vesztette el. Kérelmezõ a jogorvoslati eljárásban az ügyféli mivoltát egyéb érdekeltként jelölte meg.
<br>Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában kérte a jogorvoslati kérelem elutasítását.
<br>Elsõdlegesen vitatta a kérelmezõ ügyfélképességét, mert jelen eljárásban kérelmezõ ajánlattevõként nem vett részt, csupán az Auto Escort Kft., a Csiki-Bege Kft. és a HM Arzenál Kft. alvállalkozójaként szerepelt. Álláspontja szerint a kérelmezõ ügyfélképessége járulékos jellegû, vagyis osztja az ajánlattevõi magatartás sorsát és mivel ezen ajánlattevõk kérelmet a közbeszerzési eljárással kapcsolatban nem nyújtottak be, ezért a Real info Kft., mint kérelmezõ, önállóan kérelmet nem nyújthat be. Az ajánlati felhívás és dokumentáció testreszabottságának vádját visszautasította és hivatkozott arra, hogy amennyiben kérelmezõ az ajánlati felhívást sérelmezte, akkor ez a kérelmi elem már elkésett. Elõadta továbbá, hogy a tenderbontási jegyzõkönyv, és az összegzés tartalmát kifogásolja kérelmezõ és vélelmezi, hogy a Kbt. szabályai szerint azoknak tartalmaznia kell az alvállalkozókat, illetve a 10%-nál nagyobb értékû beszállítókat. Úgy vélte, hogy ez utóbbi megjelölésnél minden bizonnyal a teljesítésben egyébként a közbeszerzés értékének 10%-át meghaladó mértékben részt vevõ szervezeteket értheti kérelmezõ, azonban ajánlatkérõ álláspontja az, hogy a Kbt. ilyen elõ írást nem tartalmaz.
<br>Hivatkozott arra, hogy a közbeszerzési eljárás iratai között fellelhetõk a tender elbírálása során figyelembe vehetõ referenciák, mely szerint a nyertes ajánlattevõ az MB Autó Kft., illetve alvállalkozója a Vasi VOLÁN Rt. rendelkezik a pályázati feltételekben szereplõ referenciákkal. Hivatkozott arra, hogy az MB Autó Kft.-nek a HM Arzenál Kft. és az IKARUSZ Kft. vonatkozásában történõ megemlítése a jogorvoslati kérelem szempontjából irreleváns, nem támasztja alá kérelmezõ álláspontját, ugyanis kérelmezõ nem vette figyelembe az ajánlati felhívás 11. b) pontjában foglaltakat. Álláspontja szerint ugyanez vonatkozik a Vasi VOLÁN Rt.-re is. Hivatkozott az ajánlati felhívás 11. a) pontjának a mûszaki alkalmasságra vonatkozó részére, annak is elsõ francia bekezdésére, ahol a szállítás vagylagosan szerepel az átalakításra.
<br>Elõadta, hogy a Christian Meisen GmbH és a Daimler Chrysler AG-vel kapcsolatos felvetéseket nem állt módjában vizsgálni, hiszen ez a két cég sem ajánlattevõként, sem alvállalkozóként nem vett részt jelen közbeszerzési eljárásban. Elõadta, hogy a külföldi cégekkel folytatott gyakorlata teljes mértékben megfelel a Kbt. szabályainak, vagyis csak olyan nyilatkozatokat, igazolásokat stb. kér be, amelyekre a Kbt. lehetõséget ad, illetõleg kötelezõen elõír. Nem volt tehát lehetõsége arra, hogy mérlegelje azt, hogy ezen okiratok beszerzése esetlegesen mennyire nehezíti meg egy külföldi ajánlattevõ pályázatának elkészítését. Megjegyezte, hogy kérelmezõ amennyiben az ajánlati felhívás feltételeit kívánta volna megtámadni, úgy arra a felhívás megjelenésétõl számított 15 napon belül lett volna lehetõsége.
<br>Álláspontja szerint a kérelmezõ ügyvezetõjének állampolgári kötelezettségébõl tett bejelentését jelen eljárásban vizsgálni nem lehet és a mûszaki elõ írások kritikájára ismételten azt jegyezte meg, hogy amennyiben azt kérelmi elemként kell értékelni, akkor az már elkésett. Elõadta továbbá, hogy a nyertes pályázat kiértékelésére - mint ahogy valamennyi pályázat kiértékelésére - ajánlatkérõ maximális gondot fordított. A nem teljesített feltételekre kapott maximális pontszámmal kapcsolatban hivatkozott a dokumentáció 10. pontjának utolsó fordulatára, mely szerint "amennyiben egy ajánlattevõ ajánlata sem tartalmazza a vizsgált felszerelést, úgy minden ajánlattevõ ajánlata 100 pontot ér el".
<br>Egyéb érdekeltként az IKARUSZ Szerviz és Logisztika Kft. osztotta kérelmezõ véleményét, mely szerint a nyertes ajánlattevõként kihirdetett MB Autó Magyarország Kft. ajánlata nem volt érvényes, ezért ajánlatkérõ megsértette a Kbt. 52. § (1) bekezdés d) pontját, amikor az MB Autó Magyarország Kft. ajánlatát érvényesnek fogadta el. Elõadta továbbá, hogy az MB Autó Magyarország Kft. a közbeszerzési értékének 10%-át meghaladó mértékben igénybe vett alvállalkozóként tudomása szerint kizárólag a Vasi VOLÁN Rt.-t jelölte meg. A Daimler Chrysler AG és a Christian Meisen GmbH beszállítóként került az ajánlatban megjelölésre. Elõadta, hogy tudomása szerint a szerzõdés teljesítésére való alkalmasságot igazoló referenciával a Christian Meisen GmbH rendelkezik, amely céget viszont az MB Autó Magyarország Kft. ajánlattevõ alvállalkozóként nem jelölte meg.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság megállapította, hogy a jogorvoslati kérelem részben elkésett, további kérelmi elemek tekintetében pedig kérelmezõnek nincs ügyfélképessége a jogorvoslati eljárás során.
<br>A Döntõbizottság elõször a kérelmezõ ügyfélképességét vizsgálta meg.
<br>A Kbt. 79. § (3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.
<br>A kérelmezõ a jelen közbeszerzési eljárás során az ajánlattételi dokumentációt megvásárolta, azonban önálló ajánlatot nem nyújtott be, ajánlattevõként nem vett részt az eljárásban, csupán mint több ajánlattevõ alvállalkozója szerepelt a közbeszerzési eljárásban.
<br>A Döntõbizottságnak két tekintetben kellett vizsgálni a kérelmezõ ügyfélképességét, elõször az ajánlati felhívás és dokumentáció rendelkezéseivel kapcsolatos ügyfélképességet, ahol még lehetséges ajánlattevõként szerepelt a kérelmezõ, másrészt az ajánlattételt követõ azon részét a közbeszerzési eljárásnak, melyben kérelmezõ - általa is elismerten - csak mint alvállalkozó vett részt az eljárásban, ajánlatot nem nyújtott be.
<br>A jogorvoslati kérelem benyújtására meghatározó Kbt. 79. § (3) bekezdésének rendelkezése egyértelmû a tekintetben, hogy az ajánlattevõ és az ajánlatkérõ kérelmezõként a jogorvoslati eljárás részese lehet, az további vizsgálódást nem igényel. Más a helyzet viszont a közbeszerzési eljárásban nem ajánlattevõként, illetve ajánlatkérõként résztvevõk esetében. Az egyéb érdekelti minõségben a jogorvoslati eljárás kezdeményezésének lehetõségét az alapozza meg, hogy megállapítható-e érintettsége a konkrét közbeszerzési eljárással, azaz jogilag releváns érdeke fûzõdik-e ahhoz, hogy a Döntõbizottság a jogorvoslati eljárás keretében az ajánlatkérõ eljárásának esetleges jogsértõ voltát megállapítsa.
<br>A Döntõbizottság megállapította, hogy kérelmezõ a jelen közbeszerzési eljárás ajánlati dokumentációját megvásárolta, továbbá a beszerzés tárgyához kapcsolódó tevékenységi körökkel rendelkezik, ilyen jellegû tevékenységeket végezhet, vagyis potenciális ajánlattevõ lehetett. Ennek meg felelõen a Döntõbizottság álláspontja szerint kérelmezõnek jogos érdeke fûzõdik ahhoz, hogy ajánlatkérõ az ajánlati felhívás és dokumentáció tartalmát a Kbt.-ben foglaltak szerint határozza meg.
<br>Az ajánlati felhívás és dokumentáció feltételeinek nem a Kbt. rendelkezéseinek megfelelõ tartalma ugyanis vitathatatlanul sérthette kérelmezõ azon jogát, hogy ajánlattevõként részt vehessen egy jogszerû közbeszerzési eljárásban, ugyanis az ajánlati felhívás és ajánlati dokumentáció feltételeinek nem a Kbt. rendelkezéseivel összhangban, azoknak megfelelõ meghatározása az ajánlattétel lehetõségének kizárásához vezethet. Ennek alapján a Döntõbizottság álláspontja szerint a kérelmezõ az ajánlati felhívás és ajánlati dokumentáció feltételeivel kapcsolatban kétséget kizáróan rendelkezik ügyfélképességgel. Így az e körben meghatározott benyújtott jogorvoslati kérelme megfelel a Kbt. 79. § (3) bekezdés rendelkezésének és annak alapján e körben a Döntõbizottság eljárhat.
<br>Az ajánlattételt követõ idõszakkal kapcsolatban a Döntõbizottság megállapította, hogy abban a kérelmezõ ajánlattevõként nem vett részt, csak mint több ajánlattevõ alvállalkozója volt érintett az eljárásban. Kérelmezõ a Döntõbizottság felszólítására úgy nyilatkozott, hogy saját nevében nyújtja be a jogorvoslati kérelmet, vagyis a jogorvoslati kérelem benyújtására nem azon ajánlattevõk megbízásából, illetve egyetértésével kerül sor, amelyeknek õ alvállalkozója volt. Kérelmezõ a Döntõbizottság felhívására úgy jelölte meg ügyféli minõségét, hogy mivel megvette az ajánlati dokumentációt és három cég alvállalkozójaként is részt vett a közbeszerzési eljárásban, ezért "nem vesztette el ajánlattevõi jogosultságát". Ezen túl kérelmezõ jogos érdekként az üzleti érdeket jelölte meg.
<br>A Döntõbizottság álláspontja szerint kérelmezõ ezen álláspontja téves, hiszen ajánlattevõi minõsége csak akkor áll fenn, ha a közbeszerzési eljárásban ténylegesen ajánlatot nyújtott be. Azzal, hogy a kérelmezõ a dokumentáció és a felhívás birtokában úgy döntött, hogy nem vesz részt a közbeszerzési eljárásban mint ajánlattevõ, egyértelmû helyzetet teremtett annak a kérdésnek a megítélésében, hogy a közbeszerzési eljárás tekintetében ajánlattevõnek minõsül-e. Ennek megítélése ténykérdés, nem mérlegelhetõ a Döntõbizottság által sem, hiszen ha nem került sor - bármely ok miatt - ajánlat beadására, úgy az adott társaságot - így kérelmezõt sem - nem lehet az ajánlattevõi fogalom alá tartozónak tekinteni. A Döntõbizottság álláspontja szerint azzal, hogy kérelmezõ nem élt az ajánlattétel lehetõségével, lemondott az ajánlattevõvé válási lehetõségérõl, illetve az ajánlattevõi minõséggel együtt járó jogosultságokról, mely az alvállalkozói szerepébõl kifolyólag nem illeti meg.
<br>Az elõzõekben kifejtettek alapján kérelmezõ csupán egyéb érdekelti minõségben léphetne fel a jogorvoslati eljárás során. Ennek azonban feltétele az, hogy a közbeszerzési eljárás, illetve az annak során elkövetett általa vélelmezett jogsértés közvetlenül sértse, vagy érintse valamely jogát vagy érdekét. Kérelmezõ az ajánlattételi határidõt követõ szakban nem állt közvetlenül az ajánlatkérõvel kapcsolatban, így az ajánlatkérõ aktusai sem eredményezhették az õ jogainak, jogos érdekeinek sérülését. Az, hogy a kérelmezõ alvállalkozója volt ajánlattevõknek, az csupán annyit jelent, hogy valamely ajánlattevõkkel polgári jogviszonyba lépett, azok esetleges nyertességük esetén vele további szerzõdéseket köthettek volna. Azonban a kérelmezõ, mivel önálló ajánlatot nem nyújtott be, ezért az ajánlatkérõvel szembeni közvetlen szerzõdéskötési helyzetbe nem is kerülhetett. Mivel nem volt szerzõdéskötési lehetõsége kérelmezõnek az ajánlatkérõvel szemben és az egyes benyújtott ajánlatok tekintetében az ajánlatok fenntartásáról, illetve e körben a szerzõdés megkötésérõl az ajánlattevõk rendelkeznek, akik tetszésük szerint az ajánlatot vissza is vonhatják - akár az alvállalkozók hozzájárulása, akár elõzetes egyetértése vagy értesítése nélkül is - a Döntõbizottság álláspontja szerint a benyújtott ajánlatokkal kapcsolatos ajánlatkérõi eljárások tekintetében az ajánlattevõk azok, akik jogosultak fellépni az általuk benyújtott ajánlattal, illetve annak értékelésével, minõsítésével kapcsolatos vélelmezett jogsértések esetén. A jelen közbeszerzési eljárással kapcsolatban azon ajánlattevõk, akiknek a kérelmezõ alvállalkozója volt, nem nyújtottak be jogorvoslati kérelmet, az ajánlatkérõ eljárását nem vitatták. Ennek alapján a Döntõbizottság álláspontja szerint a közbeszerzési eljárásnak az ajánlattételt követõ részében kérelmezõ nem rendelkezik ügyfélképességgel mint egyéb érdekelt, hiszen e körben már nem állt fenn, illetve kérelmezõ nem igazolt olyan jogot, jogos érdeket, amely a közbeszerzési eljárással kapcsolatban sérülhetett volna. 
<br>Jogos érdekként az üzleti érdeket a Döntõbizottság nem fogadta el, hiszen a Kbt. rendelkezései szerinti közvetlen jog- vagy érdeksérelem a közbeszerzési eljárással kapcsolatban kérelmezõt nem érhette. Az elõzõekben kifejtettekre tekintettel a Döntõbizottság megállapította, hogy a jogorvoslati kérelemnek az ajánlattételi határidõt követõ idõszakra vonatkozó része tekintetében a kérelmezõ nem rendelkezik ügyfélképességgel, mert jogorvoslati kérelem benyújtására nem volt jogosult a közbeszerzési eljárás e része ellen, így a Döntõbizottság érdemben nem vizsgálhatta a jogorvoslati kérelem e részét.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Döntõbizottság ezt követõen az ajánlati felhívás és dokumentáció feltételeivel kapcsolatos jogorvoslati kérelemrész elkésettségét vizsgálta meg.
<br>Az ajánlati felhívás 5. b) pontjában ajánlatkérõ meghatározta, hogy a dokumentációt az ajánlati felhívás megjelenésétõl (2003. július 23.) kezdõdõen az ajánlati felhívás megjelenését követõ 16. napig, ha ez nem munkanap, akkor az azt követõ munkanapon 8.00-12.00 óra között lehet legkésõbb átvenni. Ennek alapján 2003. augusztus 8-ig lehetett az ajánlati dokumentációt átvenni. Kérelmezõ saját maga is hivatkozik arra, hogy az ajánlati dokumentációt megvásárolta, így legkésõbb 2003. augusztus 8-án tudomást szerzett az ajánlati felhívás és dokumentáció feltételeirõl, ezért ezt az idõpontot kell tudomásszerzési idõpontként figyelembe venni és ezen idõponttól kell a Kbt. 79. § (7) bekezdése szerinti 15 napos jogvesztõ határidõt számítani. Ennek megfelelõen kérelmezõ az ajánlati felhívás és dokumentáció feltételeivel kapcsolatban legkésõbb 2003. augusztus 23-án - illetve tekintettel arra, hogy ez a nap munkaszüneti nap volt - 2003. augusztus 24-én nyújthatott volna be jogorvoslati kérelmet jogszerûen az ajánlati felhívás és dokumentáció feltételeivel kapcsolatban. Kérelmezõ azonban csupán 2003. október 18-án nyújtott be jogorvoslati kérelmet, mely mintegy 2 hónappal a jogvesztõ határidõ letelte utáni idõpont, ennek alapján a jogorvoslati kérelemnek az ajánlati felhívás és dokumentáció rendelkezéseivel kapcsolatos része elkésett, így azt a Döntõbizottság érdemben nem vizsgálhatja.
<br>A fentiekben kifejtettek alapján a Döntõbizottság a Kbt. 76. § (1) bekezdésében biztosított jogkörében eljárva a rendelkezõ részben foglaltak szerint határozott, vagyis a jogorvoslati kérelmet elkésettség, illetve a kérelmezõ ügyfélképessége hiánya miatt a Kbt. 80. § (4) bekezdésének rendelkezése szerint elutasította, míg a költségek viselésérõl a Kbt. 88. § (1) bekezdés h) pontja alapján rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 5.
<br>
<br>Dr. Nagy László Gábor s. k., Hámori András s. k.,
<br>közbeszerzési biztos közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>
<br><br></body></html>