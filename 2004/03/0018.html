<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0018)
</h2>
<br>1024 Budapest, Margit krt. 85.
<br>Ikt. sz.: D.568/7/2003.
<br>
<br>Tárgy: Közbeszerzési Döntõbizottság Elnöke által hivatalból kezdeményezett jogorvoslati eljárás a Nemzeti Autópálya Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Nemzeti Autópálya Rt. (1036 Budapest, Lajos u. 80., a továbbiakban: ajánlatkérõ) "a 88. sz. fõút Sárvárt elkerülõ szakasza útépítési munkáinak teljes körû koordinatív mérnöki felügyeletének ellátása" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 26. § (1) bekezdés második fordulatára tekintettel a Kbt. 70. § (2) bekezdését, ezért ajánlatkérõ ezen jogszabályra alapított eljárást indító döntését - az ajánlati felhívásra is kiterjedõen - megsemmisíti. Ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.
<br>Ajánlatkérõ a Közbeszerzési Értesítõ 2002. augusztus 28-án megjelent számában tett közzé részvételi felhívást tárgyalásos eljárás megindítására útépítési munkálatok teljes körû koordinatív mérnöki felügyelete tárgyában. Az eljárás nyertese az UTIBER Kft. lett, akivel ajánlatkérõ 2002. november 7-én megbízási szerzõdést kötött. A szerzõdés tárgya az ajánlatkérõ beruházásában megvalósuló, az országos közúthálózat kiemelten fontos elemeinek a fejlesztésére vonatkozó építési munkáinak a lebonyolítása, "mérnök" feladatainak ellátása volt a szerzõdés mellékletében felsorolt projekt elemek vonatkozásában. A felsorolásban szerepelt a 84. sz. fõút Sárvárt elkerülõ nyomvonalának megépítése I-II. építési ütemekre bontva, míg a 88. sz. fõút Sárvárt elkerülõ nyomvonalának megépítése nem volt része a projektnek. Az érintett útszakaszok kivitelezõje a VEGYÉPSZER Rt. - Betonút Rt. által alapított konzorcium volt, a teljesítés határideje 2004. március 31-e.
<br>A közúti infrastruktúra továbbfejlesztése érdekében az országos közútfejlesztés módosított programjának elõ terjesztésére került sor 2003-ban, mely tartalmazta a Sárvár elkerülésének megvalósítását célzó 88. sz. fõút 3,7 km útszakaszának meg építését is, amely csatlakozik egy körforgalmi csomópontban a 84. sz. fõút elkerülõ szakaszához. Ez a döntés a 2044/2003. (III. 14.) sz. Korm. határozatban testesül meg.
<br>Ezen elõzményeket követõen ajánlatkérõ 2003. október 15-én tájékoztatta a Döntõbizottság Elnökét, hogy hirdetmény közzététele nélküli tárgyalásos közbeszerzési eljárást indít a Kbt. 70. § (2) bekezdés a) , b) és c) pontja alapján a 88. sz. fõút Sárvárt elkerülõ szakasza útépítési munkáinak teljes körû koordinatív "mérnök" felügyeletének ellátására, beleértve a kivitelezést megelõzõ közbeszerzési eljárás elõkészítésében, lebonyolításában történõ közremûködést is. Az eljárásfajta választását ajánlatkérõ azzal indokolta, hogy elõre nem látható körülmények folytán az építési beruházás lebonyolítói feladatainak teljesítéséhez az eredeti szerzõdésben nem szereplõ, kiegészítõ lebonyolító munkák elvégzése a korábbi nyertes ajánlattevõvel vált szükségessé.
<br>Ajánlatkérõ hivatkozott arra, hogy a 2044/2003. (III. 14.) sz. Korm. határozat alapján a 84. sz. fõút Sárvárt elkerülõ szakaszának megépültével az ahhoz kapcsolódó 88. sz. fõútnak is ki kell kerülnie a város belterületérõl és Sárvártól északra egy új forgalmi csomópontban kell a csatlakozást biztosítani. Ez az új csomópont módosítja a - munkák összetettségét és a beruházás költségét tekintve arányában jóval jelentõsebb - 84. sz. fõút kiviteli tervében szereplõ csomóponti kialakítást, ezért megállapítható, hogy a munkák kivitelezése nem választható el a korábbi szerzõdéstõl. A jelen közbeszerzés tárgyát képezõ lebonyolítói feladatok nem haladják meg a korábbi közbeszerzés értékének 50%-át és attól csak aránytalan nehézségek árán lehetne mûszakilag leválasztani.
<br>Ajánlatkérõ ajánlattételre ennek alapján az UTIBER Kft.-t hívta fel.
<br>Ajánlatkérõ ajánlati felhívást is készített, melyben ajánlatkérõ a teljesítés határidejét 2006. szeptember 30-ban jelölte meg. A felhívás szerint részajánlat, illetve többváltozatú ajánlattétel nem volt megengedett. Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, a szerzõdés teljesítésére alkalmassá, illetve alkalmatlanná minõsítés szempontjait. Az ajánlatok elbírálásának szempontja a legalacsonyabb összegû ellenszolgáltatás volt. Az ajánlati felhívás szerint az ajánlattételi határidõ az ajánlati felhívás kézhezvételétõl számított 5. munkanap, majd az ezt követõ második munkanapon kerül sor a tárgyalás lefolytatására. Az eredményhirdetés idõpontja a második tárgyalást követõ 5. munkanap. Az ajánlattételre felkért UTIBER Kft. 2003. október 28-ra benyújtotta az ajánlatát, majd az elsõ tárgyalás lefolytatására 2003. október 30-án sor került. Ajánlattevõ ajánlatában az ajánlati árat a kivitelezés ellenszolgáltatásának 1,78%-ában határozta meg. Ez a mérték megegyezett a korábban kötött szerzõdésben foglaltakkal.
<br>A Döntõbizottság Elnöke 2003. október 30-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a Kbt. 70. § (2) bekezdésben foglalt feltételek fennállása egyértelmûen nem állapítható meg, ennek alapján indítványozta a választott eljárásfajta jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ érdemi észrevételében kérte az eljárás megszüntetését. Álláspontja szerint a Kbt. 70. § (2) bekezdésre alapított eljárása nem jogsértõ. Elõadta, hogy az ajánlatkérõ feladata a "Kiemelt Közútfejlesztési Beruházások" projekt megvalósítása, amely az egész ország területén 45 db útszakasz építését, illetve felújítását tartalmazza. A projekt lebonyolítója az UTIBER Kft., amely a munkát a korábbi közbeszerzési eljárásban nyerte el. Ezen projekt része a 84. sz. fõút Sárvárt elkerülõ nyomvonalának megépítése, míg a 88. sz. fõút Sárvárt elkerülõ nyomvonalának megépítése nem volt része az eredeti projektnek. Idõ- közben a 2044/2003. (III. 14.) sz. Korm. határozat eredményeként 46. projektelemként a 88. sz. fõút Sárvárt elkerülõ nyomvonalának megépítése is a projekt részévé vált. A kivitelezésre ajánlatkérõ majd nyílt közbeszerzési eljárás lefolytatását tervezi. Az UTIBER Kft. feladatai között szerepel a teljes projektre vonatkozó jelentések, javaslatok elkészítése a beruházó részére. Miután ezek a beruházói döntések a projektelemek közötti forrásátcsoportosításokra is vonatkoznak, fontos szempont, hogy a projekt egészének mûszaki, pénzügyi bemutatása és elemzése azonos szempontok alapján egységesen történjen. Az elõbbi szempontot egy kifejezetten erre a célra kifejlesztett szoftver szolgálja, amely használatához az UTIBER Kft. szakemberei megfelelõ képzésben részesültek. A beruházó részére mind a 46 projekthez egységes adathalmazt szükséges biztosítani. Ez pedig csak úgy lehetséges, ha az új projektelem vonatkozásában is ugyanaz a cég végzi a lebonyolítási feladatokat, mint a projekt többi részével összefüggésben.
<br>Ajánlatkérõ elõadta, hogy az ajánlattételi határidõre a felkért ajánlattevõ az ajánlatát benyújtotta - figyelemmel arra, hogy az ajánlati árat a kivitelezés százalékában határozta meg - költségbecslést végeztek, mely alapján megállapítható a jelen közbeszerzési eljárás beszerzésének értéke.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.
<br>A Kbt. 26. § (2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 70. § (2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy
<br>a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és
<br>b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy
<br>c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.
<br>Ezen szakasz akkor alkalmazható, ha ajánlatkérõ a korábban kötött szerzõdés idõpontjában nem láthatja elõre, hogy olyan munkák elvégzése is szükségessé válhat, amelyek nélkül az eredeti szerzõdés nem teljesíthetõ, feltéve azonban, hogy a hivatkozott jogszabály a) + b) , illetve az a) + c) pontjában foglalt feltételek fennállnak.
<br>A Döntõbizottság vizsgálta, hogy a jelen közbeszerzési eljárásban ezen feltételek megvalósulnak-e.
<br>A Döntõbizottság megállapította, hogy a korábban kötött szerzõdés idõpontjában ajánlatkérõ elõtt valóban nem volt ismert, hogy meg kell valósítani a 88. sz. fõút Sárvárt elkerülõ szakaszának útépítési munkáit is. Ennek alapján ezen útszakaszra vonatkozóan a korábbi nyertes ajánlattevõvel szerzõdéskötésre e körben nem is került sor, mint ahogy a kivitelezésre kötött szerzõdés sem tartalmazza ezt a szakaszt. Az ajánlatkérõ által hivatkozott 2044/2003. (III. 14.) Korm. határozat döntött a fenti útszakasz megvalósításáról is. Megállapítható tehát, hogy egy új beszerzési igénye keletkezett ajánlatkérõnek, mely nélkül a korábbi szerzõdés, azaz a 84. sz. elkerülõ úttal kapcsolatos lebonyolítói feladat teljesíthetõ. Ajánlatkérõ által sem vitatottan, magának a kivitelezésnek a megvalósítására a késõbbiekben nyílt közbeszerzési eljárás lefolytatására kerül majd sor. Ebbõl következõen - ajánlatkérõ által sem vitatottan - a kivitelezési munka tekintetében, a korábban kötött kivitelezési szerzõdéstõl elkülöníthetõ, más nyertes személlyel is megvalósít ható a kivitelezés.
<br>A becsatolt iratok alapján egyértelmûen megállapítható, hogy a 88. sz. út elkerülõ szakasza egy teljesen különálló mûszaki létesítmény, csak egy csomópont-kapcsolódást jelent egy már megtervezett, illetve már meglévõ körforgalomi csomóponthoz, így ennek mûszaki felügyelete, közbeszerzési eljárás elõkészítésének lebonyolítása is elválasztható. Ebbõl következõen a Kbt. 70. § (2) bekezdés a) , b) és c) pontjában foglalt feltételek megvalósulásának vizsgálata nélkül is megállapítható a jogsértés, hiszen az a jogszabályi alapfeltétel nem teljesült, hogy a jelen beszerzés tárgyát képezõ munka elvégzése az eredeti szerzõdés teljesítéséhez nem szükséges.
<br>A Döntõbizottság megállapította, hogy a Kbt. 70. § (2) bekezdés a) pontjában foglalt feltétel nem vitathatóan fennáll, hiszen a jelen közbeszerzési eljárás értéke messze nem haladja meg a korábban kötött szerzõdés értékének az 50%-át, viszont a Kbt. 70. § (2) bekezdés b) , illetve c) pontjában foglalt feltételek jelen esetben nem valósulnak meg. Ugyanis jelen beszerzés tárgya mûszakilag aránytalan nehézség nélkül is elválasztható a korábban kötött szerzõdéstõl és elvégzése sem feltétlenül szükséges a korábban kötött szerzõdés teljesítéséhez.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a fenti indokokra tekintettel a jogsértést megállapította és az f) pont kötelezõ rendelkezése alapján döntött a bírság kiszabásáról.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A hatályos költségvetési törvény alapján 2003. december 31-ig a bírság minimális mértéke 1 000 00 Ft, természetes személlyel szemben pedig 100 000 Ft.
<br>A Döntõbizottság a bírság kiszabásánál figyelemmel volt az (5) bekezdésben foglaltakra, arra a körülményre, hogy az ajánlatkérõi döntések megsemmisítésével a jogsértés reparálhatóvá vált, így a minimális összegnél magasabb összegû bírság kiszabását nem tartotta indokoltnak.
<br>A Döntõbizottság személlyel szemben bírságot nem alkalmazott, ugyanis a becsatolt felelõsségi rend alapján az eljárásfajta választásáért felelõs személy egyértelmûen nem volt megállapítható.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 9.
<br>
<br>Dr. Engler Magdolna s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Bíró László s. k.,
<br>közbeszerzési biztos
<br>
<br>
<br><br></body></html>