<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1492/2004)
</h2>
<br>1024 Budapest, Margit krt. 85.
<br>Ikt.sz.: D.691/10/ 2003.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás a HungaroControl Magyar Légiforgalmi Szolgálat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által a HungaroControl Magyar Légiforgalmi Szolgálat (1185 Budapest, Igló u. 33-35., a továbbiakban: ajánlatkérõ) "informatikai hálózat kiépítésének aktív hálózati és kiegészítõ, valamint szoftverelemei beszerzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek tárgyaláson tett nyilatkozatai alapján az alábbi tényállást állapította meg:
<br>Ajánlatkérõt 2002-ben alapították és bérelt ingatlanokon alakította ki mûködését. Az informatikai infrastruktúráját - amennyiben a mûszaki lehetõségek engedték - központosított közbeszerzés keretében az Albacomp Rt.-tõl szerezte be.
<br>Ajánlatkérõ 2003. december 19-én tájékoztatta a Döntõbizottság elnökét arról, hogy a rendelkezõ részben meghatározott tárgyban a közbeszerzésekrõl szóló 1995. évi XL. törvény (a továbbiakban: Kbt.) 70. § (3) bekezdés b) pontja alapján hirdetmény közzététele nélküli tárgyalásos közbeszerzési eljárást folytat le.
<br>Tájékoztatójában ismertette, hogy az ajánlatkérõ igazgatósága, az adminisztratív és gazdasági apparátusa a Ferihegyi repülõtéren az irányítóközponttól távol, bérelt helyen kénytelen dolgozni.
<br>Hamarosan átadásra kerülõ új irodaház számítógép-hálózatának bõvítésére folytatja le a közbeszerzési eljárását.
<br>A Kbt. 70. § (3) bekezdés b) pontja alapján, a korábbi eszközök szállítóját, az Albacomp Rt.-t hívta fel ajánlattételre azért, hogy a már meglévõ informatikai rendszer mûködtetésében és karbantartásában az új elemek beillesztése ne okozzon aránytalan mûszaki-technikai nehézséget.
<br>Ajánlatkérõ csatolta az ajánlati felhívását, melynek mellékletében 1-31. tétel alatt határozta meg konkrétan a beszerzése tárgyát képezõ eszközöket, szoftvereket.
<br>Felhívásában nem rendelkezett az ajánlatok elbírálásának szempontjáról. A felhívás 15. pontjában azt rögzítette, hogy nem kéri az alkalmasság igazolását. A felhívás 16. pontjában határozta meg az eljárása lefolytatásának menetét.
<br>Beszerzési igényének indokait öt pontban foglalta össze. Az 1. pontban kifejtette, hogy a bérelt helyen a mûködõ, 2 éve vásárolt és még garanciális számítógépek átköltöztetésére lehetõsége van az MKGI keretszerzõdése alapján a szállító Albacomppal. Jelenlegi beszerzési igényébõl a szükséges számítógépek és hálózati elemek egy részének a beszerzése és a telepítése szintén biztosítható a központosított közbeszerzés keretében, továbbra is az Albacomp Rt. részérõl.
<br>A 3. pontban ajánlatkérõ elõadta, hogy a rendszer bõvítése szükségessé teszi a korábbi központosított közbeszerzési keretszerzõdésben nem szereplõ szoftverek beszerzését. A 4. pontban arra hivatkozott, hogy az új épület kábeleinek minõség-ellenõrzése érdekében saját mérõmûszereket kell beszereznie. Az 5. pontban közölte, hogy a jelenlegi bérelt irodáiból a bérbeadó tulajdonát képezõ hálózati eszközöket nem viheti magával, ezért újat kell beszerezni. Azonban a központosított közbeszerzés keretében az adathálózat bõvítése csak a vásárolt számítógépek mennyiségéig megengedett. Jelen esetben azonban van 120 db 2 éves számítógépe, melyet szükségtelen lenne lecserélni, ezért más eljárási formában kell beszereznie a szükséges hálózati és egyéb kiegészítõ számítástechnikai eszközöket.
<br>A Döntõbizottság elnöke 2003. december 30-án jogorvoslati eljárást kezdeményezett ajánlatkérõ közbeszerzési eljárása ellen arra hivatkozással, hogy a választott eljárásfajta törvényi feltételeinek megléte a rendelkezésre álló iratokból nem állapítható meg egyértelmûen. Indítványozta az eljárásfajta jogalapjának és a felhívás jogszerûségének a vizsgálatát.
<br>Ajánlatkérõ 2004. január 7-én tájékoztatta a Döntõbizottságot, hogy ajánlati felhívását módosította. A felhívása módosított 15-17. pontjában határozta meg az ajánlattevõ pénzügyi, gazdasági és mûszaki alkalmassága igazolására kért adatokat és tényeket, az alkalmasság elbírálásának és az alkalmatlanná minõsítésnek a szempontjait. A 18. pontban akként rendelkezett, hogy az ajánlatok elbírálásának szempontja a legalacsonyabb összegû ellenszolgáltatás. Ajánlatkérõ módosította az eljárása lefolytatásának menetét, valamint a konkrét beszerzési tárgyakat meghatározó mellékletet is, 1-45. tétel alatt ismertette azokat. A jogorvoslati eljárás során a mellékletet továbbmódosította, a 19-21-es tételt - mely a mérõmûszerekre vonatkozott - törölte a beszerzési tárgyak közül. Ajánlatkérõ végleges beszerzési listáján az 1-18. és a 22-23. tétel alatt szoftvereket, a 24-29. tétel alatt hardvert, vezetékeket és monitort tüntetett fel, a 30-44. tétel routerekre, switchekre vonatkozik, a 45. tételnél a hálózati eszközök telepítését és konfigurálását, szegmensek és hálózatok összekapcsolását, ellenõrzését jelölte meg.
<br>Ajánlatkérõ kérte a jogorvoslati eljárás megszüntetését, megítélése szerint a Kbt. 70. § (3) bekezdés b) pontjának második fordulatában meghatározott feltételek fennállnak. Írásbeli és tárgyalási nyilatkozatában ismertette, hogy megmarad a mûködése az eddigi központi irodájában is és emellett létesül az új irodaház. Az új részbe költöztetik az eddig szétszórtan, több helyen levõ egységeket, továbbá bõvítésre is sor kerül az új irodaházban a korábbi informatikai hálózathoz képest. Így a támasztott bõvítési feltétel fennáll.
<br>Mind az eddigi központi irodaház, mind az egységek informatikai hálózatát (szoftverek, hardverek stb.) központosított közbeszerzési eljárás keretében az Albacomp Rt.-tõl szerezte be, õ végezte a telepítést és adott garanciát külön-külön a részelvre és a rendszer mûködésére, mely jelenleg is fennáll. Ajánlatkérõ központosított közbeszerzési eljárás keretében kívánta a teljes beszerzési igényét kielégíteni, azonban - tájékozódást követõen - megállapította, hogy beszerzési igénye egy részének kielégítése valósítható meg csak ezen a módon. Így az MKGI keretszerzõdése keretében, illetve központosított közbeszerzési eljárás keretében biztosítja - továbbra is az Albacomp Rt.-vel - a különbözõ telephelyeken meglevõ eszközök, szoftverek áttelepítését, továbbá újabb beszerzési igényének egy része is kielégíthetõ ezen a módon. Ez iránt 2003 decemberében intézkedett is, bejelentette, hogy annak a teljesítése meg is történt.
<br>Ajánlatkérõ álláspontja szerint a megmaradó beszerzési igénye vonatkozásában is indokolt, hogy azt is az Albacomp Rt. végezze el. A különbözõ telephelyekrõl ajánlatkérõ nem viheti el az aktív hálózati elemeket, így ahhoz, hogy az átköltöztetésre kerülõ részek - hardverek, szoftverek - mûködése biztosított legyen, azokat be kell szerezni és telepíteni. Erre a központosított közbeszerzés nem ad lehetõséget, mert új számítógép beszerzéséhez kapcsolja az ahhoz szükséges hálózati elemeket. Ajánlatkérõ ugyanakkor nem kívánja elveszteni a még meglevõ garanciáját azzal, hogy mástól szerzi be az aktív hálózati elemeket, és azokat más is helyezi üzembe. Amennyiben azonos a két szállító és telepítõ, akkor megmarad a garanciája.
<br>A megvalósítás során össze kell kapcsolni a régi központi iroda és az új iroda informatikai hálózatát is. Ajánlatkérõ hangsúlyozta, hogy azonos személy esetén biztosított az összeköttetés megfelelõségén túl az is, hogy az egész rendszer mûködésére kapjon rendszergaranciát.
<br>Konkrétan hivatkozott arra is, hogy a 37. tétel biztosítja a két épület megfelelõ összeköttetését, így ténylegesen is megbontásra kerül a korábbi rendszer.
<br>Utalt arra is, hogy folyamatosan biztosítani kell a rendszer mûködését is, mely fontos szempont, mivel összeköttetésben áll a rendszer a légiforgalmi irányítással.
<br>A Döntõbizottság elsõdlegesen az ajánlatkérõ által választott eljárásfajta jogalapját vizsgálta, és az alábbi indokokra tekintettel fogadta el a jogalap fennállását.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (3) bekezdés b) pontja szerint a korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban; az ilyen - egy alkalommal a korábbi nyertes ajánlattevõvel kötött - szerzõdés idõtartalma azonban nem haladhatja meg a három évet.
<br>A Kbt. fenti rendelkezése több együttes feltétel meglétéhez köti ezen eljárásfajta alkalmazását.
<br>A Döntõbizottság az ajánlatkérõ nyilatkozata és általa megküldött - a korábbi beszerzési eljárása iratai alapján - megállapította, hogy az alapfeltétel fennáll. A központosított közbeszerzési eljárás nyertesétõl történõ beszerzés is megalapozza ezen eljárásfajta alkalmazását.
<br>A Döntõbizottság álláspontja szerint megállapítható, hogy ajánlatkérõ beszerzési igénye bõvítésre vonatkozik.
<br>Az új irodaház létesítésével ajánlatkérõ informatikai, számítástechnikai rendszerét nemcsak egy helyre koncentrálja, hanem egyidejûleg bõvíti is.
<br>A Döntõbizottság az alábbi indokokra tekintettel fogadta el, hogy más személy részérõl történõ teljesítés ajánlatkérõ számára aránytalan mûszaki-technikai nehézségét jelentene.
<br>E kérdésben a Döntõbizottság megítélése szerint mindig a konkrét beszerzés egyedi feltételrendszere alapján lehet állást foglalni.
<br>Jelen esetben ajánlatkérõ összbeszerzési igényébõl egyrészt az a rész tartozik ebbe a közbeszerzési eljárásba, mely összekapcsolja a hardver-, szoftverelemeket az épület vezetékhálózatával, az aktív hálózati elemek, a switchek, routerek. A Döntõbizottság álláspontja szerint egy számítógépes rendszerben szerves egységet képeznek a hálózati elemek a hardverekkel, szoftverekkel. Mûszaki, szakmai szempontból indokolt, hogy ne különbözõ személy feladata legyen a hardverek, szoftverek átköltöztetése, elvileg beüzemelése is, és másé az ezekhez kapcsoló aktív hálózati elemek telepítése, beüzemelése. Ezen munkafolyamatok szervesen kapcsolódnak és együttesen biztosítják a rendszer megfelelõ mûködését.
<br>A Döntõbizottság áttekintve ajánlatkérõ beszerzési igényét, célját, úgy ítélte meg, hogy jelen esetben az is megalapozza az eljárásfajta alkalmazását, hogy ajánlatkérõ számára - a korábbi nyertessel azonos személlyel történõ teljesítés - biztosítja azt, hogy a teljes informatikai rendszerére rendszergaranciát kapjon. Más személlyel történõ kivitelezés esetén ajánlatkérõ sem az új irodaépületben kialakított rendszerre, sem a teljes rendszerre nem kaphatna garanciát. Jelen közbeszerzési eljárás ugyanis olyan kiegészítõ eszközöket, munkarészeket foglal magában, amelynek alapján sem ezen kiegészítõ munkákat, sem - a keretszerzõdés, központosított beszerzés alapján - a többi munkát elvégzõ személy felelõssége nem vonatkoztatható az egész rendszerre. Ugyanakkor ilyen, egy egységet képezõ informatikai rendszereknél a rendszer egészére fennálló garancia, továbbá a megvalósító, a felelõs személy azonossága elõnyt jelent mind a rendszer mûködtetésében, mind karbantartásában.
<br>A Döntõbizottság megállapította, hogy ajánlatkérõ - fentiekben ismertetett módosított - ajánlati felhívása megfelel a Kbt. rendelkezéseinek.
<br>A Kbt. 79. §. (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.
<br>A Döntõbizottság - a fentiekre tekintettel - megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.
<br>A Döntõbizottság a Kbt. 88. §. (1) bekezdés h) pontja alapján rendelkezett az eljárási költségek viselésérõl.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. január 29.
<br>
<br>Dr. Nagy Gizella s. k., Fábián Péter s. k.,
<br>közbeszerzési biztos közbeszerzési biztos
<br>
<br>Dr. Varga László s. k.,
<br>közbeszerzési biztos
<br>
<br>
<br><br></body></html>