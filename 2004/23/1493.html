<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1493/2004)
</h2>
<br>1024 Budapest, Margit krt. 85.
<br>Ikt.sz.: D.659/7/2003.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás az Informatikai és Hírközlési Minisztérium közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Informatikai és Hírközlési Minisztérium (1077 Budapest, Dob u. 75-81., képviseli: Dr. Bûrös László ügyvéd, 1092 Budapest, Kinizsi út 21-25., a továbbiakban: ajánlatkérõ) "Munkavállalói PC-programjának banner-, sajtó- és DM-kampányával kapcsolatos lebonyolítási feladatok elvégzése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 26. § (1) bekezdés második fordulatára tekintettel a Kbt. 70. § (2) bekezdését és a 62. § (2) bekezdésében foglaltakat, ezért ajánlatkérõvel szemben 2 000 000 Ft, azaz kettõmillió forint pénzbírság megfizetésére kötelezi.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.
<br>Ajánlatkérõ 2002. december 11-én a Közbeszerzési Értesítõben részvételi felhívást tett közzé tárgyalásos közbeszerzési eljárás lefolytatására "médiatervezés, különös tekintettel a nyomtatott médiamegjelenésekre, melyek az elektronikus, az on-line médiát, valamint a szabadtéri felületeket, továbbá médiafoglalás, médiavásárlás, különös tekintettel a nyomtatott médiamegjelenésekre, de beleértve az elektronikus, az on-line médiát, valamint a szabadtéri felületeket is" tárgyában.
<br>A lefolytatott közbeszerzési eljárás eredményeként a nyertes ajánlattevõvel a Berg Média Budapest Kft.-vel 2003. május 9-én került a szerzõdés aláírásra. A szerzõdésben rögzítésre került, hogy a keretszerzõdés tárgyának teljesítése egyedi szerzõdések megkötésével történik. A felek a szerzõdésben rögzítették, hogy a szerzõdés határozott idõtartamú, a keretösszeg a bruttó 237 500 000 Ft, azaz bruttó kettõszázharmichétmillió-ötszázezer forint kimerülésének idõpontjáig, de legkésõbb az aláírástól számított 1 évig érvényes és hatályos.
<br>Ennek a szerzõdésnek alapján ajánlatkérõ 2003. május 12. és július 31. között szemléletformáló kampányt bonyolított le "Az internet. A világ megismerhetõ" szlogenû kommunikációs kampányt, melynek elsõdleges célja volt az internettel kapcsolatosan megnyilvánuló negatív beállítódás megváltoztatása. Ezt követõen 2003. november-decemberben is kampányt tervezett, a leghatékonyabbnak bizonyult hirdetési eszközöket kívánták alkalmazni. Ajánlatkérõ az év végén pedig kiegészítõ kampányt kívánt lefolytatni. A kiegészítõ kampány célja, hogy egy konkrét, az otthoni számítógép- és internetpenetráció növelését célzó, ajánlatkérõ által kidolgozott programra "munkavállalói PC- program"-ra hívja fel a figyelmet.
<br>"A munkavállalói PC-program" két, az IHM által kezdeményezett és az Országgyûlés által elfogadott törvénymódosításon alapul, amely az eddigieknél sokkal kedvezõbb feltételek mellett teszi lehetõvé a munkaadók dolgozóinak otthoni használatra a számítógépet, illetve internet-hozzáférést. Az egyik módosítás a számítógép elszámolhatóságát gyorsítja fel és lehetõvé teszi, hogy a vállalatok az idei évtõl a korábbi 3 év helyett 2 év alatt írhassák le a megvásárolt, bérelt, vagy lízingelt számítástechnikai eszközöket. A másik módosítás a személyi jövedelemadó- törvényt érintette. A törvénymódosítás a 44%-os személyi jövedelemadó, illetve a 27%-os társadalombiztosításijárulék-fizetési kötelezettséget megszüntette abban az esetben, ha a dolgozóiknak otthoni használatra biztosítanak számítógépet és internet- használatot, sõt a vállalatok a kétévesnél idõsebb PC-ket ugyancsak személyi jövedelemadó- és társadalombiztosításijárulék mentesen adhatják a dolgozók tulajdonába. "A munkavállalói PC-program" (MPCP) célja a munkaadókat célzó, az õ érdeklõdési körükbe tartozó gazdasági sajtóban, szaklapokban, valamint az internetes szakportálokon történõ meghirdetése a "Munkavállalói PC-program"-nak, illetve direct mail (DM) kampányban a cégek gazdasági és humán erõforrás vezetõinek figyelemfelhívása a kampányra.
<br>Ezen elõzmények után ajánlatkérõ 2003. december 1-jén tájékoztatta a Döntõbizottság elnökét, hogy hirdetmény közzététele nélküli közbeszerzési eljárást indít a Kbt. 70. § (2) bekezdése alapján a "Munkavállalói PC-programjának banner-, sajtó- és DM-kampányával kapcsolatos lebonyolítói feladatok elvégzése tárgyában."
<br>Ajánlatkérõ hivatkozott arra, hogy a választott jogalap fennáll, hiszen a keretmegállapodásban a vállalkozói díj 237 500 000 Ft-ban került rögzítésre, a beszerzés tárgyaként megjelölt program tervezett költsége pedig 27 M Ft. A korábbi keretszerzõdésben rögzített összeg pedig nem fedezi ennek a kampánynak a költségét.
<br>Ajánlatkérõ ajánlati felhívást is készített, melyben meghatározta az eljárás lefolytatásának menetét, mely szerint az ajánlattételi határidõ a kézhezvételtõl számított 4. munkanap, az elsõ tárgyalás idõpontja pedig a bontást követõ 3. munkanap.
<br>Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, az ajánlattevõnek a szerzõdés teljesítésére alkalmatlanná minõsítés szempontjait, valamint a felhívás szerint az elbírálás szempontját, amely a legalacsonyabb összegû ellenszolgáltatás volt.
<br>Ajánlatkérõ az ajánlati felhívás 13. pontjában rögzítette, hogy a Kbt. 62. § (2) bekezdése szerint a kiegészítõ vállalkozási szerzõdés megkötésére az ajánlattevõvel az eredményhirdetést követõ napon, amennyiben ez nem munkanap, úgy az azt követõ elsõ munkanapon kerül sor.
<br>Ajánlatkérõ ajánlattételre a Berg Média Budapest Kft.-t hívta fel.
<br>A Döntõbizottság elnöke 2003. december 16-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból a Kbt. 70. § (2) bekezdésben foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Indokolásként elõadta, hogy 2003 decemberében olyan elõre nem látható pályázatmegjelentetési kötelezettségei adódtak, mint az ITP-9 és az ITP-14, amelyek teljesítése kimerítette a keretszerzõdés által biztosított pénzügyi lehetõséget és a "Munkavállalói PC-program" népszerûsítésére már sürgõsen további 25 000 000 Ft pénzügyi fedezetet kellett más feladatoktól átcsoportosítani. Ajánlatkérõ számára elõre nem volt látható a kiegészítõ feladat felmerülése, az szja módosítása lehetõvé tette a kedvezményes számítógép otthoni használattal történõ biztosítását. Több minisztérium, illetve tárcaközi bizottság is dolgozott a programon, és csak késõbb került nevesítésre, hogy az ajánlatkérõ fogja ezt reklámozni a nyomtatott és az on-line médiában. Szakmai szempontból összefügg az internethasználatra vonatkozó szemléletformáló kampánnyal, sõt ezt meghaladóan az internet használatához kedvezményes áron, könnyen beszerezhetõ módon eszközöket is biztosítani lehet az MPCP-vel. A keretszerzõdéses összeghez viszonyított kiegészítõ szolgáltatás értéke nem éri el, sõt meg sem közelíti a Kbt. 70. § (2) bekezdés a) pontjában megjelölt értéket. A médiakampány lefolytatását más cégre nem lehetett bízni. Ennek indoka egyrészt a feladat sürgõssége, mivel a munkavállalókat és a munkaadókat a tárgyév vége elõtt kellett tájékoztatni a kedvezményes, adókedvezménnyel járó számítógép biztosításának lehetõségérõl. Másrészt a számítógép-vásárlási lehetõség meghirdetése a korábban indított internetkampány folytatásának szükségszerû és el nem hagyható részét képezte, hiszen eszközök nélkül az internetes használat nem valósítható meg, valamint fontos figyelembe venni a keretszerzõdés használatára lefolytatott médiakampányok tapasztalatát, mely szerint az ajánlatkérõ igen jelentõs megtakarításokat ért el azzal, hogy társadalmi célú reklámokat tudott megjelentetni a nyomtatott és on-line médiában, amelynek díja csak töredéke az egyéb reklámok díjának.
<br>Az ajánlattételi határidõre, 2003. december 5-re a Berg Média Budapest Kft. ajánlatát benyújtotta, ajánlatkérõ 2003. december 10-én az ajánlattevõvel a tárgyalást lefolytatta, majd 2003. december 15-én nyertesként a Berg Kft.-t ki is hirdette. Az ajánlati felhívásnak megfelelõen a nyertes ajánlattevõvel a szerzõdéskötés 2003. december 16-án megtörtént. A szerzõdés szerint a vállalkozói díj összege 17 368 038 Ft + áfa.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.
<br>A Kbt. 26. § (1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (2) bekezdés szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy
<br>a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és
<br>b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy
<br>c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.
<br>A Döntõbizottság vizsgálta, hogy jelen esetben a jogszabályban megjelölt feltételek fennállnak-e.
<br>A fenti szakasz alkalmazása azt feltételezi, hogy az ajánlatkérõnek van egy építési beruházás, vagy szolgáltatás megvalósítására vonatkozó szerzõdése, amelynek teljesítése folyamatban van. Ahhoz, hogy a szerzõdés teljesülni tudjon, szükséges további munkák elvégzése. E szakasz szerint ezek a munkák akkor végezhetõk el, ha a fent idézett jogszabály alapján fennáll az a) + b), illetve a) + c) pontban foglalt feltétel.
<br>A Döntõbizottság megítélése szerint különös körültekintéssel kell vizsgálni fenti eljárásfajta feltételeinek fennállását az olyan típusú közbeszerzési eljárások esetében, amikor az alap közbeszerzési eljárásban a beszerzés tárgyát nem egyedi konkrét feladat elvégzése képezte, hanem - mint jelen esetben is - a felek egy keretmegállapodást kötöttek, amely alapján többféle feladat elvégzésének megvalósítását tervezték.
<br>Az alapszerzõdés fennállását jelen esetben a felek oly módon határozták meg, hogy a megvalósítandó feladatokhoz rendeltek egy keretösszeget, és rögzítették, hogy a szerzõdés a keretösszeg erejéig, de legfeljebb az aláírástól számított egy évig érvényes.
<br>Ajánlatkérõ által sem vitatottan a keretösszeg kimerülése megtörtént, hiszen a jelen közbeszerzési eljárás tárgyát képezõ feladat megvalósításához már többletforrást kellett igénybe venni, a pénzügyi fedezetet más feladatoktól kellett átcsoportosítani. Ebbõl következõen a - korábbi szerzõdésben rögzített - keretösszeg kimerült, tehát a szerzõdés teljesülése megtörtént. Ennek alapján a fenti jogszabályhelynek nem valósul meg az a feltétele, hogy jelen beszerzés nélkül a korábbi szerzõdés ne lenne teljesíthetõ, hiszen a korábbi szerzõdés a meghatározott keretösszeg felhasználására figyelemmel teljesült.
<br>Figyelemmel arra a körülményre, hogy nem valósult meg az a feltétel, hogy a beszerzés tárgyaként megjelölt munka elvégzése a korábban kötött szerzõdés teljesítéséhez szükséges, így a Döntõbizottság már azt nem vizsgálta, hogy a jogszabályban elõírt a) + b) , illetve az a) + c) pontban foglalt feltételek megvalósulnak-e.
<br>A fentiekbõl következõen ajánlatkérõ a Kbt. 70. § (2) bekezdésére alapított eljárása jogsértõ volt.
<br>A Döntõbizottság a továbbiakban megállapította, hogy ajánlatkérõ ajánlati felhívása nem felelt meg a Kbt. rendelkezéseinek.
<br>A Kbt. 62. § (2) bekezdése értelmében a szerzõdés megkötésének idõpontja - a Kbt. 71/B. § (3)-(4) bekezdése szerinti eset kivételével - nem határozható meg az eredményhirdetést követõ naptól számított nyolcadik napnál korábbi és a harmincadik napnál késõbbi idõpontban.
<br>A Kbt. 71/B. § (3) és (4) bekezdésének rendelkezései a Kbt. 70. § (1) bekezdés c) pontja, valamint a Kbt. 70. § (1) bekezdés d) pontja szerinti eljárásfajtára vonatkoznak.
<br>A Kbt. fenti rendelkezései alapján egyértelmûen megállapítható, hogy az ajánlatkérõ által választott - a Kbt. 70. § (2) bekezdés a) és b) pontja szerinti - eljárásfajta esetén érvényesülnie kell a Kbt. 62. § (2) bekezdésében meghatározott szerzõdéskötési idõpontnak.
<br>Ajánlatkérõ ezzel ellentétesen felhívása 13. pontjában azt rögzítette, hogy az eredményhirdetést követõ napon, amennyiben pedig ez nem munkanap, akkor az azt követõ munkanapon köti meg az eljárást lezáró szerzõdést. Ajánlatkérõ ezzel megsértette a Kbt. 62. § (2) bekezdésében foglaltakat, továbbá jogsértõen meg is kötötte a szerzõdést.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a fenti indokokra tekintettel a jogsértést megállapította, és az f) pont kötelezõ rendelkezése alapján döntött a bírság kiszabásáról.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a bírság kiszabásánál figyelemmel volt az (5) bekezdésben foglaltakra, arra a körülményre, hogy ajánlatkérõ jogsértõ módon döntött az eljárásfajta választásáról, továbbá, hogy jogsértõ volt az ajánlati felhívás a szerzõdéskötés idõpontjára vonatkozó rendelkezése, mely oda vezetett, hogy a jogorvoslati eljárás során a jogsértés reparálhatóságára sem volt lehetõség.
<br>A Döntõbizottság személlyel szemben bírságot nem alkalmazott, ugyanis a becsatolt felelõsségi rend alapján az eljárásfajta választásáért felelõs személy egyértelmûen nem volt megállapítható.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 23.
<br>
<br>Dr. Engler Magdolna s. k., Fábián Péter s. k.,
<br>közbeszerzési biztos közbeszerzési biztos
<br>
<br>Telek Katalin s. k.,
<br>közbeszerzési biztos
<br>
<br>
<br><br></body></html>