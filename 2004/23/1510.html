<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1510/2004)
</h2>
<br>1024 Budapest, Margit krt. 85.
<br>Ikt.sz.: D.64/6/2003.
<br>
<br>Tárgy: jogorvoslati kérelem visszavonása.
<br>
<br>A Közbeszerzési Döntõbizottság (a továbbiakban: Döntõ bizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Strabag Rt. (1135 Budapest, Szegedi út 35-37., képviseli: dr. Meskó Tamásné ügyvéd, 1113 Budapest, Daróci út 30., a továbbiakban: kérelmezõ) által Kõvágószõlõs Község Önkormányzata (7673 Kõvágószõlõs, Rákóczi út 34., nevében eljár: "MÁRTON-INVEST" 7623 Pécs, Zója u. 3., továbbiakban: ajánlatkérõ). "Kõvágószõlõs, Kõvágótöttös, Cserkút, Bakonya, Boda községek szennyvízcsatorna-hálózatának építése" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonása miatt - megszünteti.
<br>A jogorvoslati eljárásban felmerült költségeiket a felek maguk viselik.
<br>A határozat ellen jogorvoslatnak helye nincs.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2004. január 14-i számában részvételi felhívást tett közzé elõminõsítéses eljárás megindítására a rendelkezõ részben megjelölt közbeszerzés tárgyában.
<br>Kérelmezõ 2004. január 29-én jogorvoslati kérelmet nyújtott be a Döntõbizottsághoz, melyben kérte, hogy a Döntõbizottság a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 88. § (1) bekezdés c) pontja alapján ajánlatkérõ részvételi felhívásának 9. a) pont negyedik francia bekezdés 2. és 3. francia bekezdését, továbbá a 10. b) pont 5. és 6. francia bekezdését semmisítse meg, a d) pontja alapján jogsértést állapítson meg, a h) pont alapján kötelezze ajánlatkérõt a költségek viselésére, valamint a Kbt. 82. § (2) bekezdés a) pontja szerint a közbeszerzési eljárást függessze fel.
<br>Kérelmezõ 2004. február 3-án jogorvoslati kérelmét visszavonta.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. február 3.
<br>
<br>Dr. Nagy László Gábor s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>