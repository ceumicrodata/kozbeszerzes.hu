<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4232/2004)
</h2>
<br>1024 Budapest, Margit krt. 85.
<br>Ikt.sz.: D.165/9/2004.
<br>
<br>Tárgy: az Impress Régió Lapkiadó Kft. jogorvoslati kérelme a Budapest Fõváros Belváros-Lipótváros V. Kerület Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Impress Régió Lapkiadó Kft. (1052 Budapest, Váci u. 18., képviseli: dr. Magyarné dr. Takács Gabriella ügyvéd 1222 Budapest, Kereszt u. 9/B, a továbbiakban: kérelmezõ) jogorvoslati kérelmét, melyet Budapest Fõváros Belváros-Lipótváros V. Kerület Önkormányzata (1051 Budapest, Erzsébet tér 4., képviseli: dr. Farkas Gyöngyi ügyvéd 1068 Budapest, Felsõerdõsor u. 8. fszt. 2., a továbbiakban: ajánlatkérõ) "Budapest Fõváros Belváros-Lipótváros V. Kerület Önkormányzatának havonta kétszer megjelenõ, Belváros-Lipótváros címû lapjának kiadása, szerkesztése, terjesztése" tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, és a felek tárgyaláson tett nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. október 22-i 43. számában tette közzé ajánlati felhívását nyílt eljárás megindítására a rendelkezõ részben meghatározott tárgyban, melyet a Közbeszerzési Értesítõ 2003. december 10-i 50. számában módosított.
<br>Ajánlatkérõ felhívása 11. pontjában határozta meg a pénzügyi, gazdasági és mûszaki alkalmasság igazolásával szemben támasztott követelményeit.
<br>Ajánlatkérõ felhívása 13. pontjában rendelkezett arról, hogy az ajánlatokat az összességében legelõnyösebb ajánlat szempontja alapján bírálja el. Meghatározta a részszempontokat, súlyszámokat, az értékelési ponthatárt és az értékelés módszerét az alábbiak szerint:
<br>részszempontok
<br>súlyszámok
<br>- ajánlati ár
<br>10
<br>- a lap elõállítására
<br>7
<br>- terjesztésére
<br>3
<br>- az árváltozás éves mértéke a mindenkori hivatalos inflációs rátához viszonyítva (%-ban megadva)
<br>4
<br>- a terjesztés dokumentált ellenõrzésének gyakorisága (minimum évente 2, maximum évente 12 alkalom)
<br>2
<br>Az értékelés során adható pontszám részszempontonként: 1-10.
<br>A rész- és alszempontokon belül az értékelési pontszám arányosítással kerül kiszámításra. A legjobb ajánlat a maximális pontszámot kapja. A következõ ajánlatok pontszámai a legjobb ajánlathoz történõ arányosítással kerülnek kiszámításra.
<br>Ajánlatkérõ elõírta a dokumentáció 16. pontjának ötödik francia bekezdésében, hogy az ajánlati árként a lap elõállításának és terjesztésének bruttó egységárát (Ft/lappéldány) külön-külön kell megadni.
<br>Ajánlatkérõ felhívása 16. pontjában rendelkezett arról is, hogy a hiánypótlás lehetõségét a Kbt. 44. § és 46. §-aiban meghatározott nyilatkozatok és igazolások utólagos csatolására, valamint az ajánlattal kapcsolatos formai hiányosságok pótlására egy ízben az összes ajánlattevõk számára azonos feltételekkel biztosítja.
<br>Ajánlatkérõ dokumentációt is összeállított, ebben határozta meg az ajánlatok benyújtásával szemben támasztott tartalmi követelményeit, lap- és rovatterv bemutatását kérte.
<br>Ajánlatkérõ a feltett kérdéseket megválaszolta. Ennek keretében tájékoztatást adott arról, hogy az ajánlati ár nem kerül kétszer pontozásra, az ajánlati ár együttesen 10-es súlyszámmal kerül figyelembevételre, ezen belül 7-es súlyszámmal a lap elõállítására adott árajánlat, míg 3-as súlyszámmal a terjesztésre adott árajánlat.
<br>Az ajánlattételi határidõre, 2004. január 20-ra ajánlatot nyújtott be a SPRINT Kereskedelmi és Szolgáltató Kft. és a kérelmezõ.
<br>A bontási eljárás során a SPRINT Kft. képviselõje több kérdést tett fel, melyre ajánlatkérõ képviselõje válaszolt, illetve azt a tájékoztatást adta, hogy az ajánlatok értékelése során vizsgálják, hogy a benyújtott ajánlatok megfelelnek-e a felhívás, illetve a dokumentáció rendelkezéseinek.
<br>A kérelmezõ ajánlata 2. oldalán a 6. pontban rögzítette: "Ajánlati ár: - 1 700 000 Ft + áfa lapszámonként, mely összeg tartalmazza a fent említett valamennyi szolgáltatást".
<br>A SPRINT Kft. ajánlata 2. oldalán tette meg az árajánlatát, mely külön tartalmazza a lap elõállítására, illetve a lap terjesztésére vonatkozó nettó ajánlati árat + áfa és a bruttó ajánlati árat. Ugyanezen oldal tartalmazza azt a nyilatkozatot, hogy: "az árváltoztatás éves mértéke a mindenkori hivatalos inflációs rátához viszonyítva - 4%, mínusz 4%".
<br>Ajánlatkérõ szervezetén belül a Közbeszerzési Bizottság az ajánlatok értékelésérõl javaslatot készít, melyet követõen a polgármester jogosult a döntés meghozatalára.
<br>A Közbeszerzési Bizottság - szakértõi vélemények beszerzését követõen - azt a javaslatot terjesztette a döntéshozó elé, hogy mindkét ajánlattevõ ajánlatát nyilvánítsák érvénytelenné. A kérelmezõ ajánlatának érvénytelenné nyilvánítása vonatkozásában egyhangú volt a bizottság javaslata. Rögzítették, hogy a kérelmezõ ajánlata számos hiányosságban szenved, azonban van pótolhatatlan hiányossága is az ajánlatnak és e miatt érvénytelen. A SPRINT Kft. vonatkozásában eltérõ vélemények fogalmazódtak meg abban a kérdésben, hogy a Kbt. 43. § (1) bekezdésében meghatározott nyilatkozatot milyen formai követelmények szerint kell megtenni és ennek függvényében érvényes-e a SPRINT Kft. ajánlata.
<br>Ajánlatkérõ 2004. február 6-án tájékozatta az ajánlattevõket, hogy az eredményhirdetés idõpontját 30 nappal meghosszabbítja, az eredményhirdetés új idõpontjáról írásbeli értesítést küld.
<br>A döntéshozó a javaslatot nem fogadta el, a Közbeszerzések Tanácsának Titkárságát kereste meg a Kbt. 43. § (1) bekezdése tartamának tisztázása érdekében. A választ követõen a polgármester a 2004. március 2-án kelt, a Közbeszerzési Bizottság elnökének címzett, "Helyben" megjelölésû levelében közölte a bizottság elnökével, hogy a bizottság által tett javaslatokat nem fogadja el, majd ismertette, hogy a SPRINT Kft. ajánlatát érvényesnek tekinti, a kérelmezõ ajánlatát a Kbt. 52. § (2) bekezdés d) pontja alapján érvénytelennek nyilvánítja. Az eljárás nyertese a SPRINT Kft.
<br>Ajánlatkérõ 2004. március 3-i levelében tájékoztatta az ajánlattevõket arról, hogy az eredményhirdetés módosított pontos idõpontja: 2004. március 9-e.
<br>Az eredményhirdetésen a kérelmezõ ajánlatának érvénytelenné nyilvánítását hirdették ki, az eljárás nyerteseként pedig a SPRINT Kft-t. Az eredményhirdetésen mindkét ajánlattevõ részt vett. A kérelmezõ ajánlatának érvénytelenné nyilvánítását azzal indokolták, hogy egy ajánlati árat adott meg, nem pedig külön-külön a lap elõállítására, illetve terjesztésére.
<br>Ajánlatkérõ 2004. március 12-én kézbesítõ útján adta át az összegezését a SPRINT Kft. képviselõjének, a kérelmezõ részére a kézbesítõ nem tudta átadni az iratot, azt a tájékoztatást kapta, hogy azt csak az ügyvezetõ személyesen veheti át.
<br>Ajánlatkérõ 2004. március 16-án postai úton adta fel a kérelmezõ részére az összegzést és azt a kérelmezõ átvette.
<br>A kérelmezõ 2004. március 16-án nyújtotta be a jogorvoslati kérelmét, melyben kérte ajánlatkérõ ajánlatát érvénytelenné nyilvánító és eljárást lezáró döntése megsemmisítését, valamint ideiglenes intézkedésként az eljárást lezáró szerzõdés megkötésének megtiltását.
<br>Jogorvoslati kérelmét a tárgyaláson az alábbiak szerint tartotta fenn.
<br>Álláspontja szerint érvényes ajánlatot nyújtott be, nem lehetett volna a miatt érvénytelenné nyilvánítani, hogy nem külön adta meg a lap elõállítására és a terjesztésére vonatkozó árajánlatát. Az ajánlata egyértelmû volt, közölte, hogy az ajánlati árában benne van mindkét költség, és mivel a lapot maga is akarja terjeszteni, ezért nem tüntetett fel külön terjesztési költséget. A többen hivatkozása szerint benne foglaltatik a rész is. Amennyiben ajánlatkérõ számára ez nem lett volna egyértelmû, hiánypótlási eljárást kellett volna lefolytatnia, illetve a Kbt. 57. § (1) bekezdése alapján felvilágosítás kéréssel kellett volna tisztáznia a kérdést.
<br>Amennyiben ajánlatkérõ értékelte volna a kérelmezõ ajánlatát is, úgy álláspontja szerint megállapítható lenne, hogy õ tette az összességében legelõnyösebb ajánlatot, erre vonatkozóan ismertette az általa készített értékelést. A kérelmezõ sérelmezte azt is, hogy ajánlatkérõ nem nyilvánította érvénytelennek a nyertes ajánlatát. Ajánlatkérõ elõírta, hogy meg kell adni az ajánlattevõ által tervezett árváltozás mértékét %-ban, a nyertes ajánlattevõ azt közölte, hogy a hivatalos inflációs ráta -4%. A kérelmezõ álláspontja szerint ez a vállalás nem felel meg ajánlatkérõ elõ írásainak és értékelhetetlen helyzetet eredményezett, illetve több módon is értelmezhetõ.
<br>A kérelmezõ a jogorvoslati kérelméhez becsatolta Belváros-Lipótváros V. Kerület Önkormányzata Polgármesterének a 2004. március 2-i keltezésû - fentiekben idézett - levelét, melyet a Közbeszerzési Bizottság elnökéhez címzett. Erre hivatkozással a kérelmezõ álláspontja szerint ajánlatkérõ megsértette a Kbt. 61. § (7) bekezdését, ugyanis e levéltõl számított 5 napon belül köteles lett volna kérelmezõt írásban tájékoztatni ajánlatkérõ döntésérõl. Ajánlatkérõ azonban csak a 2004. március 9-i eredményhirdetésen közölte a döntését.
<br>A Döntõbizottság a D.165/3/2004. számú határozatában ideiglenes intézkedésként a szerzõdés megkötését megtiltotta.
<br>Ajánlatkérõ kérte a jogorvoslati kérelem elutasítását.
<br>Ajánlatkérõ álláspontja szerint jogszerûen nyilvánították érvénytelenné a kérelmezõ ajánlatát. A kérelmezõ által benyújtott ajánlat több hiányosságban is szenvedett, ezek egy része pótolható hiány volt. Hiánypótlási eljárást arra tekintettel nem folytatott le az ajánlatkérõ, mert nem pótolható hiánya is volt a kérelmezõ ajánlatának.
<br>Ajánlatkérõ felhívásában a részszempontoknál, továbbá a 16. pontban elõírta, hogy külön-külön meg kell adni az árajánlatot a lap elõállítására és a terjesztésére. Ajánlatkérõ kötve van a kérelmezõ ajánlatához, e körben a Kbt. szabályozása alapján hiánypótlás elrendelése nem lehetséges. A felvilágosítás kérése nem kötelezettség, illetve azzal sem lett volna orvosolható a kérelmezõ ajánlatának érvénytelensége. Hivatkozott arra is, hogy a kérelmezõnek a lap terjesztésére nyilatkozata nem volt, így annak tisztázására sem tehetett fel kérdést.
<br>A nyertes ajánlattevõ álláspontja szerint érvényes ajánlatot tett. Írásbeli észrevételében részletesen ismertette, hogy a nyertes ajánlata értékelése során az okozott problémát, hogy miként kell megítélni a Kbt. 43. § (1) bekezdésében megkövetelt nyilatkozatot. Jelen esetben ajánlatkérõ többletelõírást, formai követelményt nem határozott meg a nyilatkozat megtételére, így ajánlatkérõ elfogadta az ajánlatot, mivel egyébként az tartalmazta - csak nem egy okiratban - az elõírt nyilatkozatokat.
<br>Ajánlatkérõ álláspontja szerint a kérelmezõ által megjelölt okból sem érvénytelen a nyertes ajánlata. Ajánlatkérõ az érvényesség körében csak azt vizsgálhatja amilyen követelményeket támasztott. Ajánlatkérõ második részszempontként "az árváltozás éves mértéke a mindenkori hivatalos inflációs rátához viszonyítva (%-ban megadva)" határozta meg, a nyertes ajánlattevõ az árváltozás mértékét a hivatalos inflációs rátához viszonyította, és ehhez viszonyított %-ban pontosan meghatározta. Erre tekintettel érvénytelenség nem állapítható meg.
<br>Ajánlatkérõ álláspontja szerint az eljárásjogi szabályokat sem sértette meg. 2004. március 9-én volt az eredményhirdetés. Az ettõl számított 5 munkanapon belül postára adta a kérelmezõ részére az írásbeli összegezését. A kérelmezõ által becsatolt 2004. március 2-i levél egy belsõ munkaanyag része, a Közbeszerzési Bizottság elnökét tájékoztatta a döntéshozó, mely alapján a bizottság ismételt ülést is tarthatott volna. A Kbt.-ben elõírt határidõt erre tekintettel az eredményhirdetés idõpontjától kell számítani.
<br>A kérelmezõ ajánlata érvénytelen, erre tekintettel a Kbt. 53. § (2) bekezdése alapján az eljárás további szakaszában nem vehet részt, így az értékelés sem végezhetõ el.
<br>Egyéb érdekeltként a SPRINT Kft. szintén kérte a jogorvoslati kérelem elutasítását, az ajánlatkérõ által felhozott indokokkal azonosan.
<br>Kifogásolta továbbá, hogy a kérelmezõ jogorvoslati kérelmében a kizárás szót használta, pedig a Kbt. 53. § (1) bekezdésében felsorolt taxatív kizáró okok az õ vonatkozásában nem állnak fenn. Hivatkozott arra, hogy a Kbt. rendelkezése 5 munkanapra vonatkozik a kérelmezõ által megjelölt 5 nappal szemben.
<br>Elõadta, hogy az árváltozás tervezett mértékére vonatkozó ajánlata megfelel ajánlatkérõ elõ írásainak és az egyértelmûen értelmezhetõ is, így ajánlata érvénytelenné nyilvánítására nincs ténybeli és jogi alap. Álláspontja szerint ajánlatkérõ nem követett el mulasztást azzal, hogy nem kért felvilágosítást a kérelmezõtõl. Ajánlatkérõ a Kbt. 49. § (2) bekezdése alapján kötve van a benyújtott ajánlathoz, így a kérelmezõ árajánlatát nem módosíthatta volna. Ajánlatkérõ viszont úgy kérte az ajánlattételt, hogy külön a lap elõállítására és külön a terjesztésére. Nem elfogadható indok, hogy a terjesztési költség nulla forint, mivel abban az esetben is merül fel költség, ha a terjesztést maga végzi az ajánlattevõ.
<br>Utalt arra is a SPRINT Kft., hogy azon ok miatt is érvénytelen a kérelmezõ ajánlata, mert ajánlatában az árváltoztatás mértékét nem az ajánlati felhívásban rögzített formában adta meg.
<br>A SPRINT Kft. szerint alaptalanul hivatkozott arra a kérelmezõ, hogy értékelés esetén az õ ajánlata lenne az összességében legelõnyösebb. Megállapítható az ajánlatok tartalmi elemei alapján, hogy a SPRINT Kft. ajánlata elõnyösebb, mint a kérelmezõé.
<br>A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme nem alapos.
<br>A Kbt. 52. § (2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Döntõbizottság ajánlatkérõ felhívása 16. pontjának ötödik bekezdése alapján megállapította, hogy ajánlatkérõ érvényességi követelményként írta elõ, hogy ajánlattevõknek külön-külön kell megadni a lap elõállításának és terjesztésének bruttó egységárát Ft/lappéldány.
<br>A Döntõbizottság a kérelmezõ ajánlatának fentiekben ismertetett 2. oldal 6. pontja alapján megállapította, hogy az nem felel meg ajánlatkérõ elõ írásainak. A kérelmezõ ajánlata más részében nem tett további nyilatkozatot az ajánlati árral kapcsolatban. Erre tekintettel ajánlatkérõ jogszerûen nyilvánította érvénytelenné a kérelmezõ ajánlatát.
<br>A Kbt. szabályozása a 25. § rendelkezése értelmében kógens. Erre tekintettel ajánlatkérõ nem jogosult - miként hivatkozza a kérelmezõ - a nem megfelelõen megtett ajánlat érvénytelenné nyilvánításától eltekinteni.
<br>Ajánlatkérõ és ajánlattevõ is a Kbt. 49. § (2) bekezdése, illetve a 26. § (2) bekezdése alapján a megtett ajánlatokhoz kötve van. Így kizárt annak ajánlatkérõi értelmezés útján történõ szétbontása.
<br>Ajánlatkérõ a felhívása 16. pontjában pontosan meghatározta, hogy milyen körben biztosít hiánypótlási lehetõséget. A kérelmezõ ajánlata tekintetében nem rendelhetõ el arra hiánypótlás, hogy a megtett árajánlatát módosítsa, bontsa ketté, mert ez nem tartozik az ajánlatkérõ által meghatározott hiánypótlási körbe és a Kbt. 43. § (4) bekezdése alapján sem lenne lehetséges az ajánlat ilyen hiányosságának pótlása.
<br>A Kbt. 57. § (1) bekezdése lehetõséget biztosít ajánlatkérõ számára a nem egyértelmû kijelentések tartalmának tisztázására. E szakasz tehát nem kötelezettséget állapít meg, így jogsértés ajánlatkérõvel szemben nem állapítható meg. A kérelmezõ válasza alapján sem hozhatott volna ajánlatkérõ más döntést, miután a kérelmezõ ajánlatának vonatkozó része az ajánlati kötöttség miatt nem módosítható, így az érvénytelenségtõl nem lehet eltekinteni.
<br>A kérelmezõ hivatkozott arra is, hogy sérült a Kbt. 55. § (6) bekezdése, illetve 59. § (1) bekezdése is, mert ajánlata elõnyösebb, mint a nyertes ajánlattevõé.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett. A Kbt. e rendelkezése kizárja az értékelés elvégzését az érvénytelen ajánlatok esetében, erre tekintettel a Döntõbizottság sem végezte azt el.
<br>A Döntõbizottság megállapította, hogy nem alapos a nyertes ajánlattevõ ajánlata érvénytelenségére vonatkozó kérelmi eleme a kérelmezõnek.
<br>Ajánlatkérõ az árváltoztatás vonatkozásában részletes elõ írásokat nem tett. A második értékelési részszempontnál írta elõ, hogy az árváltozás éves mértékét a mindenkori hivatalos inflációs rátához viszonyítva %-ban kell megadni. A Döntõbizottság a nyertes ajánlattevõ fentiekben ismertetett ajánlata alapján megállapította, hogy az megfelel ajánlatkérõ kérésének, a mindenkori inflációs rátához viszonyítva és %-ban adta meg.
<br>Erre tekintettel érvénytelenség nem állapítható meg.
<br>A Döntõbizottság álláspontja szerint ajánlatkérõ nem követett el jogsértést, a Kbt.-ben elõírt határidõn belül küldte meg a kérelmezõ részére az írásbeli összegezést.
<br>A kérelmezõ e kérelmi elemével kapcsolatban a Döntõbizottság az alábbiakra kíván rámutatni.
<br>A Kbt. 52. §-a értelmében ajánlatkérõ az ajánlatok felbontásakor, illetõleg azt követõen állapítja meg, hogy mely ajánlatok érvénytelenek. A Kbt. szabályozása nem tartalmaz tehát idõbeli korlátot e kérdésben való döntésre. Ajánlatkérõk egészen az eredményhirdetésig, illetve annak halasztott idõpontjáig jogszerûen hozhatják meg az érvénytelenség kérdésében a döntésüket.
<br>A Kbt. nem tartalmaz arra vonatkozóan elõ írást, hogy ajánlatkérõ köteles lenne külön dönteni az érvénytelenség kérdésében és külön meghozni az eljárást lezáró döntését. Így Kbt.- elõ írás hiányában ajánlatkérõ jogosult eldönteni, hogy külön hirdeti-e ki az alkalmatlanságot, érvénytelenséget, vagy pedig az eljárást lezáró döntéssel együtt közli az érvénytelenné, alkalmatlanná nyilvánítást. Így abban az esetben, ha ajánlatkérõ azt választja, hogy az eredményhirdetésen közli minden döntését, nem sérti meg a Kbt. szabályozását, miután a Kbt. e kérdésben nem tett külön elõ írást.
<br>Jelen esetben a Döntõbizottság megállapította, hogy ajánlatkérõ azt az eljárási rendet választotta, hogy az eredményhirdetésen közli minden döntését. Az eredményhirdetés idõpontját elhalasztotta, majd közölte az új eredményhirdetési idõpontot.
<br>Az eredményhirdetési idõponttól, 2004. március 9-tõl számított 5 munkanapon belül a Kbt. 61. § (1) bekezdésének megfelelõen megküldte a kérelmezõ részére is az írásbeli összegzését.
<br>A Döntõbizottság nem fogadta el a kérelmezõ által becsatolt 2004. március 2-i okiratra való hivatkozást, egyrészt a fenti jogi indokok alapján. Másrészt a becsatolt okiratból megállapítható, hogy az egy belsõ munkaanyag. Címzettje a Közbeszerzési Bizottság elnöke, ismertetésre kerül benne, hogy a Közbeszerzési Bizottság javaslatát nem fogadja el a döntéshozó. E részek nem a közbeszerzési eljárás ajánlattevõire vonatkoznak, hanem ajánlatkérõ belsõ eljárási rendjére.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján utasította el a kérelmezõ jogorvoslati kérelmét.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 7.
<br>
<br>Dr. Nagy Gizella s. k., Hámori András s. k.,
<br>közbeszerzési biztos közbeszerzési biztos
<br>
<br>Dr. Varga László s. k.,
<br>közbeszerzési biztos
<br>
<br>
<br><br></body></html>