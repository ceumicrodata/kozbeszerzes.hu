<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4208/2004)
</h2>
<br>1024 Budapest, Margit krt. 85.
<br>Ikt.sz.: D.116/24/2004.
<br>Tárgy: az Ikarus Egyedi Autóbuszgyár Kft. jogorvoslati kérelme a Volán Egyesülés közbeszerzési eljárása ellen.
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az Ikarus Egyedi Autóbuszgyár Kft. (1165 Budapest, Margit u. 114., képv.: dr. Deák Krisztina ügyvéd - továbbiakban: kérelmezõ) jogorvoslati kérelmének - melyet a Volán Egyesülés Közbeszerzési Iroda (1066 Budapest, Teréz krt. 38. - továbbiakban: ajánlatkérõ) nyújtott elõvárosi szóló I. és nyújtott elõvárosi szóló II., az ajánlattal megegyezõ, az ajánlatban szereplõ valamennyi egységet és fõegységet is tartalmazó magyar típusbizonyítvánnyal (beleértve a típusbizonyítvány kiterjesztését is) rendelkezõ új autóbuszok szállítása és a jármûvekhez szervesen kapcsolódó szolgáltatások ellátása tárgyú közbeszerzési eljárása ellen indított - a Döntõbizottság részben helyt ad.
<br>Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 52. § (1) bekezdését és 61. § (1) bekezdését.
<br>A jogsértés miatt a Döntõbizottság 13 000 000 Ft, azaz tizenhárommillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára történõ átutalással.
<br>Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft igazgatási szolgáltatási díjat.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ meghívásos gyorsított eljárás lefolytatására részvételi felhívást tett közzé a Közbeszerzési Értesítõ 2004. január 19-én megjelent számában a rendelkezõ részben megjelölt beszerzés tárgyában. Az I. kategóriában 29 db + 25%, a II. kategóriában 7 db autóbuszt kívánt beszerezni.
<br>Ajánlatkérõ a részajánlattételt és a többváltozatú ajánlat tételét lehetõvé tette, az ajánlati felhívás 8. i) pontjában közölte, hogy "többváltozatú ajánlattétel esetén, ha bármely változat kizárásra kerül vagy érvénytelen, ennek nincs kihatása a többi változat versenyképességére."
<br>A felhívás 9. pontjában a részvételre jelentkezõ mûszaki alkalmassága igazolására elõírta, hogy a jelentkezõ rendelkezzen "az ajánlatában szereplõ jármû Magyarországra érvényes, az ajánlattevõ nevére kiállított, az ajánlattal megegyezõ, az ajánlatban szereplõ valamennyi egységet és fõegységet is tartalmazó típusbizonyítványával (beleértve a típusbizonyítvány kiterjesztését is). Amennyiben az ajánlathoz csatolt típusbizonyítvány nem az ajánlattevõ nevére került kiállításra, az ajánlattevõnek ajánlatához csatolnia kell a típusbizonyítvány kedvezményezettjének az ajánlattevõ részére szóló felhatalmazását a típusbizonyítvány jelen eljárásban történõ felhasználására". A felhívás 10. b) pontjában ajánlatkérõ kikötötte, hogy alkalmatlannak nyilvánítja a jelentkezõt a szerzõdés teljesítésére, ha "az ajánlatban szereplõ jármú típusbizonyítványa alapján megállapítható, hogy az nem 12,51 m és 13,0 m közötti hosszúságú (I. kategória), illetve nem 13,1 m és 13,5 m közötti hosszúságú (II. kategória) elõvárosi szóló autóbusz".
<br>A felhívásra a kérelmezõ és az Alfa Busz Kft. nyújtott be jelentkezést. Ajánlatkérõ a részvételi szakasz 2004. február 2-án tartott eredményhirdetésén mindkét jelentkezõt alkalmasnak minõsítette, részükre megküldte az ajánlati felhívást és dokumentációt.
<br>Az ajánlati dokumentációban ajánlatkérõ rögzítette a beszerzendõ autóbuszokra vonatkozó mûszaki elõírásait, így a burkolatokkal szemben azt, hogy korrózióálló anyagból kell készülniük, a férõhelyre pedig azt, hogy a minimálisan elszállítandó utasok száma 90 fõ. Az autóbusz hosszúságára vonatkozó elõ írás egyezett a részvételi szakasz alkalmassági kritériumában meghatározottal.
<br>Az 58. oldalon, a mûszaki elõírásokat rögzítõ táblázat 1. pontjában ajánlatkérõ közölte, hogy az ajánlat típusbizonyítványát csak a buszok átadása elõtt 30 nappal kell átadni.
<br>Az ajánlattételi határidõre, február 18-ra a kérelmezõ mindkét kategóriára nézve ajánlatot nyújtott be, az I. kategóriára kétváltozatút. Az Alfa Busz Kft. az I. kategóriára nyújtott be kétváltozatú ajánlatot. Mindkét alternatív ajánlat az ajánlati árra nézve tartalmazott két változatot; az Alfa Busz Kft. 29 jár mûre 39 400 000 Ft/db, 30-36 jármûre 39 200 000 Ft/db , a kérelmezõ 29 jármûre 36 690 000 Ft/db, 30-36 jármûre 36 620 000 Ft/db árat adott meg.
<br>A bírálóbizottság február 18-án történt ülésérõl készült jegyzõkönyv a következõket rögzítette: az Ikarus Egyedi Autóbusz gyár Kft. ajánlata tartalmazza a 2004. február 13-i 400-6775-01. sz . típusbizonyítványt; a részvételi jelentkezéshez a 400-6775. sz. típusbizonyítvány lett csatolva. A jelentkezéshez csatolt típusbizonyítvány 40 állóhelyet, 45 ülõhelyet és egy vezetõi helyet tartalmaz, az újabb típusbizonyítvány 97 utast tartalmaz. Nemcsak a szállítandó személyek számában történt változás, hanem az autóbusz tömegében is. A két szakaszból álló eljárás elsõ szakaszában benyújtott típusbizonyítványnak az eljárás teljes szakaszában változatlannak kell lennie. A bírálóbizottság ezért javasolja az Ikarus EAG Kft. kizárását.
<br>Ajánlatkérõ a február 23-án tartott eredményhirdetésen az I. kategóriában az Alfa Busz Kft. B változatú ajánlatát; a II. kategóriában a kérelmezõ ajánlatát hirdette ki nyertesnek. Kérelmezõ I. kategóriára tett ajánlatát érvénytelennek nyilvánította, az összegzésben foglaltak ismertetése által indokolásul közölte: az Ikarus EAG Kft. ajánlata nem felel meg a részvételi felhívás 9. pont utolsó francia bekezdésében, illetve az ajánlatkérõ által kibocsátott (ajánlattevõ által megvásárolt) dokumentációban foglaltaknak. Az érvénytelen ajánlat megállapításának jogkövetkezménye az, hogy az ilyen ajánlatot benyújtott ajánlattevõt az adott közbeszerzési eljárásból ki kell zárni. Ajánlatkérõ a nyertesekkel március 2-án a szerzõdést megkötötte.
<br>Kérelmezõ február 25-én jogorvoslati kérelmet terjesztett elõ a Döntõbizottsághoz, kérte ajánlatkérõ eljárást lezáró döntése megsemmisítését.
<br>A jogorvoslati eljárásban tartott tárgyaláson pontosított kérelmében sérelmezte az I. kategóriára tett ajánlata érvénytelenné nyilvánítását. Elõadta, hogy az ajánlattételi szakaszban nem lehet érvénytelenné nyilvánítani egy ajánlatot a részvételi felhívásban elõírtak alapján, miután a részvételi szakaszban ajánlatkérõ már döntött a jelentkezõ alkalmasságáról. Ha pedig ajánlatkérõ az ajánlati felhívásban vagy az ajánlati dokumentációban foglalt elõírásoknak való nem megfelelés miatt nyilvánította érvénytelennek ajánlatát, akkor annak konkrét indokáról tájékoztatást kellett volna adnia, errõl ajánlatkérõ az összegzésben sem tájékoztatta az ajánlattevõket.
<br>A március 1-jén és március 27-én beterjesztett kiegészítõ kérelmében sérelmezte, hogy ajánlatkérõ az "alkatrészellátás (a megrendelés beérkezésétõl számított) kiszolgálási idõ (óra) részszempontból értékelte az Alfa Busz Kft. I. kategóriában tett ajánlatát annak ellenére, hogy a vállalás teljesítése lehetetlen mert 1 óra alatt az ajánlattevõ székesfehérvári telephelyérõl - egy kivételével - az ország 7 megyéjében lévõ Volán-irodák székhelyére nem lehet eljuttatni a távolságokra tekintettel a megrendelésre kerülõ pótalkatrészeket.
<br>Álláspontja szerint ezzel a vállalással az Alfa Busz Kft. megsértette a verseny tisztaságát, ajánlatkérõ pedig azzal, hogy ezt az irreális ajánlatot értékelte, a Kbt. 55. § (6) bekezdését és az 59. § (1) bekezdését. Ez irányú kérelmét a március 27-i beadványában megerõsítette.
<br>Az április 1-jén beterjesztett kiegészítõ kérelmében kifogásolta, hogy ajánlatkérõ az I. kategóriában a 30-36 db-ra vonatkozó ajánlati árat fogadta el (ez alapján végezte az értékelést), pedig az ajánlati dokumentáció 46. oldalán lévõ 1. sz. táblázatban közölte, hogy "az értékelés alapjának az ajánlatkérõ az ajánlatban szereplõ autóbuszok legkisebb mennyiségére érvé nyes szériaárát tekinti". Ezáltal ajánlatkérõ megsértette a Kbt.-nek az ajánlati kötöttségre vonatkozó rendelkezéseit. Közölte, hogy a jogsértésrõl a március 24-én tartott tárgyaláson, valamint ajánlatkérõ március 26-án kelt beadványának március 31-én történt kézhezvételekor szerzett tudomást.
<br>Beadványban utalt arra, hogy kétségesnek tartja ajánlatkérõ eljárása jóhiszemûségét, mert miután ajánlatkérõ a kérelmezõ részvételi jelentkezésébõl észlelte, hogy az általa megajánlani kívánt busz 85 fõt tud szállítani, az ajánlati szakaszban 90 f õ szállítására alkalmas autóbuszra kért ajánlatot, majd az erre az utasszámra tett ajánlatát azzal zárta ki, hogy az ajánlathoz csatolt típusbizonyítvány adatai nem egyeznek a részvételi jelentkezéshez csatolt típusbizonyítvány adataival.
<br>Ajánlatkérõ kérte a jogorvoslati kérelem elutasítását.
<br>Elõadta, hogy kérelmezõ az ajánlatához a részvételi szakaszban csatolt típusbizonyítványtól az autóbusz önsúlyát és férõhelyét illetõen eltérõ tartalmú típusbizonyítványt csatolt. Álláspontja szerint érvénytelen a kérelmezõ ajánlata, mivel a részvételi felhívás közzétételével indul a közbeszerzési eljárás, ettõl kezdve az ajánlat már benyújtott részei tartalmának megváltoztatása nem lehetséges. Ezért nem tehetett mást, minthogy a Kbt. 53. §-a alapján kérelmezõt az ajánlata érvénytelensége miatt kizárta a közbeszerzési eljárásból. Közölte, hogy azért írta elõ a jelentkezés tartalmaként a majdan szállítandó autóbusz típusbizonyítványának csatolását, mert ezúton kívánt meggyõzõdni a részvételre jelentkezõk alkalmasságáról.
<br>Hivatkozott arra, hogy kérelmezõnek tudnia kellett, hogy kizárólag rozsdamentes autóbuszt kíván beszerezni, mert a Döntõbizottsághoz becsatolt, 2003. november 26-án kelt levelében ezt minden potenciális ajánlattevõvel - köztük kérelmezõvel is közölte.
<br>A kiegészítõ kérelemre elõadta, hogy az alszempont úgy értelmezendõ, hogy az ajánlattevõ a raktárából a megrendeléstõl számítva hány óra alatt vállalja a pótalkatrészek kiszolgálását, erre pedig az 1 óra elegendõ.
<br>Ajánlatkérõ a március 26-án kelt beadványában hangsúlyozta, hogy a Kbt. alapelveivel és kógens rendelkezéseivel ellentétes az a kérelmezõi eljárás, hogy azt a dokumentumot - típusbizonyítványt -, amelynek alapján a részvételi szakaszban az alkalmassá minõsítése megtörtént, az ajánlattételi szakaszban másik típusbizonyítványra váltsa fel, különös tekintettel arra is, hogy az ajánlattételi szakaszban csatolt típusbizonyítvány szerinti autóbusz vélhetõen csak ,,papíron létezik". Mivel kérelmezõ az ajánlatához csatolt típusbizonyítványhoz nem mellékelte a vizsgálati jegyzõkönyvet, nem állapítható meg, hogy a vizsgálatot végzõ intézet milyen specifikációjú jármûvet mikor vizsgált, milyen - esetleg korlátozó - megállapításokat tett. Ugyanis ezek alapján kiderülhet, hogy a vizsgált jármû nem elégíti ki teljeskörûen a közbeszerzési eljárás mûszaki dokumentációjában elõírtakat. A típusbizonyítványban szereplõ vizsgálati jegyzõkönyvek száma alapján megállapítható, hogy a típusbizonyítványok 2001. és 2002-ben elvégzett vizsgálatokon alapulnak, ezért a megfelelõség elbírálásához szükséges lett volna az aktuális vizsgálati jegyzõkönyv csatolása, ez azonban nem történt meg. Kérte, hogy a Döntõbizottság a jogvita eldöntéséhez szerezze be és vizsgálja meg a korábbi és az aktuális vizsgálati jegyzõkönyveket, mert ezek alapján egyértelmûen igazolhatóvá válik az ajánlatkérõ döntésének "technikai-mû szaki tartalma."
<br>Közölte, hogy mivel kérelmezõ I. kategóriára tett alternatív ajánlatai érvénytelenek voltak, csak próbaképpen végezte el azok értékelését és megállapította, hogy nem kérelmezõ tette az összességében legelõnyösebb ajánlatokat.
<br>Elõadta továbbá, hogy a Volán Társaságok igényfelmérése alapján a szerzõdést 34 db I. kategóriájú autóbuszra kötötte meg.
<br>A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján az ügyben irányadóan a következõket állapította meg:
<br>Ajánlatkérõ által a közbeszerzési eljárásban választott eljárási forma meghívásos gyorsított eljárás volt.
<br>A Kbt. 63. § (1) bekezdése elõírja: "Két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás. Az ilyen eljárások elsõ - részvételi - szakaszában az ajánlatkérõ nem kérhet, a részvételre jelentkezõ pedig nem tehet ajánlatot.
<br>A (3) bekezdés szerint a "részvételi szakaszt megindító részvételi felhívásban a 44. § (l)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére." A részvételi szakaszban ajánlatkérõnek a 44. § (1), (2) és (6) bekezdés szerinti adatok, tények és körülmények alapján kell döntenie az ajánlattevõnek a szerzõdés teljesítésére való alkalmasságáról vagy alkalmatlanságáról.
<br>Ajánlatkérõ a mûszaki alkalmasság igazolási módjai közül a 44. § (2) bekezdés d) pontja szerinti igazolási módot választotta, miszerint az alkalmasság igazolható a "termék leírásával, mintapéldányának, fényképének bemutatásával". Ez az igazolási mód arra szolgál, hogy ajánlatkérõ meggyõzõdhessen arról, hogy a jelentkezõ képes-e a beszerzés tárgya szerinti termék szállítására.
<br>Ajánlatkérõ a közbeszerzési eljárásban nem a termék leírását, mintapéldányának vagy fényképének bemutatását írta elõ, hanem a termék típusbizonyítványa csatolását, de tartalmilag ez az igazolási mód is alkalmas a beszerzendõ termék megismerésére.
<br>A közbeszerzési eljárásban a beszerzés tárgya szerinti termék: autóbusz.
<br>Ajánlatkérõ a mûszaki alkalmasság megállapításához azon túlmenõen, hogy a jelentkezõ képes-e autóbusz szállítására, még további vizsgálati szempontot szabott meg, miszerint a jelentkezõ által megajánlani kívánt autóbusz hosszúságának az I. kategóriában 12,51 m és 13,0 m, a II. kategóriában 13,1 m és 13,5 m közötti hosszúságúnak kell lennie.
<br>A jelentkezõ által csatolandó típusbizonyítványnak tehát azt kellett igazolnia, hogy a jelentkezõ az itt leírt hosszúságú autóbuszokat képes szállítani az ajánlattevõ részére.
<br>Kérelmezõ az I. kategóriára nézve csatolta az Ikarus EAG gyártmányú E94MS autóbuszra vonatkozó, a Központi Közlekedési Felügyelet által kiadott 400-6775. számú, 2004. január 19-én kelt típusbizonyítványt, miszerint az autóbusz 12,9 m hosszúságú.
<br>A típusbizonyítvány szerint az autóbusz 85 férõhelyes.
<br>A megajánlani kívánt autóbusz megfelelt az ajánlatkérõ által a hosszúságra megszabott alkalmassági feltételnek, ajánlatkérõ a kérelmezõt a részvételi szakasz február 2-án tartott eredményhirdetésén alkalmasnak minõsítette. Ezzel a jelentkezõk alkalmassága megállapítására szolgáló részvételi szakasz lezárult.
<br>Ajánlatkérõ az ajánlati dokumentációban a már említett hosszúsági adaton túl további két feltételt írt elõ a I. kategóriájú autóbusszal szemben: a buszoknak rozsdamentes anyagból kell készülni és min. 90 férõhelyesnek kell lenniük.
<br>Kérelmezõ rozsdamentes kivitelû, a vezetõvel együtt 98 férõhelyes buszt ajánlott fel, ajánlatához csatolta az e jellemzõket igazoló, a Központi Közlekedési Felügyelet által kiadott 400-6775-01. számú, 2004. február 13-án kelt típusbizonyítványt.
<br>Ajánlatkérõ a kérelmezõ ajánlatát a február 23-án tartott eredményhirdetésen érvénytelenné nyilvánította, ennek indokaként arra hivatkozott. hogy az ajánlat nem felel meg a részvételi felhívás 9. pont utolsó bekezdésében, illetve az ajánlati dokumentációban foglaltaknak. Ez az indok szerepel az összegezésben is.
<br>Ajánlatkérõ a jogorvoslati eljárásban benyújtott észrevételében az érvénytelenné nyilvánítás indokát azzal magyarázta, hogy a két típusbizonyítvány lényeges adatai eltérnek egymástól, ami azért nem megengedett, mert a kétszakaszos eljárásban a részvételi és az ajánlattételi szakasz egy egységes egészet képez; így az ajánlati kötöttségnél fogva a részvételi szakaszban ismertetett, a beszerzés szempontjából mérvadó adatok az eljárás ajánlattételi szakaszában nem módosíthatók.
<br>Ajánlatkérõ indoka nem helytálló.
<br>A két szakaszból álló eljárások - mint ahogy ez az elnevezésükbõl is következik - egymástól elhatárolt szakaszokból állnak. Az elsõ a részvételi szakasz, melyben ajánlatkérõnek az ajánlattevõk alkalmasságáról vagy alkalmatlanságáról kell döntenie a felhívásban meghatározott szempontok alapján. A részvételi szakasz eredményhirdetéssel zárul, az eljárás eredményét ajánlatkérõnek hirdetményben közzé kell tennie. Az elkülönültség hangsúlyozásának tekinthetõ a 63. § (1) bekezdés rendelkezése is, miszerint az eljárás részvételi szakaszában az ajánlatkérõ nem kérhet, a jelentkezõ pedig nem tehet ajánlatot. Az ajánlattétel az eljárás második szakaszában történik, ebben az ajánlatok vizsgálatára, értékelésére a nyílt eljárásra vonatkozó szabályok irányadók, lévén hogy ezen eljárási cselekményekre nézve a kétszakaszos eljárásra vonatkozóan a Kbt. külön szabályozást nem tartalmaz.
<br>A Kbt. 43. § (1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie." Az 52. § (2) bekezdés d) pontja szerint az e feltételeknek nem megfelelõ ajánlat érvénytelen, az ilyen ajánlatot kell az (1) bekezdés alapján érvénytelenné nyilvánítani.
<br>Ajánlatkérõ azzal az indokkal mondta ki kérelmezõ ajánlata érvénytelenségét, hogy az ajánlat nem felel meg a részvételi felhívás 9. pont utolsó bekezdésében, illetve az ajánlati dokumentációban foglaltaknak.
<br>A Kbt. fent idézett 43. § (1) bekezdése szerint az ajánlatnak nem a részvételi, hanem az ajánlati felhívásban foglalt követelményeknek kell megfelelnie.
<br>Ajánlatkérõ az ajánlati felhívásban egyetlen érvényességi követelményt írt elõ a megajánlandó autóbusszal szemben, nevezetesen azt, hogy a jármû felépítményének 100%-ig rozsdamentes (azaz korrózióálló acélból, alumíniumból, illetve mûanyagból) kell készülnie.
<br>Kérelmezõ az ajánlata 105. oldalán rögzítette, hogy a jármû felépítménye teljes mértékben korrózióálló anyagból készül.
<br>Az ajánlati felhívás a típusbizonyítvány csatolását nem írta elõ, az ajánlati dokumentáció 58. oldalán lévõ táblázatos anyag szerint azt a beszerzés tárgyát képezõ buszok átadása elõtt 30 nappal kell átadni az üzemeltetõnek. Olyan dokumentumra vonatkozóan, melynek az ajánlathoz való csatolása nem volt elõírás, érvénytelenségi konzekvencia nem vonható le.
<br>A Döntõbizottság megállapította, hogy a kérelmezõ ajánlata megfelel az ajánlati felhívásban meghatározott követelményeknek, ezen okból ajánlatkérõ jogszerûtlenül nyilvánította érvénytelennek a kérelmezõ ajánlatát.
<br>Ajánlatkérõ az összegezésben nem határozta meg, hogy a kérelmezõ ajánlata mennyiben nem felel meg az ajánlati dokumentációban foglaltaknak.
<br>Ajánlatkérõnek a jogorvoslati eljárásban tartott tárgyaláson tett nyilatkozata, valamint a bírálóbizottság jegyzõkönyvében foglaltak szerint ez az érvénytelenségi ok abban áll, hogy az ajánlathoz csatolt típusbizonyítvány adatai oly mértékben eltérnek a részvételi jelentkezéshez csatolt típusbizonyítvány adataitól, mely eltérések folytán az ajánlott busz nem felelhet meg az ajánlatkérõ elvárásainak. A részvételi jelentkezéshez csatolt típusbizonyítványhoz képest az ajánlathoz csatolt típusbizonyítvány a busz anyagát és férõhelyét illetõen kiterjesztést jelent. A kiterjesztéshez szükséges lett volna a módosított jellemzõkkel bíró autóbusz bevizsgálása, ami a típusbizonyítványban hivatkozott vizsgálati jegyzõkönyvek idõpontjaiból (2001., 2002.) következtethetõen nem történt meg, így kétséges, hogy valóságosan létezõ buszra tett ajánlatot a kérelmezõ.
<br>A Kbt. fent hivatkozott rendelkezése alapján az ajánlatnak nem a részvételi szakaszban becsatolt típusbizonyítványban rögzített, hanem az ajánlati felhívásban meghatározott követelménynek kell megfelelnie.
<br>A Döntõbizottság az ajánlatkérõ által vitatott körben (anyag, férõhely, hosszúság) összevetette az ajánlati dokumentációban az I. kategóriájú autóbuszra meghatározott követelményeket az ajánlatban megadott mûszaki jellemzõkkel és megállapította, hogy a kérelmezõ által ajánlott busz megfelel az ajánlati dokumentációban meghatározott követelményeknek.
<br>
<br>Ajánlati dokumentáció
<br>Kérelmezõ ajánlata
<br>Anyag:
<br>felépítmény
<br>felépítmény teljes mértékben
<br>korrózióálló
<br>korrózióálló (ÉN188-X5CrNi810)
<br>Férõhely:
<br>min. 90 fõ
<br>97 fõ
<br>Hosszúság:
<br>12,5 m-13,00 m
<br>12,9 m
<br>
<br>A Döntõbizottság megállapította, hogy a kérelmezõ ajánlata az ajánlatkérõ által vitatott jellemzõk körében megfelel az ajánlati dokumentációban foglalt követelményeknek.
<br>A Döntõbizottság megállapította, hogy ajánlatkérõ jogszerûtlenül nyilvánította érvénytelennek a kérelmezõ ajánlatát, ezáltal megsértette a Kbt. 52. § (2) bekezdés d) pontjára figyelemmel az 52. § (1) bekezdését.
<br>Kérelmezõ sérelmezte, hogy ajánlatkérõ nem közölte az összegezésben ajánlata érvénytelenné nyilvánítása indokát.
<br>A Kbt. 61. § (1) bekezdése elõírja: "Az ajánlatkérõ köteles az ajánlatok elbírálásának befejezésekor az 5. sz. mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."
<br>Az 5. sz. melléklet 3. pontja szerint az összegezésnek tartalmaznia kell az érvénytelenség indokait.
<br>Ajánlatkérõ az összegezésben nem közölte, hogy a kérelmezõ ajánlata miért nem felel meg az ajánlati dokumentációban foglalt elõírásoknak, ezáltal ajánlatkérõ megsértette a Kbt. 61. § (1) bekezdését.
<br>Ajánlatkérõ a jogorvoslati eljárásban bizonyítási indítványt terjesztett elõ arra nézve, hogy kérelmezõ által az ajánlattételi szakaszban csatolt, a részvételi szakaszban csatolt típusbizonyítvány kiterjesztésére vonatkozó típusbizonyítvány nem ténylegesen legyártott autóbusz alapján került kiadásra, így ajánlatkérõ annak alapján nem gyõzõdhetett meg arról, hogy az autóbusz az üzemeltetés során megfelel-e a közlekedési és közlekedésbiztonsági elõírásoknak (tengelynyomás, terhelhetõség stb.). Kérte, hogy a Döntõbizottság vizsgálja/vizsgáltassa felül a típusbizonyítványt és annak mellékletét képezõ vizsgálati jegyzõkönyveket, álláspontja szerint ezáltal igazolhatóvá válik az ajánlatkérõi döntés technikai-mûszaki tartalma. Álláspontja igazolása céljára becsatolta az Autóipari Kutató és Fejlesztõ Rt. Vizsgálati Fõosztály Gépjármûvizsgáló Osztály (Autókut Rt.) 2004. április 1-jén kelt szakvéleményét, melyben rögzítést nyert, hogy a két típusbizonyítvány szerinti jármû a legtöbb jármûtulajdonságot tekintve nem tér el, de van két olyan tulajdonság, amelynek eltéréseit részletesen kellene vizsgálni, nevezetesen a jármû terhelési viszonyait és a tetõszilárdság megfelelését.
<br>A Döntõbizottság az ajánlatkérõ álláspontja szerinti kérdéseit tartalmazó, március 31-én kelt megkeresésére a Központi Közlekedési Felügyelet a következõket válaszolta:
<br>A 94/2004. sz. határozattal kiadott típusbizonyítvány, (400-6775) kiadása során figyelembe vette az Autókut Rt. 2004. január 28-án kelt szakvéleményét is.
<br>A 173/2004. sz. határozattal kiadott típusbizonyítvány (400-6775-01) kiadása szabályos eljárás keretében történt.
<br>A gyártó a típusbizonyítvány kiterjesztési igénye során beadványához mellékelte a változások részletes indoklását, felhasználva alapként a jelenleg is gyártott, exportra készülõ buszok mérlegelési adatait. A benyújtott számítások alapján a típusbizonyítványban szereplõ tengelynyomásértékek állapíthatók meg azzal a megjegyzéssel a 2.6. pontban a saját tömegnél, hogy a jármû valós adatait mérlegeléssel kell megállapítani és mûbizonylaton megadni.
<br>A kiterjesztés során felmerülõ másik szakmai kérdés, hogy a megváltozott anyagból (rozsdamentes acél) készülõ vázszerkezet miatt szükség van-e újabb vizsgálatra. Tekintettel arra, hogy az anyagváltozás során egyértelmûen magasabb minõségi osztályba tartozóra váltottak a korábbihoz képest, így a korábbi szilárdsági számítások szerinti megfelelõség elfogadható.
<br>Ezzel az anyaggal készülnek a nyugati exportra a jármûvek, megfelelnek az elõírásoknak, csak magyar piac hiányában nem lettek itthon vizsgáltatva.
<br>A szakmai állásfoglalás kialakítása során figyelembe vette, hogy az általa is személyesen ellenõrzött export termékre (Svédországban az alap Scania, Finnországban a kész autóbusz EU elõírások szerint jóváhagyott, forgalomban részt vevõ) épül a magyar változat.
<br>Az általános gyakorlat szerint a gyártás elõtt, alatt kikért típusbizonyítványok kiadása során kér utólagos ellenõrzést a máshol közel azonos formában megfelelt szerkezetekre. A kérdéses esetben is megtette ezt mind a pontos súlyadatok méréssel történõ meghatározását, mind pedig a más típusoknál már elfogadott tetõszilárdság utólagos dokumentációját kérte a gyártótól erre a kialakításra. További vizsgálatok elvégzését szakmai szempontból szükségtelennek tartotta, az E94MS típusú autóbusz már meglévõ, üzemelõ jármûtípusból lett csekély módosításokkal kialakítva.
<br>Kérelmezõ kifogásolta, hogy ajánlatkérõ elfogadta a nyertesnek az "alkatrészellátás (a megrendelés beérkezésétõl számított) kiszolgálási idõ (óra)" bírálati alszempontból releváns ajánlataként az 1 óra idõtartamot. Álláspontja szerint a távolságokra tekintettel a nyertes székesfehérvári telephelyérõl az ország 7 megyéjében lévõ Volán-irodák székhelyére - egy kivételével - nem lehet eljuttatni a pótalkatrészeket.
<br>A bírálati részszempontban nincs meghatározva, hogy a kiszolgálás a szállító/kötelezett vagy a megrendelõ telephelyén történik, ez a kiírás más részeibõl sem állapítható meg.
<br>Ezért a kiszolgálás helyét a Ptk. vonatkozó rendelkezésébõl és a termékszállítási gyakorlatból kiindulni kell megállapítani.
<br>A Ptk. 278. § (1) bekezdése értelmében a teljesítés helye a kötelezett (szállító) telephelye, ha jogszabály rendelkezésébõl, a szolgáltatás tárgyából vagy rendeltetésébõl más nem következik, vagy a szolgáltatás tárgya a felek által ismert más helyen van. Mivel a kivételek fennállása nem állapítható meg, adott esetben a kiszolgálás helyének a kötelezett (nyertes ajánlattevõ) telephelye tekintendõ.
<br>Ily módon az 1 óra idõtartam alatt a kötelezettnek arról kell gondoskodnia, hogy értesítse a megrendelõt arról, hogy melyik telephelyén vehetõ át a pótalkatrész, erre pedig az 1 óra elegendõ. Ajánlatkérõ úgy nyilatkozott, hogy az 1 óra idõtartamot azért értékelte, mert a felhívás értelmezése szerint az alkatrész-kiszolgálás a kötelezett telephelyén történik.
<br>A Döntõbizottság megállapította, hogy ajánlatkérõ nem járt el jogszerûtlenül azáltal, hogy elfogadta és értékelte a nyertes 1 óra pótalkatrész-kiszolgálási idõtartamot, ezért a jogorvoslati kérelmet ebben a részében elutasította.
<br>Kérelmezõ a nyertesnek az 1 óra pótalkatrész-kiszolgálás idõtartamra tett ajánlatával kapcsolatban kérte annak megállapítását, hogy a nyertes megsértette a Kbt. 24. §-ában rögzített alapelvet, a verseny tisztasága tiszteletben tartását.
<br>Mivel a Döntõbizottság megállapította, hogy az 1 órás pótalkatrész-kiszolgálási idõtartam nem tekinthetõ irreálisnak, a jogorvoslati kérelmet ebben a részében is elutasította.
<br>Kérte továbbá ajánlatkérõ ezen okból a Kbt. 55. § (6) bekezdése és erre figyelemmel az 59. § (1) bekezdés megsértése megállapítását is.
<br>A Döntõbizottság fentiekben rögzített megállapítására tekintettel a Döntõbizottság a kérelmezõ ezen kérelmét is elutasította.
<br>Kérelmezõ az április 1-jén kelt beadványában kifogásolta, hogy ajánlatkérõ az I. kategóriában a nyertesnek a 30-36 db autóbuszra tett ajánlati árát értékelte annak ellenére, hogy az ajánlati dokumentáció 46. oldalán lévõ 1. sz. táblázatban közölte, hogy az értékelés alapjának az ajánlatban szereplõ autóbuszok legkisebb mennyiségére érvényes szériaárát tekinti. Közölte, hogy a jogsértésrõl a március 26-án tartott tárgyaláson szerzett tudomást.
<br>A kérelem nem alapos.
<br>Ajánlatkérõ a felhívásban lehetõvé tette alternatív ajánlat tételét. A nyertes (és kérelmezõ is) oly módon tett alternatív ajánlatot, hogy megadta az egységárat a felhívás szerinti alap mennyiségre (29) és ettõl fajlagosan alacsonyabb árat a +25%-on belüli mennyiségre.
<br>Ha ajánlatkérõ nem értékelte volna a legkisebb mennyiségre érvényes ajánlati áron kívüli árat, akkor nem került volna sor az alternatív ajánlat értékelésére. Ez ellentétben állt volna a Kbt. 55. § (1) bekezdésével, melynek értelmében valamennyi ajánlatot el kell bírálni.
<br>A Döntõbizottság megállapította, hogy ajánlatkérõ nem követett el jogsértést azáltal, hogy értékelte a nyertesnek a nem legkisebb mennyiségre vonatkozó ajánlati árát, ezért a jogorvoslati kérelmet elutasította.
<br>Kérelmezõ kifogásolta, hogy ajánlatkérõ az ajánlati felhívásban min. 90 férõhelyes autóbusz szállítását írta elõ, miközben a részvételi jelentkezése alapján tudomást szerzett arról, hogy õ 85 férõhelyes buszt kíván megajánlani. Kérelmezõ felvetése szerint ez az elõírás azt az ajánlatkérõi szándékot is célozhatta, hogy kérelmezõ ne vehessen részt a versenyben.
<br>A kérelmezõ által sérelmezett ajánlatkérõi magatartást abból a szemszögbõl kell vizsgálni, hogy ajánlatkérõ helytállóan járt-e el, amikor a részvételi szakaszban az egyik ajánlati elemnek, a beszerzés tárgya egyes mûszaki jellemzõinek a meghatározását kérte a jelentkezõtõl.
<br>A Döntõbizottság álláspontja szerint ajánlatkérõ eljárása e tekintetben akkor lett volna helytálló, ha a mûszaki alkalmasság igazolására a Kbt. 44. § (2) bekezdés d) pontja körében vagy valamennyi, számára fontosnak tartott mûszaki jellemzõ megadását kéri és ezeket határozza meg az ajánlattételi szakaszban is, vagy nem határoz meg e rendelkezés körében konkrét mûszaki jellemzõt kikötõ alkalmassági szempontot.
<br>Mivel ajánlatkérõ csak egy mûszaki jellemzõ - a busz hosszúsága - tekintetében határozott meg alkalmassági szempontot, az a helyzet állt elõ, hogy a jelentkezõknek csak e tekintetben kellett alkalmasságukat igazolni, a további, ajánlatkérõ számara fontos mûszaki jellemzõk (anyag, férõhely) tekintetében nem. Ebbõl adódott, hogy a kérelmezõ szándékosnak véli ajánlatkérõnek az ajánlattételi szakaszban a részvételi szakaszhoz képest "többletként" elõírt elvárásait.
<br>Ajánlatkérõ a beszerzési tárgy mûszaki jellemzõit szabadon határozza meg, ebben csak a Kbt. kógens és alapelvi rendelkezései korlátozzák.
<br>A Döntõbizottság álláspontja szerint ajánlatkérõ nem sértette meg a Kbt. kógens és alapelvi rendelkezéseit azáltal, hogy az ajánlattételi szakaszban min. 90 férõhelyes autóbusz szállítását írta elõ, ezért a kérelmet elutasította.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a), d) , f) és h) pontja szerint rendelkezett.
<br>A Döntõbizottság 13 000 000 Ft bírságot szabott ki ajánlatkérõ terhére.
<br>A Kbt. 88. § (4) bekezdése értelmében a bírság mértéke a közbeszerzés értékének legfeljebb 30%-a, de legalább 1 000 000 Ft. Az (5) bekezdés elõírja, hogy a bírság összegét az eset összes körülményére - így különösen a jogsértés súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani.
<br>A közbeszerzés értéke - a nyertes I. kategóriára tett, az ajánlatkérõ által az összegzésben és a tájékoztató az eljárás eredményérõl dokumentumban közölten 1 354 052 700 Ft, a kiszabott bírság ennek 0,96%-a.
<br>A bírság mértéke megállapításánál a Döntõbizottság egyrészrõl tekintetbe vette, hogy a jogsértés súlyos, mert ajánlatkérõ érvényes ajánlatot nem bírált el, valamint hogy ajánlatkérõvel szemben a Kbt.-be ütközõ magatartása miatt a Döntõbizottság az elmúlt években már többször alkalmazta a jogsértés megállapítás, illetve bírságkiszabás jogkövetkezményt (D.70/2000., D.746/2002., D.399/2003). Másrészrõl tekintettel volt a Döntõbizottság arra, hogy a beszerzés nagy értékû, így kisebb százalékos mértékû bírság is betölti a bírság jogkövetkezmény rendeltetését.
<br>A bírósági jogorvoslatot a 89. § (1) bekezdése biztosítja.
<br>
<br>Budapest, 2004. április 8.
<br>
<br>Dr. Csitkei Mária s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>