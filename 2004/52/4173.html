<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (4173/2004)
</h2>
<br>
<br>3.Kf.27.229/2003/4.
<br>
<br>A Fõvárosi Ítélõtábla a dr. Perecz László ügyvéd (3534 Miskolc, Irinyi u. 29.) által képviselt MAIP Miskolc-Alsózsolca Ipari Park Kft. (3571 Alsózsolca, Gyár u. 3.) felperesnek a dr. Deli Betty jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2002. június 17. napján kelt 13.K.33.355/2001/7. számú ítélete ellen az alperes által 8. sorszám, a felperes által 9. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét részben megváltoztatja és a felperes keresetét elutasítja. Ezt meghaladóan az elsõfokú bíróság ítéletét helybenhagyja.
<br>Kötelezi a felperest, hogy 15 napon belül fizessen meg az alperesnek 30 000 Ft (harmincezer forint) elsõ- és másodfokú perköltséget.
<br>Kötelezi a felperest, hogy fizessen meg a magyar államnak - az illetékhivatal külön felhívására - 10 000 Ft (tízezer forint) kereseti és 27 000 Ft (huszonhétezer forint) fellebbezési illetéket.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>Az ajánlatkérõ felperes a Közbeszerzési Értesítõ 2001. augusztus 22-i számában nyílt eljárás megindítására ajánlati felhívást tett közzé 400 m út-, gáz-, víz-, szennyvíz-, csapadékvíz- és elektromos hálózat építése tárgyban. A beszerzés tárgyának egy részére is lehetett ajánlatot tenni, út-, gáz-, víz-, szennyvíz-, csapadékvíz, valamint 35 kV-os elektromoshálózat-építés bontásban. A felhívás 14. b) pontja többváltozatú ajánlat tételére is lehetõséget biztosított. A 13. a) pont az ajánlatok elbírálásának szempontjaként az összességében legelõnyösebb ajánlat bírálati szempontot jelölte meg, két részszempontot, az ajánlati árat és a fizetési feltételt határozva meg. Az elõbbihez 90 súlyszámot, az utóbbihoz 10 súlyszámot rendelt, az értékelés során adható pontszámokat részszempontonként 0-10-ig jelölte meg. A beszerzés tárgyának elsõ részére 9 társaság tett ajánlatot, néhányan többváltozatú ajánlatot is, köztük a Diamit Rt. A 2001. október 4-én tartott eredményhirdetésen a felperes tájékoztatta a megjelenteket, hogy az értékelés az ajánlati ár részszempontnál sávosan történt akként, hogy 3 millió forint eltérés 1 pont csökkenést jelentett. Ennek megfelelõen 10 pontot kapott a 82-85 millió forint közötti ajánlat, 9 pontot a 85-88 millió forint közötti ajánlat, és így tovább. 109 millió forint feletti ajánlati ár esetén 1 pont volt adható. Az ajánlati ár részszempontnál a KV Építõipari Kft. 84 752 177 Ft + áfa alternatív ajánlata 10 pontot, a Diamit Rt. 82 269 756 Ft + áfa ajánlata ugyancsak 10 pontot kapott. A fizetési feltétel részszempontnál a KV Építõipari Kft. 2 db rész- és egy db végszámla ajánlatával 8 pontot, míg a Diamit Rt. 4 db részszámla és 1 db végszámla ajánlatával 6 pontot kapott. Az eljárás nyertese 980 ponttal a KV Építõipari Kft., második helyezettje 960 ponttal a Diamit Rt. volt. A felperes az eljárás nyertesével a vállalkozási szerzõdést 2001. október 16-án megkötötte. Az eljárás eredményérõl összegzés nem készült.
<br>A Diamit Rt. 2001. október 9-én elõterjesztett jogorvoslati kérelmének az alperes D.633/10/2001. számú határozatában helyt adott és megállapította, hogy a felperes megsértette a közbeszerzésekrõl szóló 1995. évi XL. törvény (a továbbiakban: Kbt.) 55. § (6) bekezdésére figyelemmel az 59. § (1) bekezdését, ezért vele szemben 8 000 000 Ft bírságot szabott ki. Indokolását arra alapította, hogy az ár az ajánlat egzakt része, alkalmas az objektív összehasonlításra. Az ajánlatok között árbeli különbség volt, ennek érzékeltetése a pontszámok kiosztása során követelmény, a felperes által alkalmazott értékelés azonban ennek a követelménynek nem felelt meg. A felperes által is alkalmazhatónak tartott százalékos pontszámítás módszerével elvégezte az ajánlatok értékelését, és ennek eredményeként megállapította, hogy az ajánlati ár részszempontnál a helyes értékelés eredményeként a nyertes kft. 9,7 pont alapulvételével 953 pontot, a kérelmezõ 960 pontot kapott volna. A kerekítés szabályait mellõzte, mert annak alkalmazása az objektív értékelést lehetetlenné tenné. A fizetési feltételek értékelését helytállónak minõsítette. A bírság kiszabásánál figyelembe vette a beszerzés értékét és a jogsértés súlyát.
<br>Az alperes határozata ellen elõterjesztett felperesi keresetnek - amely elsõdlegesen jogsértés hiánya miatt a határozat hatályon kívül helyezését, másodlagosan a szokatlanul magas összegû bírság mérséklését kérte - az elsõfokú bíróság részben helyt adott, a határozatot a bírságot megállapító részében hatályon kívül helyezte és e körben az alperest új eljárásra kötelezte. Ezt meghaladóan a felperes keresetét elutasította. Indokolásában kifejtette, hogy a felperes mindössze két bírálati részszempontot jelölt meg, amelyek közül a vállalási árat a fizetési feltételektõl kilencszer nagyobb súllyal kívánta értékelni, ezért az ajánlatok tartalmi különbözõségének elsõdleges, ügydöntõ jelentõsége van. A hárommillió forintonkénti sávos értékelés ilyen szempontrendszerben nem alkalmas az ajánlatok tartalmi különbözéségének kifejezésére, különös tekintettel arra, hogy az ajánlati árak összegszerû adatok, amelyek összehasonlíthatók. Rámutatott, hogy a felperes már az árak ismeretében jelölte ki a sávokat, így lehetõsége volt arra, hogy az egyes ajánlatokat a köztük lévõ többmillió forint eltérés ellenére azonos elbírálásban részesítse, és ezáltal az eljárás eredményét a jobb ajánlatot tevõ pályázó hátrányára befolyásolja. Megállapítása szerint a felperes értékelése nem felelt meg a Kbt. 55. § (6) bekezdésében foglaltaknak, ezzel szemben az alperes helyesen értékelt. A pontszámok kerekítése azért nem volt alkalmazható, mert az - a szorzószám nagyságára figyelemmel - egyértelmûen az eredmény torzulásához vezetne. Mindezek alapján osztotta az alperes határozatában megjelölt jogszabálysértések megvalósulását. A kiszabott bírsággal kapcsolatosan kiemelte, hogy a mérlegelési jogkör gyakorlása a mérlegelésre okot adó szempontok helyes értékelésén alapul. A bírság az alperes kiszabási gyakorlatában is magas, az azt megalapozó körülményeket az alperes nem nevesítette, csak általános szempontokra hivatkozott, ezért a döntés megalapozottsága nem állapítható meg.
<br>A határozat ellen mindkét fél fellebbezett. Az alperes fellebbezésében az elsõfokú bíróság ítéletének megváltoztatását és a felperes keresetének teljes elutasítását kérte. Álláspontja szerint a határozat tartalmazta a bírság kiszabását megalapozó megállapításokat, rögzítette a közbeszerzés értékét, az elkövetett jogsértés súlyát és azt, hogy nem volt lehetõség a reparáció körében a döntés megsemmisítésére. A határozat meghozatalakor még nem volt hatályban a bírság kiszabásánál segítséget jelentõ Kbt. 88. § (5) bekezdése. Utalt arra, hogy a bíróságnak nincs teljes körû rálátása az alperes bírságolási gyakorlatára, de annak a konkrét jogvita eldöntésénél egyébként sincs relevanciája.
<br>A felperes fellebbezése az elsõ fokú ítélet megváltoztatására és az alperes határozatának teljes terjedelmében történõ hatályon kívül helyezésére vonatkozott. Érvelése szerint az elbírálás során a Kbt. tételes rendelkezését nem sértette meg, az értékelésnél alkalmazott módszer megfelelt az alperes által is elfogadott és alkalmazott gyakorlatnak, egyértelmû jogszabályi rendelkezések hiánya nem róható a terhére, különös tekintettel arra, hogy a pályázat kiírásakor és elbírálásakor még nem jelentek meg a 2001. évi LXXIV. törvény Kbt.-t módosító rendelkezései, amelyek adott ügy problémáit kétségkívül megoldották volna.
<br>A fellebbezésekre ellenkérelmet egyik fél sem terjesztett elõ.
<br>Az alperes fellebbezése alapos, a felperes fellebbezése nem alapos.
<br>Az elsõfokú bíróság a tényállást helyesen állapította meg, és a jogsértés megvalósulását illetõen hozott döntése is helytálló, az abban foglalt megállapításokkal a Fõvárosi Ítélõtábla is egyetért. A felperes fellebbezésében foglaltakra figyelemmel kiemeli, hogy a beszerzéskor hatályos Kbt. 34. § (2) bekezdése szerint választott a felperes elbírálási szempontot. Az elsõfokú bíróság által is felhívott Kbt. 34. § (3) bekezdése értelmében, ha az ajánlatkérõ az összességében legelõnyösebb ajánlatot kívánja kiválasztani, meg kell határozni az ennek megítélésére szolgáló szempontokat és a melléjük rendelt súlyszám szerint azok fontossági sorrendjét. A Kbt. 55. § (6) bekezdése alapján az ajánlati felhívásban elõre meghatározott értékelési szempontok szerint kell az ajánlatokat elbírálni, adott részszempont tartalmi elemeit a megadott ponthatárok között értékelni, a súlyszámmal megszorozni és a szorzatokat ajánlatonként összeadni. E szabályozás szerint a részszempontok értékelésének módszerét az ajánlatkérõ szabadon választhatja meg. Ebbõl következõen helyesen mutatott rá az elsõfokú bíróság, hogy a felperes nem volt köteles az ajánlati felhívásban megjelölni az értékelés módszerét, és nincs jogszabályi elõírás a kerekítés számtani mûveletének, valamint a sávos értékelés módszerének tilalmára sem. A sávos értékelés nem ellentétes a Kbt. 55. § (6) bekezdésével, de csak akkor alkalmazható, ha alkalmas az ajánlatok objektív összehasonlítására. Adott módszer választása nem járhat azzal, hogy a bírálati részszempont súlyszámának megfelelõ helyét elveszítse, így a konkrét esetben a fizetési feltételek részszemponthoz képest kilencszeres jelentõséggel bíró ajánlati ár részszempont leértékelõdjön, eljelentéktelenedjen. Az objektív összehasonlításra jellegüknél fogva alkalmas egzakt ajánlati árak sávos besorolása az értékelés torzulásához vezetett, mert az egyébként egzakt árak összemosására teremtett lehetõséget. A nyertes és a Diamit Rt. ajánlata közötti mintegy 2,5 millió Ft árkülönbség az értékelésben nem jelent meg és ez azz
<br>al a következménnyel járt, hogy az eljárás nyertesét a 10 súlyszámmal értékelt fizetési feltételek részszempontja döntõen határozta meg. Ezért az elsõfokú bíróság helyesen fogadta el az alperes által megállapított jogsértést a Kbt. 55. § (6) és 59. § (1) bekezdésének sérelmében. A felperes alaptalanul hivatkozott a jogszabálysértés hiányára, tévesen hivatkozott a terhére rótt jogsértésre is.
<br>Nem osztotta a Fõvárosi Ítélõtábla az elsõfokú bíróságnak a bírság mértékére vonatkozó alperesi döntés megalapozottságát illetõen elfoglalt jogi álláspontját. Az ajánlati felhívás közzétételekor és a jogorvoslati kérelem elbírálásakor hatályos Kbt. 88. § (1) bekezdésének f) pontja lehetõvé tette az alperes számára, hogy a jogorvoslati eljárásban bírságot szabjon ki a Kbt. szabályait megszegõ, illetõleg a nyilvánvaló jogsértés ismeretében szerzõdést kötõ szervezettel szemben. A bírság mértékére nézve a 88. § (4) bekezdése ad eligazítást, amely maximumként a közbeszerzés értékének legfeljebb harminc százalékát, minimumként a jogsértõ cselekmény elkövetésének idõpontjában hatályos éves költségvetési törvényben meghatározott összeget jelölte meg. Egyéb segítséget a hatályos jogszabály nem tartalmazott a fenti két szemponton kívül, ezért az utóbb, a 2001. évi LXXXIV. törvény 151. § (2) bekezdésével módosított Kbt. 88. § (5) bekezdésében felsorolt, figyelembe veendõ szempontokat az alperesi határozaton számon kérni nem lehet. A be szerzés 82,3 millió forint értékéhez képest a maximális bírság 24,7 millió forintot, a minimális 1 000 000 Ft-ot tenne ki. Ehhez képest az alkalmazott 8 millió forint a beszerzés értékének mintegy 9,7%-a, amely az alperes által figyelembe vett jogsértés súlyára, amelynek eredményeként olyan nyertes került kihirdetésre, akinek ajánlata nem felelt meg az összességében legelõnyösebb ajánlat szempontjának, nem tekinthetõ eltúlzottnak. Az alperes határozatából megismerhetõk voltak a bírság kiszabásának szempontjai, a jogsértés ténye, annak súlyossága, az idõközben - a jogorvoslati kérelem benyújtása ellenére - megkötött szerzõdésre tekintettel annak visszafordíthatatlansága, ezért az elsõfokú bíróság alaptalanul hivatkozott a döntés megalapozatlanságára. Erre tekintettel helytelenül döntött az alperesi határozat e része hatályon kívül helyezésérõl. A Fõvárosi Ítélõtábla ugyanakkor nem látott lehetõséget a fenti indokok alapján a bírság mérséklésére sem, mert a felperes a terhére rótt jogsértéseke
<br>t elkövette, az alperes határozatának felülmérlegelésére pedig nincsen mód.
<br>Mindezekre tekintettel a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján részben megváltoztatta és a felperes keresetét teljes egészében elutasította.
<br>A pervesztes felperest a Pp. 78. § (1), (2) és a 79. § (1) bekezdése értelmében kötelezte a sikeresen fellebbezõ alperes javára elsõ és másodfokú együttes perköltség megfizetésére.
<br>A felperes pervesztessége következtében a tárgyi illetékfeljegyzési jog folytán le nem rótt kereseti és fellebbezési illetéket az illetékekrõl szóló 1990. évi XCIII. törvény 39. § (3) bekezdésének c) pontja, a 46. § (1) bekezdése, a 62. § (1) bekezdésének h) pontja alapján a költségmentességrõl szóló 6/1986. (VI. 26.) IM rendelet 13. § (2) bekezdése szerint köteles viselni.
<br>
<br>Budapest, 2004. február 25.
<br>
<br>Dr. Sára Katalin s. k., Dr. Páldy Zsuzsanna s. k.,
<br>tanács elnöke elõadó bíró
<br>
<br>Dr. Szõke Mária s. k.,
<br>bíró
<br>
<br>
<br><br></body></html>