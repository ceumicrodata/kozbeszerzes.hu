<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4217/2004)
</h2>
<br>
<br>1024 Budapest, Margit krt. 85.
<br>Ikt.sz.: D.175/7/2004.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás a Magyar Turizmus Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85.; a továbbiakban: bizottság elnöke) által a Magyar Turizmus Rt. (1012 Budapest, Vérmezõ u. 4., képviseli: dr. Tasnádi Gábor ügyvéd, 1111 Budapest, Kende u. 18., a továbbiakban: ajánlatkérõ) "A brüsszeli Európai Unió Bizottsága 2004. október 14. és 17. között Budapesten megrendezésre kerülõ 3. Európai Turizmus Fórum elnevezésû konferenciájának megszervezése, lebonyolítása és koordinálása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek tárgyaláson tett nyilatkozatai alapján az alábbi tényállást állapította meg:
<br>Ajánlatkérõ 2004. március 4-én tájékoztatta a Döntõbizottság elnökét arról, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdés c) pontja alapján a rendelkezõ részben meghatározott tárgyban, melyben ajánlattételre a Pannonia Tourist Service Kft.-t, a Microcosmos Travel Ltd.-t, a Welcome Budapest Touristic Kft.-t és a Motivation Budapest Utazási Kft.-t hívta fel.
<br>Ajánlatkérõ a tájékoztatójában ismertette, hogy az Európai Unió Bizottsága 2004. február 5-én döntött arról, hogy Magyarországon, Budapesten tartják meg az Európai Turizmus Fórum elnevezésû konferenciát, melyen 400-500 fõ, a tagországok magas szintû turisztikai vezetõi és kettõ EU-biztos részvételre várható. Az esemény lebonyolításának megszervezésével a Gazdasági és Közlekedési Minisztérium 2004. február 27-én a Magyar Turizmus Rt.-t bízta meg.
<br>Ajánlatkérõ az eljárásfajta választását azzal indokolta, hogy az esemény kiemelkedõ fontosságú és szükséges megfelelõ szakmai színvonalú elõkészítése, melyet a sikeres lebonyolítás érdekében legkésõbb március végén meg kell kezdeni (pl. meghívók kiküldésének elõkészítése, helyszínek egyeztetése) és ezért nem áll rendelkezésre elegendõ idõ nyílt vagy hirdetmény közzétételével indítandó tárgyalásos eljárás lefolytatására. Elõadta, hogy korábban a közbeszerzési eljárást nem lehetett megindítani, csak az Európai Unió Bizottsága döntése alapján vált véglegessé, hogy Budapesten tartják a konferenciát. Tájékoztatójához mellékelte az ajánlati felhívását, melyben meghatározta a pénzügyi, gazdasági és mûszaki alkalmassági követelményeit, az ajánlatok elbírálásának szempontját és eljárása lefolytatásának menetét.
<br>A Döntõbizottság elnöke 2004. március 19-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból nem állapítható meg egyértelmûen a választott eljárásfajta jogalapjának fennállása. Indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ írásbeli és tárgyalási észrevételében kérte a jogorvoslati eljárás megszüntetését, megküldte továbbá a Döntõbizottság részére a dokumentációt és a kérdésekre adott válaszait.
<br>Ajánlatkérõ elõadta, hogy az Európai Unió Bizottsága részérõl elvárás volt, illetve a sikeres lebonyolítás érdekében szükséges is, hogy a szerzõdéskötést követõen haladéktalanul megkezdõdjön az elõkészítõ munka annak érdekében, hogy 2004. május elején a konferenciára a meghívók kiküldésre kerülhessenek. E meghívókat erre az idõpontra meg kell tervezni, el kell készíteni és elõtte összeállítani a teljes programtervezetet, szükséges továbbá website készítése is. Ajánlatkérõ a dokumentációban határozta meg az ajánlatok benyújtásával szemben támasztott tartalmi és formai követelményeit. A dokumentáció II. pontjában elõírta, hogy az ajánlattevõ feladata, hogy legkésõbb május elején kiküldésre kerüljenek a meghívók.
<br>Ajánlatkérõ a feltett kérdésekre válaszolt.
<br>Ajánlatkérõ bejelentette, hogy az általa felhívottak közül a Microcosmos Utazási Kft. és a Motivation Budapest Utazási Kft. írásban akként nyilatkozott, hogy más rendezvények lebonyolítása miatt nem tudnak ajánlatot benyújtani.
<br>Az ajánlattételi határidõre, 2004. március 26-ra ajánlatot nyújtott be a Pannonia Tourist Service Kft. és a Welcome Budapest Touristic Kft., az elsõ tárgyalást megtartották, 2004. április 5-re nyújtják be a módosított ajánlatukat.
<br>Egyéb érdekeltként a Pannonia Tourist Service Kft. írásbeli észrevételében kérte a jogorvoslati eljárás megszüntetését. Álláspontja szerint ajánlatkérõ eljárásfajta választása indokolt volt. Az elvárások szerint a konferenciára szóló meghívókat május elején meg kell küldeni, így bármelyik szervezõ részére a tényleges elõkészítõ munkára gyakorlatilag 30 nap marad, amely igen szoros határidõ (pl. az elõírt on-line jelentkezési formát lehetõvé tevõ weboldal elkészítése az elvárt szinten és minõségben ennél hosszabb idõt igényelne). Hasonló létszámú és színvonalú konferenciák elõkészítésére általában több hónap áll rendelkezésre.
<br>A Döntõbizottság az ajánlatkérõ által választott eljárásfajta jogalapját vizsgálta, és az alábbi indokokra tekintettel megállapította, hogy az fennáll.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (1) bekezdés c) pontja szerint: "Az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából."
<br>A Kbt. fenti szakasza több együttes feltétel meglétéhez köti ezen eljárásfajta választását.
<br>A Döntõbizottság álláspontja szerint az egyértelmûen megállapítható, hogy ajánlatkérõt mulasztás nem terheli és elõre nem látható okból következett be a rendkívüli sürgõsség.
<br>Az Európai Unió Bizottsága 2004. február 5-én döntött az "Európai Turizmus Fórum" konferencia Budapesten történõ megtartásáról és a feladatot 2004. február 27-én kapta meg az ajánlatkérõ. Ezt követõen ajánlatkérõ már 2004. március 4-én meg is indította a közbeszerzési eljárását.
<br>Ajánlatkérõ számára e körülmények egyben elõre nem láthatóak is voltak, a Gazdasági és Közlekedési Minisztérium döntését követõen vált ismertté, hogy az ajánlatkérõ feladata a konferencia lebonyolítása.
<br>A Döntõbizottság ajánlatkérõ nyilatkozata, dokumentációja alapján megállapította, hogy fennáll a rendkívüli sürgõsség. Jelen esetben ugyanis 2004. május elejéig el kell végezni az elõkészítõ-szervezõ munka egy részét. E munka elvégzése szükséges, a meghívókat már erre az idõpontra el kell készíteni (tervezni, tartalmát összeállítani, technikailag kivitelezni). A munka elvégzéséhez közel egy hónapos idõtartam indokolt. Erre tekintettel ajánlatkérõnek nem volt lehetõsége a rendelkezésére álló idõtartam miatt más eljárásfajtát választani.
<br>A Döntõbizottság a fentieket összességében értékelve úgy ítélte meg, hogy az ajánlatkérõ által választott eljárásfajta törvényi feltételei fennállnak. A Döntõbizottság megállapította, hogy ajánlatkérõ felhívása megfelel a Kbt. elõírásainak.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.
<br>A Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 6.
<br>
<br>Dr. Nagy Gizella s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>