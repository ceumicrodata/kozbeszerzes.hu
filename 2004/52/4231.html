<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4231/2004)
</h2>
<br>1024 Budapest, Margit krt. 85.
<br>Ikt.sz.: D.119/12/2004.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás a Debreceni Egyetem Orvos- és Egészségtudományi Centrum közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által a Debreceni Egyetem Orvos- és Egészségtudományi Centrum (4012 Debrecen, Nagyerdei krt. 98., képviseli dr. Fekete Zsuzsa ügyvéd, 4024 Debrecen, Kossuth u. 3. I/4., nevében eljár: EUROMEDIC Trading Kft., 1051 Budapest, Dorottya u. 1., a továbbiakban ajánlatkérõ) "DEOEC II. telep fõépület bõvítés és rekonstrukció elvi építési engedélyes és építési engedélyes tervek és a hozzá tartozó rekonstrukciós területek elvi építési és építési engedélyes terveinek elkészítése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 26. § (1) bekezdésére tekintettel a Kbt. 70. § (1) bekezdés b) pontját, ezért az ajánlatkérõ ajánlati felhívását és az azt követõ döntéseit megsemmisíti és ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.
<br>A felek az eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Debreceni Egyetem Orvos- és Egészségtudományi Centruma II. telepének fõépülete (a továbbiakban: DEOEC) az úgynevezett "Auguszta" épület 1922-ben épült. Az épületet több ütemben bõvítették. Elõször az 1950-es években a központi mûtõtömbbel bõvült, majd 1989-93 között a III. Sz. Belgyógyászati Klinika épületszárnyával, utána 1995-97 között a Szívsebészet épületszárnnyal, végül 2000-ben egy haemodinamikai épületszárnnyal. Ez utóbbi épület tervezõje a KELET-TERV Kft. vezetõ tervezõje, Kovács Ákos volt. Az így kialakított épületegyüttesben jelenleg a Kardiológiai Klinika, a III. Sz. Belgyógyászati Klinika, a II. Számú Szívsebészeti Klinika, valamint a Tüdõgyógyászati Klinika került elhelyezésre.
<br>Ajánlatkérõ a tervezési munkák vonatkozásában elõször 1989 márciusában kötött tervezési szerzõdést az ATLANT Kft.-vel, mely szerint a tervezõ kötelezettséget vállalt a II. sz. telephelyen épülõ Szívsebészeti Klinika bõvítésével kapcsolatos versenyfelhívási és elvi építési engedélyezési tervdokumentáció elkészítésére. A tervezési szerzõdés 3. sz. mellékletének 2. alpontja szerint a szerzõdésben részletezett feladatokon kívül felmerülõ további tervezési munka elvégzésének feltételeit a szerzõdõ felek külön megállapodásban határozzák meg.
<br>A 3.6. pont szerint a tervezési szerzõdés tárgyát képezõ versenyfelhívási és építési engedélyezési tervdokumentáció az ATLANT Kft. - mint generáltervezõ - szellemi tulajdonát képezi.
<br>Amennyiben a versenytárgyalás nyertese ezen terv szerinti létesítmények megvalósítására vállalkozik, megrendelõ biztosítja, hogy a további tervfázisokra (beruházási programterv, esetleg építési engedélyezési terv, kiviteli terv) az ATLANT Kft. kapjon megbízást. Ezt a pontot azonban a felek 1989. április 13-án kelt nyilatkozatukkal módosították akként, hogy a megrendelõ az építési engedélyezési, valamint a kiviteli tervdokumentációt bármely tervezõ szervezetnél megrendelheti, továbbá amennyiben a létesítmény kivitelezésére a megrendelõ fõvállalkozási szerzõdést köt, a kiviteli tervdokumentáció, valamint a mûszaki engedélyezési terv elkészíttetésének joga és kötelezettsége fõvállalkozóra száll. Az ugyanekkor kelt szerzõdésegyeztetõ jegyzõkönyv 2. pontja szerint az ATLANT Kft. mint a tenderterv készítõje a szerzõi jogát fenntartja, és a tervezés további fázisainak elkészítésére készséggel vállalkozik. Ezt követõen a Kelet-magyarországi Tervezõ Vállalat és az ATLANT Kft. között 1990. január 23-án létrejött tervezési szerzõdés szerint az ATLANT Kft., a DOTE II. Sz. Sebészeti Klinika és Szívsebészeti Központ mûszaki kiviteli tervdokumentációjának készítésében való építésztervezõi közremûködést vállalt. A szerzõdés 2. számú mellékletének 1. pontja szerint a tervdokumentáció a Kelet-magyarországi Tervezõ Vállalat és az ATLANT Kft. közös szellemi tulajdona.
<br>Az 1995. március 22-én kelt tervezési szerzõdésnek a DOTE III. Sz. Belgyógyászati Klinika bõvítésének építési engedélyezési és versenyfelhívási tervdokumentációjának elkészítése volt a tárgya.
<br>A szerzõdés 14. pontja szerint a tervezõ az általa szolgáltatott tervek szerzõi jogait fenntartja, a megrendelõ a tervezõi díj fejében a terveknek a szerzõdésben rögzített célra történõ egyszeri felhasználásra jogosult. A terveken változtatni a tervezõ közremûködésével, vagy elõzetes írásbeli hozzájárulásával lehet.
<br>A III. Sz. Belgyógyászati Klinika bõvítés beruházásának fõvállalkozója a KELET-SPEECK Építõipari Kft. és az ATLANT Kft. között 1996. január 2-án létrejött tervezési szerzõdés szerint az ATLANT Kft. vállalta a DOTE III. Sz. Belklinika bõvítése mûszaki kiviteli tervdokumentációjának elkészítését. A szerzõdés 14. pontja szerint az ATLANT Kft. az általa szolgáltatott tervek szerzõi jogait fenntartja, a terveken változtatni az ATLANT Kft. közremûködésével, vagy elõzetes írásbeli hozzájárulásával lehet. A szerzõdés 3. számú mellékletének 4. pontja szerint az 1. sz. mellékletben meghatározott feladaton túlmenõ tervezési munka elvégzése szerzõdésmódosítás, vagy külön szerzõdés keretén belül történik.
<br>Az ajánlatkérõ ezt követõen európai uniós pályázathoz 2004-ben kidolgozta a "Kardiovaszkuláris és onkológiai komplex egészségcentrum kialakítása" címû programot. A program szerint az "Auguszta" épületegyüttes és környezete jól megfelel a tervezett centrum kialakításának, mert a leendõ klinikai tömb meghatározó elemei jelenleg is itt üzemelnek és itt áll rendelkezésre kellõ terület a további bõvítéshez, az ezirányú fejlesztés az 1990-es években már elkezdõdött.
<br>Az ajánlatkérõ által készített mûszaki tervezési program IV. része a kardiovasculáris és onkológiai klinikai tömb kialakításával kapcsolatban tartalmazza azt, hogy az "Auguszta" fõépület 2 oldala mentén felépült új klinikai épületek vonatkozásában a mostani tervben ezekben az épület(rész)ekben semmiféle beavatkozással nem kell számolni.
<br>Ezen elõzményeket követõen az ajánlatkérõ 2004. február 12-én ajánlati felhívást küldött az ATLANT Kft.-nek, melyben hirdetmény közzététele nélküli tárgyalásos eljárást kezdeményezett a Kbt. 70. § (1) bekezdés b) pontjára hivatkozva, mind a mûszaki-technikai sajátosságokra, mind pedig a kizárólagos jogok védelmére hivatkozva a DEOEC II. telep fõépület-bõvítés és rekonstrukció (Kardiovaszkuláris és Onkológiai Regionális Egészségcentrum Auguszta projekt) elvi építési engedélyes és építési engedélyes tervek és a hozzá tartozó rekonstrukciós területek elvi építési és engedélyes terveinek elkészítése tárgyában. Ajánlatkérõ 2004. február 16-án tájékoztatta a Döntõbizottság elnökét a Kbt. 70. § (1) bekezdés b) pontja szerinti hirdetmény közzététele nélküli tárgyalásos eljárás megindításáról az ajánlati felhívás megküldésével e beszerzés tárgyában.
<br>Az ajánlati felhívás az eljárás alkalmazása feltételének indokaként tartalmazta, hogy a szerzõdést mûszaki-technikai sajátosság miatt, valamint kizárólagos jogok védelme miatt kizárólag egy személy képes teljesíteni tekintettel arra, hogy a DEOEC II. telep fõépület-bõvítés, Szívsebészeti Centrum és III. Sz. Belgyógyászati Klinika építési engedélyes és kiviteli terveit a jelen tárgyalásos eljárásra meghívott ajánlattevõ készítette. Az ajánlatkérõ az indokolás alátámasztásaként becsatolta az ATLANT Kft.-vel 1989-ben és 1995-ben a fenti tervezési munkákra kötött szerzõdéseit.
<br>Az ajánlatkérõ a részajánlat és a többváltozatú ajánlattétel lehetõségét kizárta.
<br>Az ajánlatkérõ meghatározta az eljárás lefolytatásának menetét, valamint a résztvevõk pénzügyi, gazdasági és mûszaki alkalmassága igazolására kért adatokat és tényeket, valamint ezzel összefüggésben a résztvevõknek a szerzõdés teljesítésére alkalmatlanná minõsítésének szempontjait. Az ajánlatok elbírálásának szempontja a legalacsonyabb összegû ellenszolgáltatás.
<br>A Döntõbizottság elnöke 2004. február 26-án kezdeményezett jogorvoslati eljárást az ajánlatkérõ közbeszerzési eljárása ellen.
<br>Indítványozta a közbeszerzési eljárás jogalapjának és az ajánlati felhívás jogszerûségének a vizsgálatát, tekintettel arra, hogy a rendelkezésre bocsátott tervezési szerzõdések alapján az eljárásfajta választás feltételének megléte nem egyértelmû.
<br>Az ajánlatkérõ a megindult jogorvoslati eljárásra tekintettel az eljárását felfüggesztette.
<br>Az ajánlatkérõ érdemi észrevételében kérte a kezdeményezés megszüntetését az alábbi indokok alapján.
<br>Az elkészült terveket illetõen a szerzõi jogról szóló 1999. évi LXXVI. törvény 67. §-a alapján a tervezõ hozzájárulása nélkül nem lehet változtatni, illetõleg az épület tervezõjét akár a terv, akár a megvalósított épület vonatkozásában nyilatkoztatni kell abban az esetben, ha a tervezett változtatás az épület külsõ megjelenítését, vagy rendeltetésszerû használatát befolyásolhatja. Az ajánlatkérõ figyelembe vette egyrészt a külsõ megjelenés vonatkozásában, hogy az "Auguszta" fõépület elõzõ két ütemben történõ bõvítésénél az épületek építészeti kialakítását, burkolati elemeit a Kulturális Örökségvédelmi Hivatal jóváhagyta, melyek a további bõvítmények építészeti jellegét a jövõre nézve is meghatározzák. A mindkét ütemben történõ bõvítés tervezõje az ATLANT Kft. volt.
<br>A jelen közbeszerzési eljárás tárgya a fõépület rekonstrukciója mellett a mintegy 10 000 m 2 hasznos területû épületbõvítmény tervezése, melynek megjelenésében az elõzõ ütemek létesítményeihez kell illeszkednie.
<br>Az ajánlatkérõ másrészben figyelembe vett funkcionális szempontokat, nevezetesen a következõket:
<br>- olyan összefüggõ kardiovasculáris és onkológiai épület együttes jöjjön létre, ahol minden egység egy belsõ folyosón megközelíthetõ legyen,
<br>- az új létesítmény mûtõblokkja a Szívsebészeti Centrum mûtõblokkjával egy egységet kell hogy képezzen,
<br>- a központi intenzív osztály egy egységként épüljön ki, és minden klinika felõl a legrövidebb úton elérhetõ legyen.
<br>A fenti szempontok feltételezik a funkcionális, fizikai összekötést mind az eredeti fõépület, mind pedig az ATLANT Kft. eddig tervezett épületrészek és az új létesítmény között.
<br>Az ajánlatkérõ az egyéb szempontok között pedig elõadta, hogy a II. telep fõépületre vonatkozóan a közmûhálózat teljes rekonstrukciójának terveit szintén az ATLANT Kft. készítette el, így a tervezési munka sokkal hatékonyabban és gazdaságosabban végezhetõ el, mivel az elõzõ két ütemben elkészített egyes dokumentumok (pl. talajmechanikai mérések, környezetvédelmi tanulmány, közmûtérképek) nagy részben felhasználhatóak.
<br>Az egyéb érdekelt érdemi észrevételt nem tett.
<br>A Döntõbizottság a közbeszerzési eljárásban keletkezett iratok, az ajánlatkérõ szóbeli és írásbeli észrevétele alapján megállapította, hogy a hivatalból történt eljárás kezdeményezés megalapozott.
<br>A Döntõbizottság elõször azt vizsgálta, hogy az ajánlati felhívás a Kbt. 71/B. § (1) bekezdés második fordulatában szabályozott követelményeknek megfelelt-e.
<br>A Döntõbizottság megállapította, hogy az ajánlatkérõ ajánlati felhívása, illetve a tárgyalásra történõ felhívás nevû dokumentuma tartalma megfelel a Kbt. 71/B. § (1) bekezdés második fordulata szerinti tartalmi követelményeknek.
<br>Ezt követõen a Döntõbizottság vizsgálta az eljárásfajta választására vonatkozó jogalap jogszerûségét.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárásra a Kbt. 70. §-a tartalmazza a megengedõ szabályokat.
<br>Az ajánlatkérõ a közbeszerzési eljárását a Kbt. 70. § (1) bekezdés b) pontjára alapította, mely rendelkezés akkor alkalmazható árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok, vagy kizárólagos jogok védelme miatt egy meghatározott személy képes teljesíteni.
<br>A Döntõbizottság a jelen eljárásban a fenti és az ajánlatkérõ által hivatkozott feltételek fennállását vizsgálta és megállapította, azok nem állnak fenn az alábbiak szerint.
<br>Az ajánlatkérõ részérõl történõ hivatkozás az ATLANT Kft. vonatkozásában fennálló kizárólagos jogra a szerzõi jogról szóló 1999. évi LXXVI. tv. 67. § alapján nem helytálló az alábbiak szerint.
<br>A hivatkozott rendelkezés az építészeti alkotás vagy a mûszaki létesítmény tervének a szerzõ hozzájárulása nélküli megváltoztatását tiltja, illetve a mû jogosulatlan megváltoztatásának minõsíti, ami a már elkészült építészeti alkotás külsõ megjelenését vagy annak rendeltetésszerû használatát befolyásolja.
<br>Az ajánlatkérõ nyilatkozata és az általa becsatolt dokumentumok alapján megállapítható, hogy a jelen beszerzés döntõ részben a fejlesztésre kijelölt területen egy új 10 ezer m 2 -t meghaladó klinikai tömb engedélyes terveinek az elkészítése úgy, hogy annak fizikailag, funkcionálisan és külsõ megjelenésében illeszkednie kell a már meglévõ épületegyütteshez. A Döntõbizottság álláspontja szerint egy új épület megtervezésére, annak a meglévõ épületegyütteshez történõ fizikai, és külsõ megjelenésében való illesztésére az ajánlattételre felhívott ATLANT Kft.-n kívül más személy is képes, ahogy ez pl. a haemodinamikai épülettömb esetében is a KELET-TERV Kft. által végzett tervezés során megvalósult. Nem vitás, hogy az új épület és a tervezett épület fizikai kapcsolatának a megteremtésekor érintve lehet az ATLANT Kft. által tervezett épületszárny is. Azonban még a szerzõi jogokkal érintett építészeti alkotások esetében is a tulajdonos a tulajdonosi jogosultsága alapján valamilyen meghatározott cél érdekében olyan átalakításokat végezhet az épületen, amely annak vizuális megváltoztatásával járhat. Ebben az esetben a tervezõ szerzõi joga arra terjed ki, hogy megkívánhatja, hogy a véleményét kikérjék és amennyiben a használati céllal nem ellenkezik, azt figyelembe vegyék.
<br>Megjegyzi a Döntõbizottság, hogy a kizárólagos tervezõi jogosultságra való hivatkozást az a tény is kizárja, hogy az elõzményi tervezés során a DOTE II. Számú Sebészeti Klinikájának és a Szívsebészeti Központ mûszaki kiviteli tervdokumentációja tekintetében az ATLANT Kft.-nek a Kelet-magyarországi Tervezõ Vállalattal közös szerzõi jogosultsága van. Továbbá a kizárólagos jogosultságnak - amennyiben megállapítható lenne az összefüggés a 2 oldalszárnyra vonatkozó tervek és a beszerzés tárgyát képezõ bõvítés és rekonstrukció tervezés között - a beszerzés egésze vonatkozásában kell fennállnia a hirdetmény közzététele nélküli tárgyalásos eljárás jogalapja vizsgálata szempontjából.
<br>A Döntõbizottság figyelembe vette az ajánlatkérõ nyilatkozatát, mely szerint a rekonstrukciós területek tervezési feladatainak vonatkozásában, amely az összes tervezési feladat kb. 10%-át teszi ki, egyébként sem áll fenn a kizárólagos jogosultság.
<br>A Döntõbizottság megállapította, hogy a mûszaki-technikai sajátosságok sem indokolják az adott eljárásfajta választást az alábbiak szerint.
<br>A Döntõbizottság megállapította, hogy a mûszaki tervezési program szerint egyrészt az "Auguszta" épület vonatkozásában a volt konyhaépület és a központi mûtõtömb elbontásával rekonstrukcióra kerül sor. E fõépület vonatkozásában az ATLANT Kft. tervezési tevékenységet nem végzett az elõzõekben a fõépület két szárnyépületével kapcsolatos tervezési tevékenysége során. A tervezendõ 10 000 m2-es új épület, valamint a meglévõ épület közötti fizikai kapcsolat megteremtése során valóban érintve lehetnek az ATLANT Kft. által egyébként sem kizárólagosan tervezett épületrészek is. A kapcsolódási pontok megtervezése azonban nem tekinthetõ olyan mûszaki technikai sajátosságnak, ami megalapozhatja az eljárásfajta választását. A Döntõbizottság nem osztotta az ajánlatkérõ álláspontját, hogy a bõvítmény külsõ megjelenésének illeszkedési szükségessége alapozza meg az eljárásfajta választását, mivel a bõvítmény illeszkedésére vonatkozó építészeti követelményeket más tervezõ is képes teljesíteni, nem csak az a tervezõ, aki a korábbi épületszárnyakat tervezte.
<br>A beszerzés tárgyát képezõ tervezési feladat másik része a II. telephelyen kialakításra kerülõ egészségcentrumhoz tartozó rekonstrukciós területek elvi építési engedélyes és építési engedélyes terveinek elkészítése is. A tervezett fejlesztés a fõépület körül található 5., 6., 7. sz. épületeket érinti, melyek lebontásra kerülnek, valamint az I. sz. telephelyen található pszichiátriai épületet. Ezen épületrészek vonatkozásában azonban az ATLANT Kft. tervezési tevékenységet a korábbiakban nem végzett, tehát ez sem alapozza meg sem a kizárólagos jogot, sem a beszerzés olyan speciális mûszaki-technikai jellegét, mely alapján kizárólag a felkért ajánlattevõ képes a szerzõdés teljesítésére.
<br>A Döntõbizottság nem fogadta el az ajánlatkérõ hivatkozását arra, hogy a II. telep közmûhálózatának teljes rekonstrukciójára tekintettel célszerû az eljárásválasztás az ajánlatkérõ részérõl. A Kbt 70. § (1) bekezdés b) pont szerinti hirdetmény közzététele nélküli tárgyalásos eljárás során nem hivatkozási alap a gazdaságosság és hatékonyság követelménye, ezért a Kbt.-ben meghatározott és fõszabályként alkalmazandó nyílt vagy meghívásos eljárás helyett e körülményekre hivatkozással nem lehetséges tárgyalásos eljárás lefolytatása. A rekonstrukció során az egyes épületek funkcióváltása sem olyan szempont, mely az épületek alapvetõ egészségügyi jellegén változtatna és ez a funkció pedig nem bír olyan sajátossággal, melyre tekintettel csak egy ajánlattevõ lenne csak képes a beszerzés megvalósítására.
<br>A Döntõbizottság a fentiekre tekintettel megállapította, hogy az ajánlatkérõnek a hirdetmény közzététele nélküli tárgyalásos eljárás jogalapjával kapcsolatos döntése jogsértõ volt.
<br>A Döntõbizottság a fentiek alapján a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés c) , d) és f) pontja szerinti jogkövetkezményeket alkalmazta.
<br>Az eljárásfajta választásának jogsértõ voltára tekintettel szükségessé vált az ajánlatkérõ döntéseinek az ajánlati felhívásig (tárgyalásra felhívás) történõ megsemmisítése.
<br>A Kbt. 88. § (1) bekezdés f) pontja szerint a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Döntõbizottság a Kbt. fenti rendelkezése alapján döntött a bírság kiszabásáról. A bírság összegének megállapításánál figyelembe vehetõ körülményeket a Kbt. 88. § (4) és (5) bekezdései szabályozzák.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A hatályos jogszabályok szerint a bírság legkisebb összege szervezet vonatkozásában 1 000 000 Ft., természetes személlyel szemben pedig 100 000 Ft.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság megállapította, hogy az ajánlatkérõ eljárásfajta választásra vonatkozó döntése a közbeszerzési bizottsága által kollektív döntés volt, így a személyes felelõsség megállapítása nem volt indokolt. A Döntõbizottság figyelemmel volt a bírság minimális összege meghatározásánál arra, hogy az ajánlatkérõ az ajánlati felhívás (tárgyalási felhívás) tartalmának meghatározása vonatkozásában nem követett el jogsértést, valamint az eljárást felfüggesztve együttmûködõ magatartást tanúsított és reparálhatóvá vált a jogsértés.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 30.
<br>
<br>Dr. Csanádi Péter s. k., Divinyi Péterné s. k.,
<br>közbeszerzési biztos közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>