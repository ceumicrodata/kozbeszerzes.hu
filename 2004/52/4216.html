<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4216/2004)
</h2>
<br>
<br>1024 Budapest, Margit krt. 85.
<br>Ikt.sz.: D.146/7/2004
<br>
<br>Tárgy: a Borsod Volán Személyszállító Rt. kérelmezõ jogorvoslati kérelme a Borsod Volán Személyszállító Rt. ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Borsod Volán Személyszállító Rt. (3500 Miskolc, József Attila út 70., képv.: dr. Krausz Pál jogtanácsos) kérelmezõ kérelme alapján Borsod Volán Személyszállító Rt. (3500 Miskolc, József Attila út 70.) mint ajánlatkérõ által "Borsod Volán Rt. számára kenõanyagok szállítása" tárgyú közbeszerzési eljárása ellen indított jogorvoslati eljárást megszünteti.
<br>A határozat ellen további jogorvoslatnak helye nincs.
<br>
<br>INDOKOLÁS
<br>
<br>Ajánlatkérõ ajánlati felhívása nyílt közbeszerzési eljárás megindításáról 2003. december 31. napján jelent meg a Közbeszerzési Értesítõ (K. É.) 52. számában.
<br>A közbeszerzési eljárás ajánlati szakaszának eredményét ajánlatkérõ 2004. február 24. napján hirdette ki nyilvánosan. Ajánlatkérõ döntése értelmében az eljárás nyertese a BP Magyarország Kft. lett.
<br>Kérelmezõ 2004. március 10. napján jogorvoslati eljárást terjesztett elõ a Döntõbizottságnál, melyben a közbeszerzési eljárásban meghozott döntése körében elõadta, hogy a nyertes ajánlattevõ esetében az ajánlatban a megadott 110%-os árváltoztatás mértékét 10%-ként vette figyelembe, mivel a 110%-os értéket bázisindex-százalékként értelmezte.
<br>Kifejtette, hogy amennyiben a nyertes vállalását 110%-ként kellett volna értelmezni, úgy megítélése szerint a nyertes vállalásával a verseny tisztaságát sértõ magatartást tanúsított.
<br>A Döntõbizottság a jogorvoslati kérelem alapján tárgyalást tartott. A tárgyaláson a nyertes BP Magyarország Kft. elõadta, hogy kérelmezõ 2004. március 9. napján megküldte részükre a szerzõdéstervezetet 10%-os árváltoztatási mértékkel. A megküldött szerzõdést a kérelmezõ részére aláírva megküldték, elfogadva a kérelmezõi értelmezést az árváltozás tekintetében.
<br>A kérelmezõ a tárgyaláson bejelentette, hogy a jogorvoslati kérelmét a nyertes ajánlattevõ által tett nyilatkozatra tekintettel visszavonja.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. A Kbt 79. § (1) bekezdése szerint a Döntõbizottság eljárására - ha a Kbt. másképp nem rendelkezik - az államigazgatási eljárás általános szabályairól szóló 1957. évi. IV. törvény (a továbbiakban Áe.) rendelkezéseit kell alkalmazni.
<br>Az Áe. 14. § (1) bekezdése alapján az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárás folytatja.
<br>A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.
<br>
<br>Budapest, 2004. április 2.
<br>
<br>Dr. Sárkány Izolda s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>