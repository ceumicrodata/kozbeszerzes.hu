<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>LEGFELSÕBB BÍRÓSÁG (4079/2004)
</h2>
<br>Kf.III.37.393/2002/5.
<br>
<br>
<br>A Magyar Köztársaság Legfelsõbb Bírósága a dr. Deák Krisztina ügyvéd (Szekszárd, Jókai u. 22.) által képviselt Fadd Nagyközség Önkormányzata (Fadd, Dózsa Gy. u. 12.) I. r. és a dr. Nagy Brigitta ügyvéd (Budapest, Szent István krt. 18.) által képviselt Bau Team Kft. (Tolna, Béri B. A. u. 36.) II. r. felpereseknek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bíró sági felülvizsgálata iránt indított perében - amely perbe az alperes pernyertességének elõmozdítása végett a dr. Hargitai László ügyvéd (Budapest, Bartók B. út 15/B) által képviselt Wiedemann Rt. (Szekszárd, Ybl M. u. 3.) beavatkozott - a Fõvárosi Bíróság 2002. február 21. napján meghozott 13.K.31.289/2001/9. számú ítélete ellen az I. r. felperes részérõl 10. sorszám alatt benyújtott fellebbezés folytán az alulírott helyen és napon megtartott nyilvános tárgyaláson meghozta a következõ
<br>
<br>ÍTÉLETET:
<br>
<br>A Legfelsõbb Bíróság az elsõfokú bíróság ítéletét helybenhagyja.
<br>Kötelezi az I. r. felperest, hogy 15 nap alatt fizessen meg az alperesnek 10 000 Ft (tízezer forint) másodfokú perköltséget.
<br>A fellebbezési illetéket az állam viseli.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>Az ajánlatkérõ I. r. felperes Fadd, Gerjen, Dunaszentgyörgy települések szennyvízcstorna-hálózatának megépítése és Tolna város szennyvíztisztító telepének kapacitásbõvítése tárgyában a Közbeszerzési Értesítõ 2000. október 25-i számában közzétett részvételi felhívásával a közbeszerzésekrõl szóló 1995. évi XL. törvény (a továbbiakban: Kbt.) alapján nyílt elõminõsítési eljárást indított. Az ajánlatkérõ az eljárás nyertesének a II. r. felperesi társaságot hirdette ki, a többi ajánlattevõ ajánlatát érvénytelennek nyilvánította.
<br>A Közbeszerzések Tanácsa elnökének kezdeményezésére, illetõleg jogorvoslati kérelmekre indult eljárásban az alperes a D-76/27/2001. számú határozatával a Wiedemann Rt. beavatkozó és az Alterra Kft. jogorvoslati kérelmének helyt adva megállapította, hogy az ajánlatkérõ megsértette a Kbt. 52. § (1) bekezdését, valamint az 53. § (2) bekezdésére figyelemmel a Kbt. 59. § (1) bekezdését és ezért az ajánlatkérõ eljárást lezáró döntését megsemmisítette, a másik két ajánlattevõ jogorvoslati kérelmét elutasította az alperes. Megállapította, hogy a beavatkozó Wiedemann Rt. ajánlata az ajánlati dokumentációban (28. oldal 5.1. pont) írt formai követelményeknek megfelel, ugyanez vonatkozik a cégkivonatra is. Az ajánlatkérõ csak az utólagos javításokat és beszúrásokat zárta ki, amely nem a folyamatos sorszámozás módjára vonatkozott. Megállapította továbbá az alperes, hogy a beavatkozó többletvállalása az ajánlatkérõi önerõ megfinanszírozására nem ellentétes az 1990. évi LXV. törvény (a továbbiakban: Ötv.) 88. §-ának és az 1996. évi CXII. törvény (a továbbiakban: Hpt.) vonatkozó rendelkezéseivel.
<br>Az Alterra Kft. jogorvoslati kérelmével kapcsolatban azt állapította meg az alperes, hogy az ajánlati dokumentáció szerint csak a cégkivonat nem lehet 30 napnál régebbi, az aláírási címpéldány vonatkozásában ilyen kikötés nem volt. A szerzõdés aláírására jogosultak meghatározása is megfelelt a dokumentációban elõírtaknak, az aláírásra jogosultnak az ügyvezetõ személyében való megnevezése egyértelmûvé teszi az aláíró személyét. A teljesítési határidõre, a munkák megkezdésére vonatkozó nyilatkozat összhangban volt a dokumentáció kikötésével, amely szerint a munkaterület átadására a szerzõdés hatályosulását követõ 10 napon belül kerül sor.
<br>A felperesek keresetükben kérték az alperes határozatának bírósági felülvizsgálatát.
<br>Az elsõfokú bíróság ítéletével a felperesek keresetét elutasította. Ítéletének indokolásában megállapította, hogy a beavatkozói cégkivonat sorszámozása megfelelt az ajánlati dokumentációnak, így nem sértette a Kbt. 43. §-ának (1) bekezdését. Az ajánlati dokumentáció elõírta az ajánlat lapjainak folyamatos, beszúrások nélküli sorszámozását, de nem tiltotta alszámok beiktatását. A folyamatos sorszámozás az adott sorszámú irat oldalait jelölõ alszámozás esetén is teljesül. A beavatkozó által megajánlott pénzügyi konstrukcióval kapcsolatban azt állapította meg a bíróság, hogy az arra vonatkozó felajánlás összhangban volt a dokumentáció II. fejezet 1.1. pontjában írtakkal és a megajánlás nem sértette az Ötv. 88. §-ának rendelkezéseit sem. Az I. r. felperesnek volt módja a beavatkozó által ajánlott finanszírozási forma jogszerûségérõl dönteni.
<br>Nemleges döntése csak a felajánlás mellõzését eredményezhette, de nem adott alapot az ajánlat érvénytelenségének megállapításához.
<br>Az Alterra Kft. ajánlatáról megállapította a bíróság, hogy az ajánlati dokumentáció 2.1.9. pontja a 30 napnál nem régebbi cégkivonat becsatolását írta elõ, de ilyen kikötést az aláírási címpéldány tekintetében nem tett, így az az ajánlattevõtõl nem kérhetõ számon.
<br>A szerzõdés aláírója, az ügyvezetõ személye a becsatolt cégkivonat alapján kétséget kizáróan azonosítható, így a megnevezés hiányában sem volt a nyilatkozat kifogásolható. Végül az az ajánlattevõi nyilatkozat, hogy amennyiben a munkaterület átadásra kerül az ajánlatban rögzített határidõben, megfelel a dokumentációban közölt ajánlatkérõi elvárásnak, annak, hogy a munkaterület átadására nem konkrét idõpontban, hanem a szerzõdés hatályosulását követõ tíz napon belül kerül sor.
<br>Végül nem osztotta az elsõfokú bíróság a Közbeszerzések Tanácsa elnöke által elõterjesztett indítvány mellõzésére vonatkozó felperesi álláspontot sem. A határozatából kitûnõen az alperes teljes körû, a jogorvoslati kérelmekben elõadott jogsérelmekre is kiterjedõ vizsgálatot végzett.
<br>Az I. r. felperes az elsõfokú bíróság ítélete elleni fellebbezésében kérte annak kereseti kérelmének megfelelõ megváltoztatását. Elõadta, hogy a beavatkozó opciós megajánlását tiltotta az ajánlati dokumentáció; az ajánlatkérõ az ajánlati dokumentációban elõírta, hogy az ajánlat lapjait folyamatos sorszámozással kell ellátni, utólagos beszúrások nélkül. A beavatkozó ajánlatában, bár a tartalomjegyzékben szerepel, valójában nincs 8. oldal, viszont van 8/1., 8/2. és 8/3. oldal.
<br>Az Alterra Kft. ajánlatával kapcsolatban elõadta, hogy azért is érvénytelen, mert abban konkrét idõpontban megjelölt munkaterület átadásához képest ajánlja meg a teljesítési határidõt, és nem veszi figyelembe, hogy az ajánlatkérõ az eredményhirdetést a Kbt. szerint elhalasztja és így a munkaterület átadására már az ajánlattevõ által megjelölt idõponthoz képest késõbb kerül sor. Az ajánlatok a Kbt. 26. § (2) bekezdésébe és 43. §-ába ütköztek, ezért a Kbt. 52. § (2) bekezdése alapján érvénytelenek.
<br>Sérelmezte az I. r. felperes, hogy az alperes nem vizsgálta részleteiben a Közbeszerzések Tanácsa elnökének kezdeményezését. Végül fellebbezését kiegészítette azzal, hogy az elsõfokú bíróság eljárási szabályt sértett, mert nem értesítette a beavatkozás lehetõségérõl a közbeszerzési eljárásban érdekelt másik két önkormányzatot.
<br>Az alperes ellenkérelmében kérte a Fõvárosi Bíróság ítéletének helybenhagyását. Változatlanul fenntartotta álláspontját mind a sorszámozás, mind a törvénybe ütközõ többletfelajánlás tekintetében, így a dokumentáció megfelel a felhívás elõírásainak, jogszerûen nem alkalmazható a Kbt. 52. § (2) bekezdésének d) pontjára alapított érvénytelenség jogkövetkezménye. Az Alterra Kft. vonatkozásában is fenntartotta az alperes a határozatának indokolásában foglaltakat.
<br>A beavatkozó ellenkérelmében az elsõfokú bíróság ítéletének helybenhagyását kérte.
<br>A fellebbezés nem alapos.
<br>Az elsõfokú bíróság helyesen állapította meg a tényállást és az abból levont következtetése is helytálló, azt osztotta a Legfelsõbb Bíróság.
<br>Elöljáróban azt az eljárási jogkérdést vizsgálta meg a Legfelsõbb Bíróság, történt-e jogszabálysértés azzal, hogy az elsõfokú bíróság nem értesítette a beavatkozás lehetõségérõl a közbeszerzési eljárásban érdekelt másik két önkormányzatot.
<br>A Pp. 332. §-ának (4) bekezdése szerint a közigazgatási eljárásban szerepelt ellenérdekû felet értesíteni kell a beavatkozás lehetõségérõl. Az érintett önkormányzatok esetében az értesítés ezen törvényi feltétele nem állt fenn, így az elsõfokú bíróság eljárása törvényes volt.
<br>A Legfelsõbb Bíróság a rendelkezésre álló peradatok alapján az alperessel egyezõen állapította meg, hogy a beavatkozó részérõl a beruházás során rendelkezésre nem álló önkormányzati önerõ meghitelezése nem sérti az Ötv. 88. § (1) bekezdésének b) pontját; kifejezetten tartalmazza az ajánlat, hogy az önerõ meghitelezésére a törvényben megengedett mértékben kerülhet sor, ha annak jogszabályi feltételei fennállnak. A beavatkozó ajánlata nem ellentétes az ajánlati felhívással sem, mivel megfelel a dokumentáció II. Fejezet 1.1., 1.3. és 1.4. pontjainak; a többletfelajánlás lényege, hogy az a nyertes kihirdetésével válik részletes szerzõdési feltétellé, ennek során az ajánlatkérõnek értékelnie kell és el kell azt fogadnia. Amennyiben az ajánlatkérõ nem fogadja el a beavatkozói többletfelajánlást és így nem lesz nyertes az ajánlattevõ, ajánlata emiatt nem eredményez érvénytelenséget.
<br>A Legfelsõbb Bíróság álláspontja szerint az alperesi beavatkozó túlvállalásával kapcsolatban tévedett az I. r. felperes, mert az nem minõsíthetõ tiltott opciós megajánlásnak, mivel az ajánlati felhívás 1.3. pontja kifejezetten olyan ajánlatokat kér, amelyek tartalmaznak az alapvállaláshoz kapcsolódó többletvállalásokat. Ezek elfogadásáról pedig az ajánlatkérõnek kell utólag döntenie.
<br>Téves az I. r. felperes álláspontja a beavatkozói ajánlat sorszámozásáról is. Az ajánlati felhívás 5.1. pontja csak azt írta elõ, hogy a lapokat folyamatosan sorszámozva, utólagos javítások, beszúrások nélkül kell elkészíteni. Az ajánlati felhívás e követelményének a beavatkozó ajánlata megfelelt, az alkalmazott alszámok nem bontják meg az ajánlat folyamatos sorszámozását. A beavatkozó kizárólag a cégkivonatot érintõen alkalmazott alszámokat, miután ezen okirat egyébként sorszámozott oldalai tartalmilag egységes egészet képeznek.
<br>Az Alterra Kft. ajánlatával összefüggésben mindenben osztotta a Legfelsõbb Bíróság az alperes és az elsõfokú bíróság álláspontját. Az ajánlati felhívás (27. oldal 2.1.9. pontja) egyedül a cégkivonatra vonatkozóan írta elõ azt, hogy 30 napnál régebbi nem lehet, az aláírási címpéldánynál ilyen kikötés nem volt; a szerzõdés aláírására jogosult személye az ügyvezetõ nevének feltüntetése nélkül is egyértelmûen megállapítható a cégkivonat alapján; a munkaterület átadására vonatkozó ajánlatkérõi nyilatkozat is összhangban volt az ajánlati felhívás munkaterület átadására vonatkozó elõírásával. Végül helyesen foglalt állást az elsõfokú bíróság a Közbeszerzések Tanácsa elnökének indítványával kapcsolatban is, arra itt utal a Legfelsõbb Bíróság.
<br>Az elõzõekben kifejtett okokból tehát mind a beavatkozó, mind az Alterra Kft. ajánlata megfelelt az ajánlati felhívásban foglaltaknak, az ajánlatok nem sértették a Kbt. 26. §-ának (2) bekezdését és a 43. §-ának (1) bekezdésében foglaltakat, így az alperes törvényes határozatot hozott az ajánlatkérõ eljárást lezáró döntésének megsemmisítésérõl.
<br>Mindezek alapján a Legfelsõbb Bíróság az elsõfokú bíróság ítéletét - a beavatkozó többletvállalásra vonatkozó indokolása jelen ítéletben kifejtettek szerinti módosításával - a Pp. 253. §-ának (2) bekezdése alkalmazásával helybenhagyta.
<br>A pervesztes I. r. felperest a Legfelsõbb Bíróság a Pp. 78. §-ának (1) bekezdése alapján kötelezte az alperes másodfokú perköltségének a megfizetésére.
<br>A fellebbezés illetékét az I. r. felperes teljes személyes illetékmentessége folytán az állam viseli [6/1986. (VI. 26.) IM rendelet 14. §-a].
<br>
<br>Budapest, 2004. március 30.
<br>
<br>Dr. Kozma György s. k., Dr. Kárpáti Zoltán s. k.,
<br>tanácselnök elõadó bíró
<br>
<br>Dr. Madarász Gabriella s. k.,
<br>bíró
<br>
<br>
<br><br></body></html>