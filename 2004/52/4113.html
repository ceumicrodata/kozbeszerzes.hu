<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>LEGFELSÕBB BÍRÓSÁG (4113/2004)
</h2>
<br>Kf.III.37.781/2002/5.
<br>
<br>A Magyar Köztársaság Legfelsõbb Bírósága a dr. Horváth László ügyvéd (1061 Budapest, Andrássy út 31.) által képviselt MÁV Rt. (1062 Budapest, Andrássy út 73-75.) I. r., Szíjártó Lajos (1011 Budapest, Hunyadi J. u. 12-14.) II. r. felpereseknek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata iránt a Fõvárosi Bíróságon 13.K.35.944/2000. számon megindított perében ugyanezen bíróság 2000. év február 19-én kelt 13.K.35.944/2000/18. számú ítélete ellen a felperesek részérõl 19. sorszámon elõterjesztett fellebbezés folytán a 2004. év február 24-én - tárgyaláson kívül - meghozta a következõ
<br>
<br>ÍTÉLETET:
<br>
<br>A Legfelsõbb Bíróság az elsõfokú bíróság ítéletét helybenhagyja.
<br>Kötelezi a felpereseket, hogy 15 napon belül egyetemlegesen fizessenek meg az alperesnek 10 000 (tízezer) forint másodfokú perköltséget.
<br>Kötelezi továbbá a felpereseket, hogy egyetemlegesen fizessenek meg a magyar államnak - az illetékhivatal külön felhívására - 13 500 (tizenháromezer-ötszáz) forint fellebbezési eljárási illetéket.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>Az alperes 2000. október 17-én kelt D-441/16/2000. számú határozatával megállapította, hogy az ajánlatkérõ I. r. és a megbízásából eljáró II. r. felperes megsértette a Kbt. 26. § (1) bekezdésének 2. fordulatára tekintettel a Kbt. 70. § (1) bekezdésének c) pontját és az I. r. felperest 1 000 000 Ft, a jogsértésért felelõs II. r. felperest pedig 100 000 Ft bírság megfizetésére kötelezte.
<br>A felperesek keresetet nyújtottak be a közigazgatási határozat bírósági felülvizsgálata érdekében a Fõvárosi Bírósághoz, melyben alapvetõen eljárásjogi szabálysértésre - indokolatlan hivatalbóli eljárásra és tárgyalás tartására - hivatkozva kérték az alperesi határozat hatályon kívül helyezését. Hivatkoztak továbbá arra, hogy a tárgyalásos eljárás alkalmazása indokolt volt, ezért a Kbt. 70. § (1) bekezdés c) pontját nem sértették meg. Az elsõfokú bíróság a felperesek keresetét ítéletével elutasította. Az eljárásjogi szabálysértésekre hivatkozással megállapította, hogy az alperes eljárása megfelelt az 1995. évi XL. törvény (a továbbiakban: Kbt.), illetõleg az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseinek. Az ügy érdemével kapcsolatos kereseti kérelemre kifejtette, hogy a felperesek az ajánlati felhívással érintett 12 átjáró közül 7 átjárót terveztek megvalósítani pályázati pénzeszközökbõl. Ezen objektumok tekintetében a tárgyalásos eljárás lefolytatása jogszerû volt, azonban az I. r. felperes saját anyagi eszközei felhasználásával további aluljárók építését összekapcsolta a pályázati pénzekbõl épült aluljárók építésével kapcsolatos közbeszerzési eljárással, és nem jelölt meg olyan okot, amely indokolta volna, hogy a saját pénzeszközeit a pályázat útján elnyert pénzeszközökkel kapcsolatos eljárás keretében használják fel.
<br>A felperesek fellebbezést nyújtottak be az elsõfokú ítélet ellen és kérték annak megváltoztatását jogi megalapozatlansága miatt. Fellebbezésükben a keresetben elõadott eljárási hibákra hivatkozva kérték az elsõfokú ítélet törvénysértõ voltának megállapítását. Álláspontjuk szerint az alperes jogellenesen kiterjesztõ értelmezéssel alkalmazta a közbeszerzésekrõl szóló törvény rendelkezéseit és burkolt határidõ-módosítással élt.
<br>Az alperes a fellebbezésre elõterjesztett ellenkérelmében az elsõfokú bíróság ítéletének helybenhagyását kérte. Álláspontja szerint az elsõfokú bíróság a tényállást teljeskörûen felderítette. A felperes által megjelölt és a bíróság által mellõzött tanúk a rendelkezésre álló iratokból kitûnõen a döntõbizottsági eljárásban a tárgyaláson részt vettek, álláspontjuk kifejtésére lehetõségük volt.
<br>A döntõbizottság elnöke hivatalbóli eljárásindítási jogkörrel rendelkezik, ha a rendelkezésre álló iratokból megalapozottan következtethet a közbeszerzési eljárási szabályok megsértésére.
<br>A fellebbezés nem alapos.
<br>A Legfelsõbb Bíróság a fellebbezési eljárás során megállapította, hogy az elsõfokú bíróság pontosan és részletesen feltárt tényállásból mindenben megfelelõ jogi következtetést vont le, ezért az elsõfokú bíróság ítéletét helyes indokai alapján helybenhagyta.
<br>A felperes a fellebbezésében nem hozott fel olyan új tényt vagy körülményt, illetõleg nem hivatkozott olyan jogszabályi rendelkezésekre, amelyekre a közigazgatási eljárás, illetõleg az elsõfokú bíróság ne tért volna ki és ne adott volna részletezõ, a jogszabályhelyek pontos megjelölésével alátámasztott magyarázatot.
<br>Ezért a Legfelsõbb Bíróság a Pp. 254. § (3) bekezdése szerint az érdemben helyes elsõfokú bírósági ítéletet helybenhagyta.
<br>A pervesztes felpereseket a Legfelsõbb Bíróság a Pp. 78. § (1) bekezdése alapján az alperes perköltségének megfizetésére kötelezte. A felperesek egyetemleges fizetési kötelezettsége a Pp. 82. § (1) bekezdése alapján kötelezte a fellebbezési eljárási illeték megfizetésére.
<br>
<br>Budapest, 2004. február 24.
<br>
<br>Dr. Kozma György s. k., Dr. Madarász Gabriella s. k.,
<br>tanácselnök elõadó bíró
<br>
<br>Dr. Kárpáti Zoltán s. k.,
<br>bíró
<br>
<br>
<br><br></body></html>