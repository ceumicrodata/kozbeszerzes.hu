<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4260/2004)
</h2>
<br>1024 Budapest, Margit krt. 85.
<br>Ikt.sz.: D.145/9/2004.
<br>
<br>Tárgy: a Strabag Rt. jogorvoslati kérelme a Fõvárosi Tûzoltó-parancsnokság közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Strabag Rt. (1135 Budapest, Szegedi út 35-37., képviseli: dr. Kecskés Gabriella ügyvéd, 1135 Budapest, Szegedi út 35-37., továbbiakban: kérelmezõ) jogorvoslati kérelmét, melyet a Fõvárosi Tûzoltó-parancsnokság (1081 Budapest, Dologház u. 1., nevében eljár: FÕBER Nemzetközi Ingatlanfejlesztõ és Mérnöki Rt., 1075 Budapest, Rumbach S. u. 14., képviseli: dr. Juhász Erzsébet ügyvéd, 1075 Budapest, Rumbach S. u. 14., a továbbiakban ajánlatkérõ) "4 + 1 szerállásos 1209,30 m2-es tûzoltólaktanya, kert, kerítés kivitelezése" tárgyú közbeszerzési eljárása ellen nyújtott be, elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg.
<br>Az ajánlatkérõ 2004. január 5-én a Közbeszerzési Értesítõ 1. számában, 9403/2003 számon részvételi felhívást tett közzé nyílt elõminõsítéses közbeszerzési eljárás megindítására a fenti tárgyban. A részvételi felhívásban meghatározta ajánlatkérõ a részvételre jelentkezõknek a pénzügyi, gazdasági és mûszaki alkalmassága igazolásával kapcsolatos követelményeit és a szerzõdés teljesítésére alkalmatlanná minõsítési szempontokat.
<br>A részvételi felhívás 12. pontjában az egyéb információk között az 5. alpontban elõírta, hogy a "részvételi jelentkezésnek a Kbt. 43. § (1) bekezdésében foglaltaknak megfelelõen tartalmaznia kell a részvételre jelentkezõ kifejezett nyilatkozatát a részvételi felhívás és az elõminõsítési dokumentáció feltételeire."
<br>A 12.9. pontban rögzítette, hogy a hiánypótlásra nem biztosít lehetõséget.
<br>Ajánlatkérõ részvételi dokumentációt is készített, amely részletes útmutatót adott a jelentkezés elkészítéséhez, és tartalomjegyzék szerint megadta az elõminõsítésre szolgáló dokumentumokat a szükséges adatok megadásához és nyilatkozatok megtételéhez.
<br>A dokumentáció 2. oldala tartalmazta, hogy a dokumentációnak nem célja a Kbt. elõírásainak, illetve a felhívásban foglaltaknak a megismétlése.
<br>A részvételi jelentkezési határidõre, 2004. február 2-ára a kérelmezõn kívül az alábbi társaságok nyújtották be jelentkezésüket: KIPSZER Rt., MASZER Rt.. HARCON Rt., HÉROSZ Rt., KÉSZ Kft., POLÁRIS Rt., Hídépítõ Rt. és a Középületépítõ Rt.
<br>Ajánlatkérõ a részvételi jelentkezéseket megvizsgálta és a 2004. március 3-i eredményhirdetésen kérelmezõ és a KÉSZ Kft. jelentkezését érvénytelennek, míg a HARCON Rt.-t alkalmatlannak minõsítette. A kérelmezõ vonatkozásában az érvénytelenség indokaként azt jelölte meg, hogy a felhívás 12.5. pontja szerinti nyilatkozatot nem csatolta.
<br>Kérelmezõ 2004. március 10-én nyújtotta be jogorvoslati kérelmét, kérte ajánlatkérõ részvételi jelentkezésének érvénytelenségét megállapító döntésének megsemmisítését, ajánlatkérõ költségekben való marasztalását, valamint kérte ajánlatkérõt felhívni arra, hogy kérelmezõt ajánlattételre hívja fel. Kérelme indokául elõadta, hogy a részvételi felhívásban megjelölt, a Kbt. 43. § (1) bekezdés második mondatának kizárólag az ajánlattal kapcsolatosan van értelme. Hivatkozott arra, hogy a részvételi jelentkezéssel kapcsolatosan nincs, hiszen a részvételi jelentkezés alapján szerzõdés nem jöhet létre, így a szerzõdés teljesítésére, az ellenszolgáltatás összegére vonatkozó kifejezett nyilatkozatnak az elõminõsítési szakaszban hiányzik a tárgya, valamint a Kbt. 63. § (8) bekezdése szerint a két szakaszból álló eljárásra vonatkozó szabályok szerint a Kbt. 43. § (1) bekezdését a részvételi szakaszra nem kell alkalmazni, így ennek elõírása jogsértõ, tehát nem fûzõdhet hozzá joghatás. Elõadta, hogy ellentmondás van a részvételi felhívás és a dokumentáció között tekintettel arra, hogy a részvételi felhívással ellentétben a dokumentációban nem szerepel a fenti nyilatkozat. Álláspontja szerint a dokumentáció tartalomjegyzéke kimerítõ felsorolást tartalmaz a megkívánt nyilatkozatok vonatkozásában és a tartalomjegyzékben a Kbt. 43. § (1) bekezdés szerinti nyilatkozat nem szerepel. Elõadta, hogy ellentmondás esetén a kétséges elõírás nem értelmezhetõ az ajánlattevõ hátrányára.
<br>Hivatkozott arra, hogy még abban az esetben is, amennyiben a nyilatkozat elõírása megállapítható, akkor sem értelmezhetõ úgy, hogy külön íven szövegezett nyilatkozat csatolása volt kötelezõ, így részvételi jelentkezése értelemszerûen tartalmazza a részvételi felhívás és az elõminõsítési dokumentáció feltételeire vonatkozó nyilatkozatait, hiszen részvételi jelentkezésének tartalma éppen az ilyen nyilatkozatok megtétele.
<br>Ajánlatkérõ észrevételében kérte a jogorvoslati kérelem elutasítását annak megalapozatlanságára való hivatkozással. Álláspontja szerint a részvételi felhívásban foglalt feltételeket kérelmezõ a jogorvoslatra nyitva álló jogvesztõ határidõn belül nem kifogásolta, ezért ennek a feltételnek is meg kellett felelnie, azaz az elõírt nyilatkozatot csatolnia kellett.
<br>Elõadta, hogy azért írta elõ a nyilatkozat megtételét, mert ha az ajánlattételi szakaszra korlátozná a felhívás feltételeinek elfogadására vonatkozó nyilatkozatot, akkor egyes elemek vonatkozásában hiányozna a felek akaratának kölcsönös és egybehangzó kifejezése és a részvételi szakaszban meghatározott elemek a késõbbiek során megismétlésre nem kerülnek. Hivatkozott arra, hogy kérelmezõ maga sem vitatta azt, hogy jelentkezéséhez nem csatolt külön nyilatkozatot. Álláspontja szerint a kérelmezõ részvételi jelentkezése sem részenként, sem együtt nem tartalmazta a felhívásban elõírt nyilatkozatot. A pénzügyi, gazdasági és mûszaki alkalmasság igazolására kért dokumentumok csatolása nem fogadható el a felhívás feltételeinek elfogadására tett kifejezett nyilatkozatnak.
<br>Az egyéb érdekeltek érdemi észrevételt nem terjesztettek elõ.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A közbeszerzésekrõl szóló 1995. évi XL. törvény (a továbbiakban: Kbt.) 63. § (1) bekezdése értelmében a nyílt elõminõsítési eljárás két szakaszból álló közbeszerzési eljárás. Ennek szabályait a Kbt. 63. §-a és 64. §-a rögzíti. A Kbt 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>A Kbt. 63. § (8) bekezdése szerint a két szakaszból álló eljárás részvételi szakaszában a 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.
<br>A Döntõbizottság az ajánlatkérõ által megjelölt érvénytelenségi okkal kapcsolatban a következõket állapította meg.
<br>Jelen esetben az ajánlatkérõ a részvételi felhívás 12.5. pontjában azt rögzítette, hogy elõírja: a részvételi jelentkezésnek a Kbt. 43. § (1) bekezdésében foglaltaknak megfelelõen tartalmaznia kell a részvételre jelentkezõ kifejezett nyilatkozatát a részvételi felhívás és az elõminõsítési dokumentáció feltételeire, és ajánlatkérõ ezen nyilatkozat hiányára alapozta a kérelmezõ részvételi jelentkezése érvénytelenségét.
<br>A Döntõbizottság nem fogadta el kérelmezõnek azt az érvelését, hogy a Kbt. 43. §-ára való hivatkozás következtében a részvételi felhívás 12.5. pontjához nem fûzõdhet joghatás. A Döntõbizottság nem vizsgálta érdemben azt a kérdést, hogy jogszerû volt-e ajánlatkérõnek a részvételi felhívás 12.5. pontjában meghatározott elõírása tekintettel arra, hogy álláspontja szerint a részvételi felhívás az elõírást egyértelmûen tartalmazta, s a részvételi felhívást határidõben nem támadták meg. Nem változtat a fenti megállapításon az sem, hogy a dokumentáció tartalomjegyzékében nem került felsorolásra és a dokumentációban nem szerepelt a fenti nyilatkozatra vonatkozó iratminta. A dokumentáció rendelkezéseibõl az állapítható meg, hogy a tartalomjegyzék nem kimerítõ felsorolást tartalmaz. Ezt támasztja alá a 2. oldalon található rendelkezés, mely szerint a dokumentációnak nem célja a Kbt. elõírásainak, illetve a felhívásban foglaltaknak a megismétlése.
<br>Kérelmezõ hivatkozott arra is, hogy maga a részvételi jelentkezés külön nyilatkozat nélkül tartalmában jelenti és tartalmazza a jelentkezõ nyilatkozatát a részvételi felhívás és az elõminõsítési dokumentáció feltételeinek elfogadására.
<br>A Döntõbizottság megállapította, hogy a részvételi jelentkezésben foglalt valamennyi nyilatkozat a részvételi felhívásban külön elõírásra került, és konkrétan tartalmazza azt elnevezésében és szövegében egyaránt, hogy mire vonatkozik. Kérelmezõ csatolta az alvállalkozókkal a Kbt. 46. § (4) bekezdésével, a Központi Nukleáris Pénzügyi Alappal, a pénzintézeti számlavezetéssel, a szakemberekkel, a statisztikai állománnyal és a felelõs mûszaki vezetõkkel kapcsolatos nyilatkozatát. A részvételi jelentkezés nem tartalmazott olyan nyilatkozatot, mely ezeken felül, a felhívás 12.5. pontja értelmében a részvételi felhívás és a dokumentáció feltételeire vonatkozott. A jogorvoslati eljárás során tartott tárgyaláson kérelmezõ maga is elismerte, hogy van a részvételi felhívásnak olyan eleme, amelyre vonatkozóan kifejezett nyilatkozatot nem tett.
<br>A fentiek alapján a Döntõbizottság álláspontja szerint a kérelmezõ részvételi jelentkezése érvénytelen, így az ajánlatkérõ döntése nem jogsértõ.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.
<br>A Kbt. 88. § (1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére. A fentiekre tekintettel a Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 2.
<br>
<br>Dr. Telek Katalin s. k., Bujdosó Gézáné s. k.,
<br>közbeszerzési biztos közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>