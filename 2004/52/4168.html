<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (4168/2004)
</h2>
<br>
<br>3.Kf.27.283/2003/8.
<br>
<br>
<br>A Fõvárosi Ítélõtábla a dr. Bárándy Zsuzsanna ügyvéd (1016 Budapest, Zsolt u. 6/C) által képviselt Autó Valent Kft. (1097 Budapest, Határ út 50/A) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében, amelybe az alperes oldalán a dr. Kovács Kázmér ügyvéd (1068 Budapest, Nagymezõ u. 28.) által képviselt Magyar Köztársaság Alkotmánybírósága I. r. (1015 Budapest, Donáti u. 35-45.) és a dr. Bihary Tibor ügyvéd (1026 Budapest, Harangvirág u. 5.) VOLVO Hungária és Délkelet Európa Kereskedelmi Kft. II. r. (1062 Budapest, Váci út 13/C) beavatkozott a Fõvárosi Bíróság 2003. április 22. napján kelt 25.K.32.228/2002/11. számú ítélete ellen a felperes által 12. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi a felperest, hogy 15 napon belül fizessen meg az alperesnek 30 000 (harmincezer) forint, a II. r. alperesi beavatkozónak 20 000 (húszezer) forint másodfokú perköltséget.
<br>Kötelezi a felperest, hogy fizessen meg a magyar államnak - az illetékhivatal külön felhívására - 14 000 (tizennégyezer) forint fellebbezési részilletéket.
<br>Az ítélet ellen fellebbezésnek nincs helye.
<br>
<br>INDOKOLÁS
<br>
<br>Az I. r. alperesi beavatkozó, mint ajánlatkérõ 2002. április 10-én nyílt közbeszerzési eljárást indított 10 db személygépkocsi beszerzésére, amely a meglévõ - Volvo gépkocsiparkból álló - gépkocsiparkba szerviz - azonosan illeszkedik. A beszerzés tárgya magában foglalta a leszállítandó gépkocsik szervizelésének legalább közvetlen szervizpartneri kapcsolat útján történõ biztosítását is. Az ajánlati felhívás 11. b) pontjának elsõ francia bekezdése alkalmatlansági szempontként határozta meg azt, ha az ajánlattevõ nem rendelkezik két évre visszamenõen a megajánlott termékre pozitív tartalmú folyamatos szolgáltatást igazoló, legalább három fõvárosi és legalább három országos szervizpartneri referenciával. A késõbbi nyertesnek kihirdetett II. r. alperesi beavatkozó ajánlatában az országos szervizjegyzék alatt tizenkét címet sorolt fel, amelyek közül az elsõ három budapesti cím volt, ezek közül egy cím mellett vezérképviselet, közvetlen értékesítés, ezen belül teljes körû szervizszolgáltatás, míg a másik kettõ cím után hivatalos Volvo szgk. szerviz, teljes körû személygépkocsi-javítás megjelölés szerepelt.
<br>Az eljárást lezáró döntés ellen a felperes jogorvoslati kérelmet terjesztett elõ, kérte annak megállapítását, hogy az ajánlatkérõ az ajánlattételi határidõt tévesen számolta, ezért ajánlata határidõben érkezett, illetõleg annak kimondását, hogy az I. r. alperesi beavatkozó ajánlati felhívása törvénysértõ, a II. r. alperesi beavatkozó pedig az ajánlati felhívás 11. b) pontja szerinti szerzõdés teljesítésére alkalmatlan, mivel nem rendelkezik két évre visszamenõleg (sõt egyáltalán) három fõvárosi szervizpartneri referenciával.
<br>Az alperes a D.320/8/2002. számú határozatával a felperes jogorvoslati kérelmét részben megalapozatlanság, részben elkésettség miatt utasította el. A nyertes ajánlattevõ alkalmatlanságára vonatkozó jogorvoslati kérelmet nem találta megalapozottnak, mert sem az ajánlati felhívás, sem a dokumentáció nem határozta meg a szervizpartner megjelölés tartalmát, ennek hiányában nem minõsülhet jogsértõnek, hogy a II. r. alperesi beavatkozó az általa megjelölt budapesti címek mindegyikében nem tud teljes körû szervizszolgáltatást biztosítani.
<br>A felperes a közbeszerzésekrõl szóló 1995. évi XL. törvény (a továbbiakban: Kbt.) 52. § (2) bekezdés d) pontjára való hivatkozással kérte az alperesi határozat felülvizsgálatát. Nézete szerint az I. r. alperesi beavatkozó a fenti jogszabályt megsértette, amikor nem nyilvánította érvénytelennek a II. r. alperesi beavatkozó ajánlatát, aki a szerzõdés teljesítésére alkalmatlan, miután az általa elsõként megadott budapesti cím a II. r. alperesi beavatkozó bemutatóterme, ahol az úgynevezett "pick up and delivery service" szolgáltatást végzi, ami nem azonos a személygépkocsi-javítással vagy a teljes körû szervizszolgáltatással. Jogi álláspontját a peres eljárás során Vida Gábor igazság ügyi gépjármûszakértõ, szakmérnök által készített mûszaki szakértõi véleménnyel kívánta megerõsíteni, aki a hazai javítóipar általános mûszaki szintjére figyelemmel a szervizpartner kifejezés alatt olyan szakszervizt tekintett, amely a megfelelõ javítási eredményt garantálandó, megfelelõen képzett szakembergárdával, megfelelõ szerszámokkal, technológiával és megfelelõ telephellyel rendelkezik. A szakvélemény értelmezte az úgynevezett "pick up and delivery service" szolgáltatást, amelyet úgy fogalmazott meg, hogy e szolgáltatásban a javítandó gépjármûvet az ügyfél nem közvetlenül a javítási tevékenységet végzõ szakszervizbe viszi vagy szállítja, hanem saját telephelyén, vagy bizonyos szolgáltató helyen átadja javításra tudva, hogy az nem az adott helyen, hanem a megfelelõ szakszervizben kerül megjavításra. A felperes magának a szervizpartner kifejezésnek a nyelvtani értelmezésére is csatolt be szakvéleményt. Ebben a szakvéleményt adó dr. Kálmán László, a nyelvtudomány kandidátusa a szerviz szó leggyakrabban ma is használatos jelentését "javítómûhely'' jelentésben határozta meg. A szervizpartner szó valószínû értelmezése szerinte pedig olyan szerzõdéses partnert, üzlettársat jelent, amelyre egyben a szerviz szó is ráillik. E szakvéleményekre is figyelemmel állította a felperes, hogy a szervizpartner kifejezés definíciójába nem magyarázhat
<br>ó bele a "pick up and delivery service" szolgáltatás.
<br>Az alperes, az I. r., II. r. alperesi beavatkozók a kereset elutasítását indítványozták. Alperes fenntartotta határozati álláspontját azzal, hogy a nem egyértelmû kitételeket utóbb nem lehet az I. r. alperesi beavatkozó feltehetõ akaratát tükrözõ tartalommal megtölteni.
<br>Az I. r. alperesi beavatkozó arra hivatkozott, hogy az ajánlati felhívás nem írta elõ azt, hogy a megadott szervizpartneri referenciáknak a teljes körû szervizszolgáltatásból kell állniuk. Deli Kálmán gépjármû-mûszaki-közlekedési-igazságügyi szakértõ által készített szakvélemény alapján a "pick up and delivery service" szolgáltatás felperesi fogalom meghatározását nem vitatta.
<br>A II. r. alperesi beavatkozó arra hivatkozott, hogy a gépkocsi tulajdonos szempontjából a szervizszolgáltatás elvégzésére a gépkocsit átvevõ partner akkor is szervizpartnernek minõsül, ha csak a "pick up and delivery service" szolgáltatást végzi.
<br>A bíróság a felperes keresetét mint alaptalant elutasította. Döntését a Kbt. 33. § (1) bekezdésére alapította, megfogalmazva azt, hogy a törvény két alapvetõ követelményt támaszt az ajánlatkérõvel szemben az ajánlati felhívás elkészítésével kapcsolatosan. Egyrészt azt, hogy az ajánlati felhívás tartalmát úgy határozza meg, hogy annak alapján az ajánlattevõk egyenlõ eséllyel tehessenek ajánlatot, másrészt azt, hogy az ajánlatkérõnek úgy kell elkészítenie az ajánlati felhívását, hogy annak alapján az ajánlattevõk megfelelõ ajánlatot tehessenek. Kiemelte, hogy amennyiben az ajánlati felhívás elõ írásainak értelmezéséhez nyelvi vagy mûszaki szakértõ igénybevétele szükséges, ez egyben azt is jelenti, hogy az ajánlati felhívás nem felelt meg a Kbt. által támasztott követelményeknek. Az elsõfokú bíróság kimondta, hogy az ajánlati felhívás 3. a) és 11. b) pontjaiban meghatározottak (közvetlen szervizpartner, szervizpartneri referencia) nem egyértelmû kifejezések, bizonytalan megfogalmazások, amelynek tartalma félreérthetõ és kétséges. Miután e kétségek okán az ajánlati felhívás jogsértõ volta miatt a Kbt. 79. § (8) bekezdése szerinti határidõben jogorvoslati eljárás nem indult, illetõleg az érintettek nem éltek a Kbt. 38. § (1) bekezdésében biztosított tájékoztatáskérés lehetõségével, csak azt vizsgálhatta, hogy az ajánlat megfelelt-e az ajánlati felhívásban foglaltaknak. Így azt, hogy a kiírás szerinti szervizpartneri referenciára vonatkozó feltétel teljesült-e a nyertes által megajánlott, úgynevezett "pick up and delivery service" szolgáltatás nyújtásával. Az elsõfokú bíróság a felhívás szövege alapján nem tartotta kizárhatónak azt, hogy az I. r. alperesi beavatkozó elvárása az volt, hogy legyen a fõvárosban három olyan cím, ahol a gépjármûvét javításra leadhatja. Ebbõl következõen a II. r. alperesi beavatkozó ajánlata - a "pick up and delivery service" szolgáltatás nyújtásával - megfelelt az ajánlati felhívás 11. b) pontja elsõ francia bekezdésében meghatározott feltételnek. A felperes által elõadott érvekre vonatkoz
<br>óan megjegyezte, hogy a nem egyértelmûen megfogalmazott elõ írásnak utóbb egzakt tartalmat adni nem lehet, az ajánlattevõ, így a felperes sem töltheti meg olyan tartalommal, amely a felhívás szövegébõl egyértelmûen nem következik.
<br>Az elsõfokú bíróság ítélete ellen a felperes terjesztett elõ fellebbezést, annak megváltoztatását, keresetének helyt adó döntés meghozatalát és az alperes és a beavatkozók költségben való marasztalását kérte. Az ítélet tényállását tévesnek, az abból levont jogi következtetést nem helytállónak, az ítélet indokolását pedig okszerûtlennek és iratellenesnek találta azzal, hogy a pályázati kiírás hivatkozott pontja egyértelmû, azt nem a felperes, hanem az I-II. r. alperesi beavatkozók kívánják többlettartalommal megtölteni. Kiemelte, hogy az ajánlati felhívás kitétele volt, hogy a megajánlott termékre vonatkozó szervizzel rendelkezzék. A "pick up and delivery service" pedig nem a megajánlott termékre vonatkozó szolgáltatás, hanem bármilyen termék szállítására.
<br>Az alperes és az II. r. alperesi beavatkozó fellebbezési ellenkérelmében az elsõfokú bíróság ítéletének helybenhagyását kérte, a felperes költségben való marasztalása mellett. Az I. r. alperesi beavatkozó ellenkérelmet nem terjesztett elõ.
<br>A fellebbezés az alábbiak szerint alaptalan.
<br>A szervizpartneri kifejezés eltérõ tartalmi megítélése, az ajánlati felhívás pontatlansága és többértelmûsége a Kbt. 33. § (1) bekezdése alapján az ajánlati felhívás ellen elõterjesztett jogorvoslati kérelem elbírálása során bír relevanciával. Ebbõl következõen helytállóan indult ki az elsõfokú bíróság a perbeli jogkérdés megítélésénél abból, hogy a pontatlan többértelmû ajánlati felhívás alapulvételével kell vizsgálni, hogy a nyertes ajánlata megfelelt-e a kiírásnak, vagyis szervizpartneri referenciára vonatkozóan az ajánlat kielégítõ volt-e vagy sem. Az elsõfokú bíróságnak e körben kifejtett részletes, mindenre kiterjedõ érvelését a másodfokú bíróság teljeskörûen osztotta, kiemelve azt, hogy az ajánlati felhívás a leszállítandó gépkocsik szervizelésének biztosítását kívánta meg a közvetlen szervizpartneri kapcsolat útján. Következésképpen az volt vizsgálandó, hogy a felek által tartalmában nem vitatott "pick up and delivery service" szolgáltatás ennek a kitételnek megfelel-e vagy sem. Mivel a kiírás nem a közvetlen szervizelést, hanem a szervizpartneri kapcsolat közvetlenségét kívánta meg, nem vonható le az a következtetés, hogy a sajátos típusú "pick up and delivery service" szolgáltatás ne lenne olyan kapcsolat, amely ezt ne biztosítaná. Ebbõl következõen az elsõfokú bíróság helytállóan állapította meg azt, hogy a nyertes ajánlata megfelelt az ajánlati felhívás 11. b) pontjának elsõ francia bekezdésében meghatározott feltételeknek.
<br>Mindezek alapján a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján helybenhagyta.
<br>A pervesztes felperest a Pp. 78. § (1), (2) és 79. § (1), valamint a 83. § (1) bekezdése értelmében kötelezte a sikeresen fellebbezõ alperes és a II. r. alperesi beavatkozó javára másodfokú perköltség megfizetésére. Az I. r. alperesi beavatkozóknak az eljárás során költsége nem merült fel, ezért arról rendelkezni nem kellett.
<br>A felperes fellebbezésén 10 000 Ft illetéket lerótt, fellebbezése sikertelen volt, ezért köteles az illetékekrõl szóló 1990. évi XCIII. törvény 62. § (1) bekezdés h) pontja értelmében az illetékfeljegyzési jog folytán feljegyzett fellebbezési illeték további részének a 6/1986. (VI. 26.) IM r. 13. § (2) bekezdése alapján történõ megfizetésére.
<br>
<br>Budapest, 2004. március 17.
<br>
<br>Dr. Sára Katalin s. k., Dr. Szõke Mária s. k.,
<br>a tanács elnöke elõadó bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>