<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4262/2004)
</h2>
<br>1024 Budapest, Margit krt. 85.
<br>Ikt.sz.: D.135/16 /2004.
<br>
<br>Tárgy: a BIOTEST Kft. kérelmezõ jogorvoslati kérelme az Országos Vérellátó Szolgálat ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a BIOTEST Hungaria Kereskedelmi és Szolgáltató Kft. (2045 Törökbálint, Torbágy u 15/A, képv.: dr. Dörnyei András ügyvéd, 1022 Budapest, Bimbó út 37., továbbiakban: kérelmezõ) kérelme alapján indult jogorvoslati eljárásban, melyet az Országos Vérellátó Szolgálat (1113 Budapest, Karolina út 19-2l., képv.: dr. Gombocz Judit ügyvéd, 1092 Budapest, Kinizsi u. 21-25., továbbiakban: ajánlatkérõ) által "3-féle fehérvérsejt-mentesítõ vérszûrõ eszköz beszerzése" tárgyú közbeszerzési eljárása ellen nyújtott be, a kérelmezõ jogorvoslati kérelmének részben helyt ad és megállapítja, hogy ajánlatkérõ az 1. és 2. résztétel tekintetében megsértette a közbeszerzésekrõl szóló 1995. évi XL. törvény (továbbiakban: Kbt.) 52. § (2) bekezdés d) pontjára tekintettel a Kbt. 55. § (1) bekezdését, ezért a Döntõbizottság az ajánlatkérõ eljárást lezáró döntését az 1. és 2. résztétel tekintetében megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság a kérelmezõ kérelmét egyebekben elutasította.
<br>A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbe szerzések Tanácsa MÁK 10032000-01720361-00000000 bankszámlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõk részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.
<br>Ajánlatkérõ 2003. december 31-én a Közbeszerzési Értesítõ (K. É.) 52. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.
<br>Ajánlatkérõ a felhívás 3. c) és d) pontjában rögzítettek szerint lehetõvé tette a részajánlat tételét, mégpedig a meghatározott különféle típusú vérszûrõkre külön-külön, de az adott típus teljes mennyiségére.
<br>Ajánlatkérõ továbbá lehetõséget biztosított többváltozatú ajánlattételre is a felhívás 14. pontjában azzal, hogy az egyes ajánlati változatoknak egymástól elkülöníthetõeknek kell lenniük.
<br>Az ajánlati felhívás 16. g) pont elsõ francia bekezdése szerint ajánlatkérõ elvárása volt, hogy az ajánlattevõk csatolják a "három hónapnál nem régebbi cégkivonatát, illetve be nem jegyzett cég esetében a cégbíróság által érkeztetett bejegyzési kérelem hitelesített másolatát, illetve a vállalkozói igazolvány másolatát, az ajánlatot aláíró személy cégaláírási nyilatkozatát, illetve meghatalmazását."
<br>E pontot is érintõen ajánlatkérõ 2004. január 16-án a Közbeszerzési Értesítõ (K. É.) 6. számában közzétett hirdetménnyel annyiban helyesbített, hogy az ajánlatot aláíró személy cégaláírási nyilatkozatának másolatát, illetve meghatalmazását kérte.
<br>A felhívás 16. g) pont 5. francia bekezdésében kérte ajánlatkérõ a megajánlott termék(ek) forgalmazási jogosultságáról szóló igazolás csatolását. A felhívás 16. h) pontjában ajánlatkérõ rögzítette, hogy a Kbt. 43. § (4) és (5) bekezdésében foglaltak szerint hiánypótlási lehetõséget biztosít.
<br>Az ajánlattételi határidõig, 2004. február 14-ig az Allegro Kft. mindhárom részre 1 változatban, a Biosan Kft. az 1. és a 3. részre 2 változatban és kérelmezõ az 1. részre négy változatban, a 2. részre hat változatban, míg a 3. részre kettõ változatban nyújtott be ajánlatot.
<br>Ajánlatkérõ az ajánlatokat elbírálta, majd 2004. március 1-jén eredményt hirdetett, mely szerint az elsõ rész tekintetében nyertes a Biosan Kft., a 2. rész az érvényes ajánlatok híján, a 3. rész az anyagi fedezet elégtelen volta miatt eredménytelen.
<br>Kérelmezõ ajánlatát ajánlatkérõ érvénytelennek nyilvánította minden változat esetében, mivel az ajánlatot aláíró aláírási címpéldányát nem csatolta eredetiben, valamint az ajánlat 69. oldalán levõ, a PALL termékek forgalmazási jogára vonatkozó nyilatkozat tartalma pontatlan, nem egyértelmû, valamint az olasz PALL cég adta ki, aki nem gyártó, mivel a gyártó cég az USA PALL.
<br>Kérelmezõ 2004. március 4-én jogorvoslati kérelmet nyújtott be a Döntõbizottsághoz. Vitatta ajánlata érvénytelenné nyilvánításának jogszerûségét. Elõadta, hogy a felhívásnak megfelelõen csatolta az eredeti angol nyelvû forgalmazási jogosultságokat igazoló dokumentumokat, továbbá az aláírási címpéldány másolatát, tehát ajánlatkérõ olyan feltétel nemteljesítésével zárta õt ki, amilyen feltételt nem írt elõ. Hivatkozott arra, hogy a dokumentációban ajánlatkérõ lehetõvé tette az aláírási címpéldánynak másolatban történõ csatolását, illetõleg elõadta, hogy ajánlatkérõ az ajánlati felhívásának helyesbítésével a felhívásban is a másolati címpéldány csatolására adott lehetõséget.
<br>Tárgyaláson kifejtette, hogy a PALL cégtõl származó angol nyelvû igazolás forgalmazási jogosultságként értelmezhetõ, így az megfelel a felhívásban elõírtaknak. Csatolta a hivatkozott angol nyelvû irat hiteles másolatát. Hivatkozott továbbá arra is, ha mégsem lenne elfogadható a PALL cégtõl származó igazolás, akkor is mulasztott ajánlatkérõ azzal, hogy a Fresenius cég termékeivel megajánlott változatokat nem vizsgálta és nem értékelte, ugyanis ezen cégtõl származó forgalmazási igazolás ellen az ajánlatkérõ nem emelt kifogást, így ezen változatok érvényesek és elbírálhatóak. Kéri az érvénytelenné nyilvánításról szóló ajánlatkérõi döntés megsemmisítését, ideiglenes intézkedéssel a szerzõdéskötés megtiltását.
<br>Ajánlatkérõ észrevételében kérte a kérelem elutasítását. Elõadta, hogy a cégaláírási nyilatkozat becsatolását elõíró pontban nem, csak a dokumentációban szerepel a másolat becsatolásának lehetõsége. Mivel a felhívás és dokumentáció eltérése esetén a felhívás szövege a mérvadó, helyesen járt el, amikor az eredeti aláírási címpéldány csatolását tekintette követelménynek.
<br>Forgalmazási jog igazolása körében kifejtett álláspontja szerint a forgalmazási jog igazolása másképp nem történhet, mint gyártóig visszavezetve, mivel bármely országban csak az a cég kereskedhet, akit erre a gyártó cég felhatalmazott. Kérelmezõ esetében a gyártó cég az USA PALL nevû cég, míg a forgalmazási jogosultságot igazoló nyilatkozatot az olasz PALL cég adta ki. Hivatkozott továbbá arra is, hogy kérelmezõ nem csatolt a forgalmazási jog igazolására megfelelõ igazolást. Az ajánlat 69. oldalán az olasz PALL cégtõl származó angol nyelvû nyilatkozat arról szól, hogy kérelmezõ jogosult tárgyalásokat folytatni az OVSZ-szel", ami egyáltalában nem forgalmazási jogosultságot jelent, hanem képviseleti jogosultságot. Amennyiben csak képviseletre volt felhatalmazva kérelmezõ, akkor ajánlatot sem nyújthatott volna be saját nevében.
<br>Ajánlatkérõ csatolta a kérelmezõi angol nyelvû irat hiteles magyar fordítását. Kiegészítõ észrevételében ajánlatkérõ elõadta, hogy a kérelmezõ ajánlati változatai nem kerültek értékelésre tekintettel arra, hogy a teljes ajánlat érvénytelenné nyilvánításra került.
<br>Ajánlatkérõ fenntartotta azon álláspontját, hogy a PALL cég által adott nyilatkozat nem tekinthetõ forgalmazási jog igazolásának, ezért annak el nem fogadása helyesen történt.
<br>Egyéb érdekelt, a BIOSAN Kft. tárgyaláson tett érdemi észrevételében elõadta, hogy megítélése szerint sem fogadható el a kérelmezõ által, a PALL cégtõl származó nyilatkozat mint magyarországi forgalmazási jog alapítása és igazolása. Elõadta továbbá, hogy véleménye szerint a kérelmezõ ajánlata mindenképpen érvénytelen, mivel nem nyilatkozott a Kbt. 43. § (2) bekezdés c) pontjára, amit ajánlatkérõ elõírt. Hivatkozott arra, hogy a megajánlott termékek gyártói a teljesítésbe egyébként részt vevõ szervezeteknek minõsülnek, így nyilatkozattételi kötelezettség jelen esetben fennállt volna.
<br>A Döntõbizottság 2004. március 24-én - tekintettel ajánlatkérõ tárgyaláson tett nyilatkozatára, miszerint a szerzõdéskötésre még nem került sor D.135/10/2004. sz. alatt meghozott határozatával ideiglenes intézkedést alkalmazott és a szerzõdés megkötését megtiltotta.
<br>A Döntõbizottság megállapította, hogy a kérelmezõ jog orvoslati kérelme részben megalapozott az alábbi indokok alapján.
<br>A Döntõbizottságnak a Kbt. 76. § (1) bekezdésben rögzített hatáskörében - a kérelem keretei között - abban a kérdésben kellett állást foglalni, hogy ajánlatkérõ a kérelmezõ ajánlata esetében jogszerûen állapította meg valamennyi ajánlati változat érvénytelenségét a döntés alapjául megjelölt okok miatt.
<br>A Kbt. 26. § (2) bekezdés második fordulata értelmében ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdése kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.
<br>Ajánlatkérõ felhívásában és a dokumentációban is egyértelmûen megfogalmazta, hogy a csatolni kért, az ajánlatot aláíró személy cégaláírási nyilatkozat másolatban teljesíthetõ.
<br>A kérelmezõ ajánlatának 30. oldalán csatolta az ajánlatot aláró ügyvezetõ, dr. Szolnoky Miklós aláírási címpéldányát a felhívásban elvárt másolati formában. Ajánlatkérõ tehát eltérve a felhívásában, illetõleg a dokumentációjában elõírtaktól az ajánlat hiányaként fogalmazta meg, hogy nem az eredeti aláírási címpéldány került csatolásra.
<br>Ajánlatkérõ ezen kifogása nem tekinthetõ jogszerûnek, ugyanis a Kbt. 26. § (2) bekezdése értelmében az ajánlati felhívásához kötötten nem fogalmazhat meg az eljárás késõbbi szakaszában további elvárásokat, tehát az eredeti felhívásban, dokumentációban egyértelmûen rögzített formai elvárásától nem térhet el.
<br>A kérelmezõ ajánlatában az ajánlatkérõ elvárásának eleget téve csatolt irat nem eredményezhet jogszerûen érvénytelenségi okot, mivel a kérelmezõ ajánlata nem tért el a felhívástól, dokumentációtól az aláírási címpéldány csatolása körében.
<br>A rendelkezésre álló iratokból egyértelmûen megállapítható volt, hogy a kérelmezõ az 1. és 2. résztétel tekintetében élt a felhívás 14. pontjában rögzített lehetõséggel és többváltozatú ajánlatot tett, egyrészt a 100% mennyiségre, valamint 120% mennyiségre. Ajánlatkérõ ugyanis a felhívás 3. a) pontjában kikötötte azon jogát, hogy a megadott mennyiségektõl - minden egyes típus tekintetében külön-külön - a szerzõdéskötés során 20%-kal felfelé eltérjen. A kérelmezõ által megajánlott változatok az 1. és 2. résztétel körében két gyártó termékeit jelentették.
<br>Az 1. résztételnél tehát kérelmezõ benyújtott változatokat a PALL cég termékeivel 100%-os és 120%-os mennyiségre is, míg tett ajánlatot a Fresenius cég termékeivel 100%-os és 120%-os mennyiségre. A kérelmezõ ugyanígy járt el a 2. résztétel esetében is azzal, hogy megajánlott egy további változatot a PALL és a Fresenius termékeivel közösen.
<br>A 3. résztétel esetében a kérelmezõ kizárólag a PALL termékeit megajánló egy változatot nyújtott be.
<br>Ezt követõen a Döntõbizottság megvizsgálta, hogy azon változatok esetén, ahol a PALL cég termékeivel pályázott, a kérelmezõ ajánlatkérõ jogszerûen hivatkozott-e a csatolt nyilatkozat elfogadhatatlanságára.
<br>Ajánlatkérõ a felhívás 16. "Egyéb információk" g) pont 5. francia bekezdésében elõírta, hogy a megajánlott termék(ek) forgalmazási jogosultságáról szóló igazolást csatolni kell.
<br>A kérelmezõ ajánlatának 69. oldalán csatolt egy angol nyelvû iratot, mely elõadása szerint a PALL cég termékeinek forgalmazásra jogosítja fel.
<br>Az eljárásban rendelkezésre állt a vizsgált angol nyelvû irat hiteles magyar fordítása mind az ajánlatkérõ, mind a kérelmezõ által csatoltan.
<br>A hiteles fordítások tartalmilag egyezõen arról szólnak, hogy a PALL cég a tárgyalások lefolytatására ad meghatalmazást, a nyilatkozatban nem esik azonban szó arról, hogy a kérelmezõ a PALL cég termékeinek magyarországi forgalmazója lenne, illetõleg, hogy ilyen jogot a gyártó cég adott volna kérelmezõnek.
<br>A Döntõbizottság osztotta az ajánlatkérõ álláspontját, mely szerint a kérelmezõ által csatolt, az ajánlat 69. oldalán található, a PALL Italia S.r.l. cég által kiadott nyilatkozat tartalmilag nem értékelhetõ forgalmazási jogosultság igazolásaként, ezt egyértelmûen alátámasztják a hiteles fordítások szövegei. A fentiek alapján tehát a kérelmezõ nem tett eleget a felhívás 16. g) pont 5. francia bekezdésében elõírt követelménynek, és így ajánlatkérõ jogszerûen hivatkozott ezen hiányosságra mint érvénytelenségi okra.
<br>Rámutat a Döntõbizottság arra, hogy a nyilatkozat tekintetében nem élhetett ajánlatkérõ a hiánypótlás lehetõségével, tekintettel arra, hogy a kért nyilatkozat tartalmi hiányosságban szenvedett, amely pótlására a törvény nem ad lehetõséget még a Kbt. 44. § és 46. § körébe tartozó igazolások, nyilatkozatok esetében sem. A csatolt nyilatkozat taralma egyértelmû volt abban, hogy az kizárólag tárgyalásokra történõ meghatalmazást ad, nem kellett ajánlatkérõnek a Kbt. 57. § (1) bekezdésében rögzített felvilágosításkéréssel élnie. Megjegyzi a Döntõbizottság, hogy a törvény fent hivatkozott szakaszában csak lehetõségként és nem kötelezettségként rögzíti a felvilágosításkérést, így már ezen okból sem kérhetõ számon annak nemalkalmazása ajánlatkérõtõl.
<br>A kérelmezõ ajánlati változatai az 1. és 2. résztétel esetében, ahol a PALL cég termékei szerepeltek a forgalmazási igazolás hiányossága okán nem teljesítette ajánlatkérõ elõírásait, ezért ezen ajánlati változatok érvénytelenné nyilvánítása a Kbt. 52. § (2) bekezdés d) pontjára hivatkozással nem volt jogsértõ.
<br>A 3. résztétel tekintetében megállapítható volt, hogy kérelmezõ kétváltozatú ajánlatot nyújtott be kizárólag a PALL cég termékeivel, így ezen részben ajánlata nem felelt meg ajánlatkérõ elõírásának a forgalmazási jogosultság igazolása körében, ezért ezen résztétel tekintetében is jogszerûnek tekinthetõ ajánlatkérõ döntése, amellyel a kérelmezõ ajánlatát érvénytelenné nyilvánította.
<br>A Kbt. 55. § (1) bekezdése szerint az ajánlatokat a lehetõ legrövidebb idõn belül el kell bírálni, az eljárás eredményét vagy eredménytelenségét legkésõbb az ajánlatok felbontásától számított harminc (építési beruházás esetén hatvan) napon belül - az ajánlati felhívásban meghatározott eredményhirdetési idõpontban - nyilvánosan ki kell hirdetni.
<br>Jelen esetben ez azt jelenti, hogy ajánlatkérõnek az ajánlatban szereplõ valamennyi ajánlati változatot vizsgálnia kell, és az érvényes változatok esetében el kell végeznie azok értékelését.
<br>Ajánlatkérõ az aláírási címpéldány másolatban történõ csatolásának kifogásolásán túl kizárólag a PALL cég által adott angol nyelvû nyilatkozatot nem fogadta el, mint forgalmazási igazolást, amely ok csak azoknál a változatoknál bír relevanciával, ahol a kérelmezõ a PALL cég termékeit ajánlotta meg.
<br>Figyelemmel arra, hogy az aláírási címpéldány másolatban történõ csatolása kielégítette ajánlatkérõ felhívásban megfogalmazott elvárását, a kérelmezõnek az 1. és 2. résztétel körében azon ajánlati változatai, amelyek nem a PALL cég termékeit tartalmazták, ajánlatkérõ által megjelölt okból nem érvénytelenek, így ajánlatkérõ jogszerûtlenül mellõzte ezen változatok értékelését, ezzel megsértve a Kbt. 52. § (2) bekezdését és a Kbt. 55. § (1) bekezdését.
<br>Tekintettel a fent leírtakra a Döntõbizottság a rendelkezõ részben foglaltak szerint határozott és a Kbt. 88. § (1) bekezdés c), d) és f) pontja szerinti jogkövetkezményeket alkalmazta, egyebekben a kérelmet elutasította.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg. A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.
<br>Miután a Kbt. 88. § (1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni és a bírság összegének megállapításánál méltányosságból sem mehet a minimumösszeg alá, így a Döntõbizottság a bírság összegét a törvényi minimum összegében állapította meg.
<br>A Döntõbizottság a bírság összegének megállapításakor a Kbt. 88. § (5) bekezdésben foglaltakat vette figyelembe, e körben arra volt alapvetõen tekintettel, hogy ajánlatkérõnek módja van a megállapított jogsértések kiküszöbölésére, a kiszabott bírságot a fentiekre tekintettel szükségesnek, de egyben elegendõnek ítélte.
<br>Tekintettel arra, hogy ajánlatkérõ az érdemi határozat meghozataláig nem intézkedett az eredménytelenül zárult 2. résztétel tekintetében új eljárás indításáról, ezért a Döntõbizottságnak lehetõsége volt ezen résztétel esetében is alkalmazni a Kbt. 88. § (1) bekezdés c) pontja alkalmazásával ajánlatkérõ eljárást le záró döntését megsemmisíteni.
<br>A költségek viselésérõl a Kbt. 88. § (1) bekezdés h) pontja alapján döntött. A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 8.
<br>
<br>Dr. Sárkány Izolda s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Dr. Tukacs László s. k.,
<br>közbeszerzési biztos
<br>
<br>
<br><br></body></html>