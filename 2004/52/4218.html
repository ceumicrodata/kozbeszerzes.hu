<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4218/2004)
</h2>
<br>1024 Budapest, Margit krt. 85.
<br>Ikt.sz.: D.130/9/2004.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás a Vas Megyei Önkormányzat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által a Vas Megyei Önkormányzat (9700 Szombathely, Berzsenyi tér 1., nevében eljár: SZÖVTERV Szombathelyi Tervezõ és Beruházó Kft., 9700 Szombathely, Óperint u. 4-6., a továbbiakban ajánlatkérõ) "Vas Megyei Szakosított Otthon Ivánc B épület kiskastély részleges rekonstrukciója" tárgyú jogorvoslati eljárásban megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 26. § (1) bekezdés második fordulatára tekintettel a Kbt. 70. § (1) bekezdés c) pontját, ezért az ajánlatkérõt 1 000 000 Ft, azaz egymillió forint pénzbírság megfizetésére kötelezi.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.
<br>A felek az eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>Az ajánlatkérõ az Egészségügyi, Szociális és Családügyi Minisztérium részérõl a szociális intézmények rekonstrukciós programjának 2003. évi folytatásával kapcsolatosan 2003. augusztus 27-én igénybejelentési felhívást kapott, majd 2003. szeptember 16-án tájékoztatták az ajánlatkérõt, hogy további forrás áll rendelkezésre, amelyet a megyei önkormányzatok a halaszthatatlan jellegû felújítások, rekonstrukciók megvalósításához vehetik igénybe.
<br>A tájékoztató szerint az igénybejelentések benyújtási határ ideje 2003. szeptember 30. volt. Ezt követõen az ajánlatkérõ 2003. szeptember 30-án a szociális intézmények rekonstrukciós programja keretében pályázatot nyújtott be a rendelkezõ részben meghatározott rekonstrukció, illetve beszerzés tárgyában. Az ajánlatkérõ által bejelentett pénzügyi igény 29 millió forint volt. Az ajánlatkérõ által kitöltött igénybejelentési adatlap 5. pontja tartalmazta azt a rendelkezést, hogy a támogatás átutalását 2004. II. negyedévéig teljes összeggel be kell tervezni és az átutalt összeget 2004. június 10-ig fel kell használni.
<br>Az ajánlatkérõt az Egészségügyi, Szociális és Családügyi Minisztérium 2003. december 19-én kelt és az ajánlatkérõnél 2004. január 6-án érkeztetett támogatási szerzõdés megküldésével értesítette, hogy 29 millió forintos egyszeri vissza nem térítendõ támogatásban részesül, a mindösszesen 41 500 E Ft keretösszegû beruházás vonatkozásában, 12 500 E Ft saját forrás biztosításának kötelezettsége mellett.
<br>A vonatkozó támogatási szerzõdés 19. pontja tartalmazta, hogy a szerzõdésben foglaltak teljesítése során a közbeszerzésrõl szóló 1995. évi XL. törvény hatályos rendelkezései az irányadóak.
<br>Az ajánlatkérõ közbeszerzési bizottsága 2004. február 5-én döntött arról, hogy a rendelkezõ részben meghatározott beszerzés tárgyában a hirdetmény közzététele nélküli tárgyalásos közbeszerzési eljárás keretében az ajánlati felhívást az S.I.X. Kft., Dancsecs Építõipari Kft., a BP Etalon Kft., a Tender Kft. és az ÉPSZÖV Rt. részére küldi meg.
<br>Az ajánlatkérõ 2003. február 17-én küldte meg az ajánlati felhívását a fent említett ajánlattevõknek, egyidejûleg tájékoztatva a Döntõbizottság elnökét a Kbt. 70. § (1) bekezdés c) pontja szerinti hirdetmény közzététele nélküli tárgyalásos eljárás megindításáról.
<br>Az eljárásfajta választásának indokául elõadta, hogy a támogatási szerzõdés a rendelkezõ részben meghatározott rekonstrukcióra nézve 2004. január hónapban került aláírásra és a megvalósítás végsõ határideje 2004. június 30.
<br>A kivitelezési munkák átfutási ideje legalább három hónap, mivel az épület lakott és csak több ütemben végezhetõek el a felújítási munkálatok. Erre figyelemmel az ajánlatkérõ által elõre nem látható okból elõállt rendkívüli sürgõsség miatt, a törvényben elõírt határidõk más eljárás keretében nem lennének betarthatóak.
<br>Az ajánlatkérõ által megküldött ajánlati felhívás tartalmazta a beszerzés tárgyát és mennyiségét.
<br>A szerzõdés teljesítési határidejeként 2004. június 15-ét jelölte meg.
<br>Az ajánlatkérõ ajánlattételi határidõnek az ajánlati felhívás kézhezvételétõl számított 10. napot jelölte meg, az elsõ tárgyalás idõpontjának az ajánlattételi határidõ lejártát követõ elsõ napot azzal, hogy több tárgyalás megtartása is lehetséges.
<br>Az ajánlati felhívás szerint az eredményhirdetés idõpontja az utolsó tárgyalás napját követõ elsõ nap, illetve ha ez nem munkanap, akkor az azt követõ elsõ munkanap.
<br>Az ajánlati felhívás tartalmazta az ajánlattevõk pénzügyi, gazdasági és mûszaki alkalmasságára kért adatokat és tényeket, illetve a szerzõdés teljesítésére alkalmatlanná nyilvánítás szempontjait. Az ajánlati felhívás szerint többváltozatú ajánlat tétele lehetséges volt.
<br>Az ajánlati felhívás szerint az ajánlatok elbírálásának szempontja a legalacsonyabb összegû ellenszolgáltatás.
<br>Az ajánlatkérõ lebonyolítóján keresztül ajánlati dokumentációt az ajánlati felhívással egyidejûleg rendelkezésre bocsátott, valamint konzultációs lehetõséget is biztosított.
<br>A Döntõbizottság elnöke 2004. március 2-án kezdeményezett jogorvoslati eljárást az ajánlatkérõ közbeszerzési eljárása ellen.
<br>A kezdeményezõ irat indokolása szerint a rendelkezésre álló iratokból a Kbt. 70. § (1) bekezdés c) pontjában foglalt feltételek fennállása egyértelmûen nem állapítható meg. Ennek alapján indítványozta a közbeszerzési eljárás jogalapjának és az ajánlati felhívás jogszerûségének a vizsgálatát.
<br>Az ajánlatkérõ érdemi észrevételében kérte a kezdeményezés megszüntetését, mivel álláspontja szerint a Kbt. 70. § (1) bekezdés c) pontjára alapított közbeszerzési eljárása jogszerû.
<br>Indokolásul elõadta, hogy a támogatást nyújtó Egészségügyi, Szociális és Családügyi Minisztérium értesítése az ajánlatkérõhöz a támogatásra irányuló igény elfogadásáról, illetve a pályázat kedvezõ elbírálásáról 2004. január 6-án érkezett meg.
<br>Az ajánlatkérõ a támogatási szerzõdést csak 2004. január 16-án tudta aláírni, mivel a mellékletek kitöltéséhez szükséges mûszaki adatokat a tervezõvel, illetve a lebonyolítóval egyeztetni kellett, ami idõigényes volt.
<br>A mellékletek kitöltése egyébként a támogatási szerzõdés érvényességének feltétele is volt, következésképpen csak ezt követõen lehetett a közbeszerzési eljárást elindítani.
<br>A mûszaki tervdokumentáció, amely az ajánlatkérési dokumentációnak része, 2004. február 16-ra készült el és az ajánlatkérõ közbeszerzési bizottsága az ajánlati felhívást a 2004. február 5-ei 6/2004. (II. 5.) sz. határozatával hagyta jóvá.
<br>A közbeszerzési bizottság azért döntött a Kbt. 70. § (1) bekezdés c) pontjában jelzett eljárás választása mellett, mivel a nyílt közbeszerzési eljárás lebonyolítása körülbelül két és fél hónapot venne igénybe és figyelembe véve, hogy a tárgyi felújítási munkák kivitelezésének minimálisan szükséges idõigénye három hónap, ezért a 2004. június 30-i támogatási szerzõdésben elõírt határidõt csak ezen eljárásfajta keretében lehet betartani.
<br>A BP Etalon Kft. és a Dancsecs Építõipari és Szolgáltató Kft. bejelentette, hogy ajánlatot nem kívánnak benyújtani.
<br>A 2004. február 27-ei ajánlattételi határidõre az S.I.X. Ipari és Szolgáltató Kft., az ÉPSZÖV Rt., valamint a Tender Kft. nyújtott be ajánlatot az ajánlatok bontásáról szóló jegyzõkönyv szerint.
<br>Még ugyanezen a napon megtörtént a pályázatokkal kapcsolatos elsõ tárgyalás, ahol a pályázók, illetve ajánlattevõk közölték a végsõ ajánlati áraikat, illetve vállalkozói díjakat.
<br>A 2004. március 17-ei eredményhirdetésen a közbeszerzési eljárás nyertese a Tender Kft. lett.
<br>Ajánlatkérõ becsatolta a SZÖVTERV Kft.-vel mint lebonyolítóval kötött megbízási szerzõdését, mely 2004. február 5-én került megkötésre a kivitelezõi szerzõdés megkötésének elõkészítése, valamint a felújítás során lebonyolító és mûszaki ellenõri feladatok ellátására.
<br>Az ugyanekkor megkötött tervezési szerzõdés szerint az ajánlatkérõ megbízta a SZÖVTERV Kft.-t a beszerzés tárgyát képezõ épületre vonatkozó kiviteli tervek, dokumentáció elkészítésével.
<br>A Döntõbizottság a közbeszerzési eljárásban keletkezett iratok, az ajánlatkérõ érdemi észrevétele és tárgyaláson tett nyilatkozata alapján megállapította, hogy az ajánlatkérõ közbeszerzési eljárása ellen hivatalból kezdeményezett jogorvoslati eljárás megalapozott.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás ezen megengedõ szabályait a Kbt. 70. §-a tartalmazza.
<br>Az ajánlatkérõ a közbeszerzési eljárását a Kbt. 70. § (1) bekezdés c) pontjára alapította, amely szerint az ajánlatkérõ e rendelkezés alapján akkor alkalmazhat tárgyalásos eljárást árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.
<br>A Döntõbizottság a jelen eljárásban e feltételek fennállását vizsgálta és megállapította, hogy a fenti együttes feltételek nem állnak fenn az alábbiak szerint.
<br>A Döntõbizottság nem osztotta az ajánlatkérõ álláspontját, hogy a közbeszerzési eljárás megindítására legkorábban a támogatási szerzõdés 2004. január 6-án történõ kézbesítését követõen , a támogatás elnyerésére vonatkozó értesítés tudomásul vételével nyílt lehetõség az ajánlatkérõ részére.
<br>A Kbt. 2. § (4) bekezdés c) pontja szerint az a szervezet, amely támogatásra irányuló igényt (pályázatot benyújtott), e törvény szabályai szerint jogosult eljárni. Ha a beszerzés nem osztható meg a támogatásból és a saját forrásból megvalósítandó beszerzés tekintetben, e törvényt önkéntesen alkalmazó szervezetnek a közbeszerzési eljárást az egész eljárásra kell megindítania.
<br>A Kbt. 2. § (5) bekezdése szerint az e törvényt a (4) bekezdés alapján önkéntesen alkalmazó szervezetre vagy személyre a törvény minden rendelkezése vonatkozik. Kivétel ez alól a (4) bekezdés c) pontjában meghatározott szervezet, amelyre a 32. § (2) bekezdésében az anyagi fedezet rendelkezésre állására vonatkozó szabály nem vonatkozik; valamint az 55. § (4) bekezdését, a 62. § (3) bekezdését és a 73. § (1) bekezdését úgy kell alkalmazni, hogy az ott írt oknak, illetve körülménynek minõsül a támogatásra irányuló igény el nem fogadása. A (4) bekezdés c) pontjában meghatározott szervezet, továbbá a felhívásban (az egyéb információk körében) köteles e bekezdésben foglaltakra felhívni az ajánlattevõk (részvételre jelentkezõk) figyelmét.
<br>A Döntõbizottság megállapította, hogy az ajánlatkérõnek, függetlenül a támogatásra történõ igényének mikénti elbírálásától, már a támogatási igényének benyújtásakor lehetõsége lett volna a közbeszerzési eljárása nyílt vagy meghívásos eljárás keretében történõ megkezdésére, amely lehetõséget elmulasztotta.
<br>A Döntõbizottság figyelembe vette az ajánlatkérõ tárgyaláson tett nyilatkozatát, amely szerint tisztában volt azzal, hogy a támogatás kapcsán - annak mértékére tekintettel - a tervezett rekonstrukció mindenképpen a közbeszerzési törvény hatálya alá fog tartozni.
<br>Amennyiben az ajánlatkérõ a támogatási igény benyújtását, azaz 2003. szeptember 30-át követõen haladéktalanul kezdeményezi a közbeszerzési eljárás megindítását, akkor lehetõsége lett volna a közbeszerzési törvénynek a nyílt vagy meghívásos eljárásra vonatkozó szabályai szerint lebonyolítani az eljárást a rekonstrukció 3 hónapos kivitelezési idõtartamra is figyelemmel.
<br>A Döntõbizottság rámutat arra, hogy az ajánlatkérõ által szeptember 30-án a támogató minisztériumnak elküldött igénybejelentési adatlap 5. pontjában az a rendelkezés szerepel, hogy az átutalt összeget, a támogatást 2004. június 10-ig fel kell használni.
<br>Ennek alapján az ajánlatkérõnek már figyelembe kellett volna venni a közbeszerzési eljárás tervezésénél a kivitelezési idõtartamot, figyelemmel arra az általa ismert tényre, hogy az épületben a betegek ellátását a beruházás, illetve a rekonstrukció alatt is biztosítania kell.
<br>A Döntõbizottság megállapította, hogy az eljárásfajta választás feltételét képezõ és a rendkívüli sürgõsséget megalapozó okok vonatkozásában nem valósult meg, hogy az említett tényezõk elõre nem voltak láthatóak. A Kbt. fenti rendelkezéseit figyelembe véve a közbeszerzési eljárásnak a támogatás benyújtásával egyidejûleg történõ kezdeményezése tekintetében mulasztás terheli az ajánlatkérõt.
<br>A Döntõbizottság a fentiekre tekintettel megállapította, hogy az ajánlatkérõnek a Kbt. 70. § (1) bekezdés c) pontjára alapított közbeszerzési eljárása jogsértõ volt.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértés megállapította, valamint az f) pont alapján döntött a bírság kiszabásáról.
<br>A Döntõbizottság a Kbt. fenti rendelkezése alapján döntött a bírság kiszabásáról. A bírság összegének megállapításánál figyelembe vehetõ körülményeket a Kbt. 88. § (4) és (5) bekezdései szabályozzák.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A hatályos jogszabályok szerint a bírság legkisebb összege szervezet vonatkozásában 1 000 000 Ft, természetes személlyel szemben pedig 100 000 Ft.
<br>A Döntõbizottság minimális összegû bírságot szabott ki arra tekintettel, hogy a közbeszerzés értéke a 35 millió forintot nem haladja meg, továbbá az ajánlati felhívás tartalma nem volt jogsértõ, valamint tekintettel volt a beszerzés közérdekû tár gyára.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 2.
<br>
<br>Dr. Csanádi Péter s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>