<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4263/2004)
</h2>
<br>1024 Budapest, Margit krt. 85.
<br>Ikt.sz.: D.177/9/2004.
<br>
<br>Tárgy: a Szebszi Kft. jogorvoslati kérelme a Kincstári Vagyoni Igazgatóság közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Szebszi Faanyagvédelmi és Építõipari Kft. (2030 Érd, Citromfa u. 29., a továbbiakban: kérelmezõ) által a Kincstári Vagyoni Igazgatóság (1054 Budapest, Zoltán u. 16., a továbbiakban: ajánlatkérõ) "Csókakõ várrom romkonzerválási és rekonstrukciós munkák végzése a felsõ várban, III. ütem" tárgyú közbeszerzési eljárása ellen benyújtott kérelem alapján indított jogorvoslati eljárást megszünteti.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek nincs helye és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban tett nyilatkozatai alapján az alábbi tényállást állapította meg:
<br>Ajánlatkérõ 2004. március 1-jén, a Közbeszerzési Értesítõ 24. számában 1196/2004 számon ajánlati felhívást tett közzé nyílt közbeszerzési eljárás megindítására a rendelkezõ részben meghatározott tárgyban.
<br>Ajánlatkérõ az ajánlati felhívása 11. a) pontjában határozta meg a pénzügyi, gazdasági és mûszaki alkalmasság igazolására kért adatokat és tényeket. A mûszaki alkalmasság igazolása vonatkozásában - többek között - a következõket írta elõ:
<br>"az ajánlattevõnek és a közbeszerzés értékének 10%-át meghaladó mértékben igénybe venni kívánt alvállalkozójának a Kbt. 44. § (2) bekezdés a) pontjában elõírt, az elõzõ három év legjelentõsebb - a beszerzés tárgyának megfelelõ - referenciáinak ismertetése az ajánlati dokumentáció részét képezõ adatlapon és a referencianyilatkozatok becsatolása;"
<br>A szerzõdés teljesítésére alkalmatlanná minõsítésének szempontjai között a 11. b) pontban elõírta, hogy "az ajánlattevõ és a közbeszerzés értékének 10%-át meghaladó mértékben igénybe venni kívánt alvállalkozója által együttesen megjelölt referenciák között nem szerepel legalább 2 db, a közbeszerzés tárgyával megegyezõ jellegû mûemléki és várfalazási munka, amelyeknek egyike sem a tárgyi munkán valósult meg, és azok értéke nem éri el az adott ajánlattevõ nettó ajánlati ára legalább 75%-át."
<br>Az ajánlatok elbírálásának szempontja az összességében legelõnyösebb ajánlat volt.
<br>Kérelmezõ 2003. március 22-én jogorvoslati kérelmet terjesztett elõ. A Döntõbizottság kérelmezõt hiánypótlásra hívta fel. A kérelmezõ 2004. március 29-én pótolta a hiányt, így a Döntõbizottság a jogorvoslati eljárást megindította.
<br>Kérelmezõ a jogorvoslati kérelmében kérte jogsértés megállapítását, valamint költségeinek megtérítését.
<br>Álláspontja szerint a felhívás 11. b) pontjának 10. francia bekezdésben foglalt feltétele kérelmezõt jogsértõ módon zárja ki a lehetséges ajánlattevõk közül. D.177/6/2004. számú, 2004. április 7-én kelt határozatával a Döntõbizottság a közbeszerzési eljárást felfüggesztette.
<br>Ajánlatkérõ 2004. április 7-én kelt beadványában tájékoztatta a Döntõbizottságot, hogy ajánlati felhívását ezen a napon visszavonta tekintettel arra, hogy a rendelkezésére álló pénzügyi fedezet alapján célszerûbbnek tartja a jelen eljárás tárgyát képezõ III. ütemet a IV. ütemmel együtt megpályáztatni.
<br>2004. április 7-én kelt beadványában kérelmezõ kérte a jogorvoslati eljárás megszüntetését az ajánlati felhívás visszavonására való tekintettel.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja.
<br>A fentiek alapján a Döntõbizottság a jogorvoslati eljárást megszüntette.
<br>A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a Kbt. 88. § (1) bekezdés h) pontjára.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>Fentiek alapján a 2004. április 21-re kitûzött tárgyalást a Döntõbizottság nem tartja meg.
<br>
<br>Budapest, 2004. április 13.
<br>
<br>Dr. Telek Katalin s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br><br></body></html>