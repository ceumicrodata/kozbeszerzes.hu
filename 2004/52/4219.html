<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4219/2004)
</h2>
<br>1024 Budapest, Margit krt. 85.
<br>Ikt.sz.: D.97/9/2004.
<br>
<br>Tárgy: a SKANSKA D.S. a.s. és az Inzinierske Stavby jogorvoslati kérelme a Nemzeti Autópálya Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a SKANSKA D.S. a.s. (F. Nováka 3/5267, 79640 Prostejov, Csehország, képviseli: dr. Nagy Brigitta ügyvéd, 1137 Budapest, Szent István krt. 18., II. em., a továbbiakban: I. r. kérelmezõ) és az Inzinierske Stavby, a.s. Priemyselná 7., 04245 Kosice Szlovákia, képviseli: dr. Mezeiné dr. Nyitrai Beáta ügyvéd, 1054 Budapest, Alkotmány u. 4. I. 2., a továbbiakban: II. r. kérelmezõ) jogorvoslati kérelmét, melyet a Nemzeti Autópálya Rt. (1036 Budapest, Lajos u. 80., képviseli: dr. Császy Zsolt jogtanácsos, a továbbiakban: ajánlatkérõ) az "M7 autópálya köröshegyi feszített beton völgyhídja kiviteli terveinek elkészíttetése és a Zamárdi-Balatonszárszó (110+678-125+350 km) közötti szakasz út- és hídépítési munkáinak megvalósítása" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ érdemi észrevétele és a felek tárgyaláson tett nyilatkozatai alapján az alábbi tényállást állapította meg.
<br>Ajánlatkérõ Közbeszerzési Értesítõ 2003. december 17-én megjelent 51. számában tett közzé részvételi felhívást elõminõsítési eljárás megindítására az M7-es autópálya köröshegyi feszített beton völgyhídja kiviteli terveinek elkészíttetése és a Zamárdi-Balatonszárszó (110+678-125+350 km) közötti szakasz út- és hídépítési munkáinak megvalósítása tárgyában.
<br>Az ajánlatkérõ a részvételi felhívásban jelezte, hogy részajánlat és többváltozatú ajánlat benyújtására lehetõséget nem biztosít.
<br>A részvételi felhívás 6. c) pontja szerint a részvételi jelentkezés nyelve magyar.
<br>A részvételi felhívás 9. pontjában határozta meg a részvételre jelentkezõk pénzügyi, gazdasági és mûszaki alkalmassága igazolására kért adatokat és tényeket az alábbiak szerint:
<br>A pénzügyi és gazdasági alkalmasság igazolása [a Kbt. 44. § (4) bekezdése alapján az elsõ és a második francia bekezdésben foglalt alkalmassági követelményeknek a részvételre jelentkezõk és a 10% feletti alvállalkozók külön-külön meg kell feleljenek. A harmadik francia bekezdésben foglalt alkalmassági követelményeknek a részvételre jelentkezõ egyedül kell megfeleljen].
<br>- Valamennyi számlavezetõ bank (pénzintézet) 30 napnál nem régebbi eredeti vagy közjegyzõ által hitelesített nyilatkozata a részvételre jelentkezõ fizetõképességének megállapítására az alábbi tartalommal [a Kbt. 44. § (4) bekezdés a) pontja].
<br>- mióta vezeti a részvételre jelentkezõ a bankszámláját,
<br>- nyilatkozat a részvételre jelentkezõ pénzügyi helyzetérõl, hitel- és fizetõképességérõl,
<br>- a részvételi jelentkezõ számláján az igazolás kiadását megelõzõ 12 hónapban a forgalom hány számjegyû volt,
<br>- a részvételi jelentkezõ fizetési kötelezettségének pontosan eleget tesz-e,
<br>- a számláján sorban állás az igazolás kiadását megelõzõ 12 hónapban elõfordult-e, ha igen, hány esetben, milyen összegben.
<br>- A részvételi jelentkezõ 2000., 2001. és 2002. évekrõl készült, a cégbírósághoz benyújtott mérlege és eredmény-kimutatása (illetve egyéni vállalkozó esetén az adóbevallás másolata) a cégjegyzésre jogosultak által aláírva, amennyiben a számviteli törvény alapján kötelezõ, könyvvizsgálói záradékkal együtt, amennyiben nem kötelezõ a könyvvizsgálat, az éves, illetve az egyszerûsített éves beszámoló valamennyi példányán kötelezõ feltüntetni a következõ szöveget: "A közzétett adatokat könyvvizsgáló nem ellenõrizte!" [a Kbt. 44. § (1) bekezdés b) pontja].
<br>- A részvételi jelentkezõ számlavezetõ bankja (pénzintézet) bankjai (pénzintézetei) által kibocsátott szándéknyilatkozat(ok) arról, hogy szerzõdéskötés esetén a pénzintézet(ek) kész(ek) hitelt nyújtani a teljesítés idõtartama alatt a részvételi jelentkezõ részére a tárgyi munka finanszírozására összességében 1000 M Ft értékben [a Kbt. 44. § (1) bekezdés d) pontja].
<br>A mûszaki alkalmasság körében ajánlatkérõ elõírta, hogy:
<br>A Kbt. 44. § (4) bekezdése alapján a mûszaki alkalmassági követelményeknek a részvételre jelentkezõk és a 10% feletti alvállalkozók együttesen kell megfeleljenek:
<br>E körben többek között elõ írás volt:
<br>Az elõzõ 5 év (1998-2002.) jelentõsebb, a jelen közbeszerzés tárgyának megfelelõ vagy azzal azonos tárgyú és nagyságrendû vállalkozások referenciamunkák (bemutatása) legalább a teljesítés helyének, idejének, az ellenszolgáltatás összegének, a fõbb mûszaki, mennyiségi mutatóknak, a munkában való részvétel arányának és a szerzõdést kötõ másik félnek a megnevezésével, az információt nyújtó személy címével, nevével és telefonszámával, referencialevelek csatolásával [a Kbt. 44. § (2) bekezdés a) pontja].
<br>A részvételi felhívás 10. a) pontja tartalmazta a részvételre jelentkezõk alkalmassága elbírálásának szempontjait.
<br>Ajánlatkérõ az egyes szempontok felsorolásának végén jelezte, amikor az elõírása az alvállalkozókra nem vonatkozik. E körben szerepelt többek között, hogy
<br>- a részvételi jelentkezõ saját tõkéje 2002. évben eléri-e az 1000 M Ft-ot,
<br>- a részvételi jelentkezõ rendelkezik-e 2000., 2001., 2002. évek árbevételei alapján legalább 12 Mrd Ft/év átlagos árbevétellel (alvállalkozókra nem vonatkozik),
<br>- a részvételre jelentkezõ az utóbbi 5 évben (1998-2002.) rendelkezik-e minimum 10 km 2 ö 2 nyomú, a forgalomnak átadott új építésû autópálya referenciával fõvállalkozóként vagy konzorciumi vezetõként, tagként (társként), vagy a beszerzés értékének 10%-át meghaladó mértékben az adott munkába bevont alvállalkozóként,
<br>- a részvételre jelentkezõ rendelkezik-e legalább egy nagy folyami híd építésérõl szóló referenciával fõvállalkozóként, vagy konzorciumi vezetõként, tagként (társként), vagy a beszerzés értékének 10%-át meghaladó mértékben az adott munkába bevont alvállalkozóként.
<br>A részvételi felhívás 10. b) pontja határozta meg a részvételre jelentkezõknek a szerzõdés teljesítésére alkalmatlanná minõsítésének szempontjait. Ajánlatkérõ ez esetben is zárójelben rögzítette, hogy az adott elõ írás az alvállalkozókra nem vonatkozik. E körben többek között rögzítésre került, hogy
<br>- a részvételre jelentkezõ alkalmatlan, ha a részvételre jelentkezõ saját tõkéje a 2002. évben nem éri el az 1000 M Ft-ot,
<br>- a részvételre jelentkezõ nem rendelkezik a 2000., 2001. és 2002. évek árbevételei alapján legalább 12 Mrd/év átlagos árbevétellel (alvállalkozókra nem vonatkozik),
<br>- a részvételre jelentkezõ az utóbbi 5 évben (1998-2002.) nem rendelkezik minimum 10 km 2 ö 2 nyomú, a forgalomnak átadott új építésû autópálya referenciával fõvállalkozóként vagy konzorciumi vezetõként, tagként (társként), vagy a beszerzés értékének 10%-át meghaladó mértékben az adott munkába bevont alvállalkozóként.
<br>- a részvételre jelentkezõ nem rendelkezik legalább egy, nagy folyami híd építésérõl szóló referenciával fõvállalkozóként vagy konzorciumi vezetõként, tagként (társként), vagy a beszerzés értékének 10%-át meghaladó mértékben az adott munkába bevont alvállalkozóként.
<br>A részvételi felhívás 12. pontjában az egyéb információk körében többek között az alábbi elõ írás szerepelt:
<br>A 6. c) pontnak megfelelõen minden idegen nyelven benyújtott dokumentációhoz, igazoláshoz, nyilatkozathoz hitelesített magyar nyelvû változatot is csatolni kell. Az ajánlati dokumentáció magyar nyelven készül, az ajánlatokat magyar nyelven kell benyújtani. Az ajánlattevõ által benyújtott, az ajánlathoz szorosan hozzá tartozó egyes iratok (hatósági igazolások, nyilatkozatok stb.) idegen nyelven is készülhetnek, de ezek hitelesített, magyar nyelvû változatát is csatolni kell. Az ajánlat értékelése során kizárólag a magyar nyelven beadott dokumentumok irányadóak.
<br>Ajánlatkérõ részvételi dokumentációt is készített, amelynek I. fejezete a Tájékoztató információk 1.2. pontjában ajánlatkérõ rögzítette, hogy a részvételi felhívás 6. c) pontja szerint a részvételre jelentkezés nyelve magyar. Az eredetileg idegen nyelven készült dokumentumokat hiteles magyar nyelvû fordítással kell benyújtani, amire az 1991. évi XLI. törvény és a végrehajtására kiadott 13/1991. IM rendelet, valamint a 24/1986. MT rendelet és a végrehajtására kiadott 7/1986. sz. IM rendeletek az irányadóak.
<br>A részvételi szakasz során ajánlatkérõhöz kérdések is érkeztek, amelyek megválaszolása ajánlatkérõ részérõl megtörtént.
<br>A részvételi jelentkezések beadásának határidejére, 2004. január 12-re 9 jelentkezõ nyújtotta be jelentkezését, a "Völgyhíd" Konzorcium, a Betonút Szolgáltató és Építõ Rt., a Vegyépszer Építõ és Szerelõ Rt., az AKTOR S.A., a Walter-Heilit Verkehrswegebau GmbH, a MOTA-ENGIL Engenharia Consrucao S. A., a Porr Technobau und Umwelt Aktiengesellschaft, valamint I. és II. r kérelmezõ.
<br>Ajánlatkérõ 2004. január 23-án hiánypótlási felhívást küldött a részvételre jelentkezõknek, mely teljesítésére 2004. január 28-i határidõt szabott meg. A hiteles fordítást illetõen a hiánypótlási felhívásban az alábbiakra hivatkozott: "Tájékoztatjuk a t. részvételre jelentkezõket, hogy a szakfordításról és tolmácsolásról szóló 24/1986. (VI. 26.) MT rendelet 5. § rendelkezései szerint hiteles fordítást, a fordítás hitelesítését, valamint idegen nyelvû hiteles másolatot - ha jogszabály eltérõen nem rendelkezik -, csak az Országos Fordító és Fordításhitelesítõ Iroda (a továbbiakban: OFFI) készíthet. Az MT rendelet végrehajtásáról szóló 7/1986. (VI. 26.) IM rendelet 5. § (3) bekezdése értelmében az OFFI-nak az MT rendelet 5. §-ában meghatározott kizárólagos feladatköre nem érinti a külképviseleteknek a más jogszabályban vagy nemzetközi szerzõdésben meghatározott hatáskörét, fordítások, valamint idegen nyelvû iratmásolatok készítésére és azok hitelesítésére, továbbá a közjegyzõknek a külön jogszabályban meghatározott hatáskörét idegen nyelvû okirat elkészítésére, fordítás hitelesítésére, idegen nyelvû okiratról hiteles másolat készítésére, idegen nyelvû okirat, illetõleg idegen nyelvû okiraton aláírás hitelesítésére. Az IM rendelet 5. § (5) bekezdése rendelkezései szerint a cégbejegyzésrõl és a cég jegyzékrõl szóló 13/1989. (XII. 16.) IM rendelet 8. §-ának b) pontjában meghatározott cégkivonat hiteles fordítására a szakfordítói, valamint szakfordító-lektor képesítéssel rendelkezõk is jogosultak."
<br>Az I. r. kérelmezõ hiánypótlási felhívása az alábbiakat tartalmazta:
<br>"Csatolja a Dobravni Stávby Rt. 2001. évi eredménykimutatását. Felhívjuk a t. részvételre jelentkezõ figyelmét, hogy a részvételi felhívás és a részvételi dokumentáció rendelkezései szerint minden idegen nyelven benyújtott dokumentációhoz, igazoláshoz, nyilatkozathoz a hitelesített magyar nyelvû változatot is csatolni kell. A részvételre jelentkezõ által benyújtott, a jelentkezéséhez szorosan hozzá tartozó egyes iratok (hatósági igazolások, nyilatkozatok stb.) idegen nyelven is készülhetnek, de ezek hitelesített magyar nyelvû fordítását is csatolni kell. Kérjük, hogy a részvételi jelentkezéséhez csatolt valamennyi idegen nyelvû dokumentum hiteles magyar nyelvû fordítását csatolja."
<br>A II. r. kérelmezõ részvételi jelentkezésével kapcsolatosan a hiánypótlási felhívás az alábbiakat tartalmazta:
<br>"A részvételi jelentkezésre 518-519. oldalak közötti része nincs ellátva folyamatos sorszámozással, pótolja a hiányosságot. Csatolja a részvételi jelentkezés 535-556. oldalát képezõ idegen nyelvû dokumentumokról készült hiteles magyar nyelvû fordításokat. Csatolja a részvételi jelentkezése 429. oldalát képezõ dokumentum hiteles magyar nyelvû fordítását".
<br>A hiánypótlásokat követõen ajánlatkérõ bizottsága 2004. február 2-án értékelte a részvételi jelentkezéseket, mely döntési javaslatot a döntésre jogosult még ugyanezen a napon jóváhagyott.
<br>Az eredményhirdetés 2004. február 3-án történt meg. Az ajánlatkérõ döntése szerint három jelentkezõ minõsült alkalmasnak a szerzõdés teljesítésére, a "Völgyhíd" Konzorcium, a Betonút Rt. és a Vegyépszer Rt. A többi jelentkezõ ajánlatkérõ döntése alapján részben érvénytelen jelentkezést nyújtott be, illetve nem igazolta a szerzõdés teljesítésére való alkalmasságát.
<br>Az I. r. kérelmezõ vonatkozásában ajánlatkérõ megállapította, hogy a részvételi felhívásban meghatározott alkalmassági feltételeknek nem felel meg. "A jelentkezõ pénzügyi és mûszaki alkalmassága nem volt a becsatolt iratokból megállapítható, hiányoztak az erre vonatkozó hiteles fordítások. A 10% feletti alvállalkozója sem tudta a szükséges nagy folyami híd és új autópálya építéséi referenciákat teljesíteni".
<br>A II. r. kérelmezõvel kapcsolatos ajánlatkérõi döntés: "Sem a részvételre jelentkezõ, sem a 10% feletti alvállalkozója nem rendelkezik a mûszaki alkalmassági feltételek közül igazolt nagy folyami híd referenciával, valamint a 10%-on felüli alvállalkozója nem felelt meg a pénzügyi alkalmassági feltételek közül a saját tõkére vonatkozó rendelkezésnek".
<br>I. r. kérelmezõ 2004. február 17-én nyújtott be jogorvoslati kérelmet, melyben kérte, hogy a Döntõbizottság semmisítse meg ajánlatkérõ 2004. február 3-án meghozott részvételi szakaszt lezáró döntését, állapítsa meg ajánlatkérõ jogsértését. Indoklásként elõadta, hogy a részvételi jelentkezését ajánlatkérõ az okból utasította el, hogy az alkalmasság igazolására csatolt iratok nem hiteles fordításban álltak rendelkezésre, továbbá a 10% feletti alvállalkozó nem igazolta a referencia meglétét.
<br>Ajánlatkérõ hiánypótlás keretében 2004. január 23-án kérte, hogy csatolja a Dobravni Stavby Rt. 2001. évi eredménykimutatását és a részvételi jelentkezésben benyújtott valamennyi idegen nyelvû dokumentum hiteles fordítását. Ajánlatkérõ utalt arra is, hogy hiteles fordítást csak az Országos Fordító és Fordításhitelesítõ Iroda készíthet. A hiánypótlás határideje 2004. január 28-a volt. A hiánypótlási felhívást pénteki napon faxon küldte meg ajánlatkérõ az esti órákban, így azt kérelmezõ csak 26-án vette kézhez. Ekkor megkereste az OFFI Rt.-t, amely az elõírt rövid határidõre nem tudta vállalni a fordítás elkészítését. A kérelmezõ 2004. január 27-én írásban kérte az ajánlatkérõt a hiánypótlás határidejének 5 nappal történõ meghosszabbítására, aki erre nem is válaszolt. A fordításokat kérelmezõ határidõre benyújtotta, azokat azonban nem az OFFI Rt., hanem másik három fordítóiroda fordításában csatolta. Ugyanilyen módon fordított iratokat csatolt a részvételi jelentkezéshez is. Az ajánlatkérõ elõ írásának így is megfeleltek, mert az ajánlatkérõ nem hivatkozott arra a felhívásban, hogy csak az OFFI Rt. által fordított iratokat fogadja el. A hiánypótlásnak pedig nem lehetett eleget tenni a rövid határidõ miatt, ezért az esélyegyenlõség alapelve is sérült az eljárásban. Kérelmezõ tárgyaláson tett nyilatkozatában nem vitatta, hogy az Országos Fordító és Fordításhitelesítõ Iroda készíthet a hatályos jogszabályok alapján hiteles fordítást, azonban kérelmezõ álláspontja szerint a hiteles fordítások hiánya alkalmatlanná minõsítési szempont nem lehetett, hiszen alkalmatlanná minõsítési szempontok között ilyen ok felsorolásra nem került. Kérelmezõ hivatkozott arra is, hogy az alvállalkozó referenciái vonatkozásában a felhívás 9. b ) pontja alapján a mûszaki alkalmassági feltételeket együttesen kellett a jelentkezõnek és a 10% feletti alvállalkozónak igazolnia. Ennek megfelelõen igazolta a referenciáit, így ez okból is jogszerûtlen volt ajánlatkérõ alkalmatlanná minõsítése tárgyában hozott döntése.
<br>II. r. kérelmezõ 2004. február 18-án nyújtott be jogorvoslati kérelmet a Döntõbizottsághoz, melyben kérte a részvételi szakaszt lezáró döntés megsemmisítését, a jogsértés megállapítását. Indoklásként elõadta, hogy ajánlatkérõ a jelentkezését azzal az indokkal utasította el, hogy sem õ, sem a 10% feletti alvállalkozója nem rendelkezik nagy folyami híd referenciával, így a mûszaki alkalmasságát nem lehetett megállapítani, továbbá a 10% feletti alvállalkozója nem felel meg egy pénzügyi alkalmassági feltételnek a saját tõke tekintetében. Álláspontja szerint az ajánlatkérõ által kért adatok közlésével adta meg a referencia listáját. Ebben a 407-409. oldalakon 5 db megfelelõ projektet mutatott be, amelyek mindegyikében sor került hidak építésére is. Ha az ajánlatkérõ nem találta egyértelmûnek ezeket a referenciaismertetéseket, hiánypótlás keretében kérnie kellett volna kiegészítésüket. "A nagy folyami híd" fogalmát az ajánlatkérõ nem határozta meg, ezért kérdéses az is, hogy az értékelés során mit tekintett ajánlatkérõ a felhívás szerintinek. Az alvállalkozó pénzügyi alkalmasságára vonatkozóan álláspontja, hogy a felhívás szó szerinti értelmezésének az felel meg, hogy az alvállalkozóknak csatolnia kellett ugyan a kért adatokat, de a feltételeknek nem egyedül, hanem a részvételi jelentkezõvel közösen kellett megfelelni.
<br>A Döntõbizottság a két jogorvoslati eljárást D.97/2004. szám alatt egyesítette.
<br>Ajánlatkérõ érdemi észrevételében kérte a jogorvoslati kérelmek elutasítását megalapozatlanság okán.
<br>Az I. r. kérelmezõ jogorvoslati kérelmével kapcsolatosan elõadta, hogy a részvételi felhívás 6. c) pontja szerint a jelentkezés nyelve magyar. A felhívás 12. pont 10. francia bekezdésében pedig rögzítették, hogy az eredetileg idegen nyelvû dokumentációk, nyilatkozatok és igazolások hiteles fordítása szükséges. A hiteles fordítás alatt a jogszabályi követelményt értette az ajánlatkérõ, melyeket a dokumentációban külön nevesített is. Ennek alapján hiteles fordítást Magyarországon kizárólag az OFFI Rt. végezhet. A dokumentációnak a hiteles fordításra vonatkozó elõ írásáról a kérelmezõnek annak átvétele óta tudomása volt, a dokumentációt kérelmezõ 2003. december 29-én vette meg. A kérelmezõ tehát már a hiánypótlási felhívás kézhezvételét megelõzõen intézkedhetett volna az egyébként 3 napos idõigényû fordítás megszerzésérõl, ezt viszont elmulasztotta. Ajánlatkérõ megjegyezte, hogy a hiánypótlási határidõ meghosszabbítására vonatkozóan a kérelmezõ a hiánypótlási határidõt követõen nyújtotta be személyesen a kérelmét. A kérelmezõn kívül az eljárásban egyébként részt vett további 6 külföldi résztvevõ is, akiknek a hiteles fordítás gondot nem jelentett, tehát ebbõl következõen az alapelvi rendelkezések sem sérülhettek meg.
<br>A II. r. kérelmezõ jogorvoslati kérelmével kapcsolatosan elõadta, hogy a nagy folyami híd építésérõl szóló referenciát ajánlatkérõ már a felhívásában megjelölte, miután a beszerzés tárgyán belül hasonló mûtárgy - viadukt - kialakítására kerül sor, és ez hasonlít legjobban erre a létesítményre. Valójában 50 méternél nagyobb nyílású hidakat értett ezalatt, amelyek az ÚT 2-3.401. sz. mûszaki elõ írás szerint azonos kategóriába tartoznak. Magyarországon a dunai és tiszai hidak felelnek meg ennek a nagyságnak, míg külföldön pl. a nagy rajnai hidak. Ajánlatkérõ szakvéleménnyel is alátámasztotta az állítását, mely szerint a hazai hidászgyakorlatban a nagy folyami híd kifejezés használatos, és a dunai és a tiszai hidakra vonatkozik. Ezek jellemzõ legnagyobb nyílása általában meghaladja a 100 métert. A többi ezeknél kisebb vízfolyásoknál (pl. Maros, Szamos) a "folyó" szó használatos. A kérelmezõ referenciái között nem szerepelt ilyen jellegû híd, illetve a referencialistából ennek léte nem állapítható meg. Hiánypótlást a már csatolt referencialista kiegészítésére nem rendelhetett el. Álláspontja szerint a felhívás 9. pontjában rendelkezett arról, hogy mely alkalmassági feltételnek kell a részvételre jelentkezõnek és a 10% feletti alvállalkozónak külön-külön megfelelni, ugyanitt jelölte meg, hogy a mûszaki alkalmasság feltételeinek közösen felelhetnek meg. A kérelmezõ azon kifogására, hogy külön történõ megfelelés vonatkozásában miért nem az alkalmassági szempontnál tette meg az elõ írását, csatolta más közbeszerzési eljárások felhívásait, amelyek hasonló elõ írásokat tartalmaznak.
<br>A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ érdemi észrevétele és a felek tárgyaláson tett nyilatkozatai alapján megállapította, hogy a jogorvoslati kérelmek nem megalapozottak.
<br>Jelen közbeszerzési eljárás két szakaszból álló eljárás volt. A kétszakaszos eljárás közös szabályait a Kbt. 63-64. §-ai tartalmazzák.
<br>A Kbt. 63. § (7) bekezdése szerint részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.
<br>A Kbt. 63. § (8) bekezdése szerint a két szakaszból álló eljárás részvételi szakaszában 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.
<br>A Döntõbizottság tényként rögzíti, hogy a részvételi felhívás és a dokumentáció elõ írásait a jogorvoslati kérelem elõ terjesztésére - a nyitva álló törvényes határidõn belül - senki nem kifogásolta, így érdemben az ajánlatkérõi elõ írások már eredménnyel nem támadhatók.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Ajánlatkérõ az ajánlati felhívásában az egyéb információk között egyértelmûen elõírta, hogy az idegen nyelven benyújtott iratok hitelesített magyar változatát is csatolni kell. A részvételi felhívásban ajánlatkérõ rögzítette, hogy az eredetileg idegen nyelven készült dokumentumok hiteles magyar fordítására milyen jogszabályok az irányadók.
<br>I. r. kérelmezõ képviselõje maga sem vitatta, hogy a 24/1986. (VI. 26.) MT rendelet 5. §-a szerint hiteles fordítást, fordítás hitelesítését, valamint idegen nyelvû hiteles másolatot - ha a jogszabály eltérõen nem rendelkezik -, csak az Országos Fordító és Fordításhitelesítõ Iroda készíthet. I. r. kérelmezõ részvételi jelentkezéséhez az idegen nyelven készült dokumentumokról készült magyar nyelvû változat kérelmezõ által sem vitatottan nem az OFFI Rt. - hanem más fordítóirodák - által készült fordításban kerültek becsatolásra. A hatályos jogszabályi rendelkezések alapján hiteles fordításnak kizárólag az OFFI Rt. által készített fordítások minõsülnek, ebbõl következõen az I. r. kérelmezõ által benyújtott részvételi jelentkezés nem felelt meg a részvételi felhívás, illetõleg a dokumentációban elõírt követelményeknek, így a részvételi jelentkezés érvénytelen volt.
<br>I. r. kérelmezõ hivatkozott arra, hogy ajánlatkérõ jogsértõ módon járt el, amikor a hiteles fordítás hiányára tekintettel alkalmatlannak minõsítette. Ajánlatkérõ döntésében arra hivatkozott, hogy a kérelmezõ részvételi jelentkezése alapján alkalmatlan, a hiteles fordítások hiányában a pénzügyi és mûszaki alkalmasság nem volt megállapítható.
<br>A Döntõbizottság osztotta ajánlatkérõ álláspontját, hogy a hiteles fordítás hiánya, a nem megfelelõ iratok csatolása lehetetlenné tette a kérelmezõ alkalmasságának a vizsgálatát, így az ajánlatkérõ döntése nem volt jogsértõ, amikor kérelmezõ alkalmatlanná nyilvánításáról döntött. A hatályos jogszabályi rendelkezések alapján a részvételi jelentkezés érvénytelensége, illetõleg a részvételre jelentkezõ alkalmatlansága esetében az a jogkövetkezmény, hogy az eljárás további szakaszában az érvénytelen, illetve alkalmatlan részvételre jelentkezõ nem vehet részt. Ebbõl következõen ajánlatkérõ döntése jogszerû volt, amikor az I. r. kérelmezõt a közbeszerzési eljárás további szakaszából kizárta, így erre tekintettel a Döntõbizottság a jogorvoslati kérelmet e körben megalapozatlannak minõsítette.
<br>I. r. kérelmezõ kifogásolta azt is, hogy az esélyegyenlõség elve sérült a tekintetben, hogy olyan határidõt szabott ajánlatkérõ a hiánypótlás teljesítésére, amely idõtartam alatt hiteles fordítás nem teljesíthetõ. A Döntõbizottság e körben megállapította, hogy az esélyegyenlõség alapelvi rendelkezése nem sérült.
<br>A részvételi felhívásban, illetõleg a dokumentációban egyértelmûen elõírta az ajánlatkérõ, hogy az elvárása a hiteles fordítás csatolása. Az I. r. kérelmezõ is tisztában volt ezzel a körülménnyel, hiszen a részvételi felhívás tartalmát megismerte, illetve a dokumentációt is 2003. december 29-én megvásárolta. Ezt támasztja alá, hogy már a részvételi jelentkezés beadásának határideje elõtt az OFFI Rt.-hez fordult a hiteles fordítás elkészítése céljából. Az OFFI Rt. azonban már ekkor, 2004. január 8-án közölte, hogy 24, illetve 48 órán belül nem tudja teljesíteni a megbízást. Az ilyen jellegû megbízások elvégzéséhez minimum 3 munkanap szükséges. I. r. kérelmezõ azonban nem élt a felkínált 3 napos határidõ lehetõségével, hanem ismételten csak 2004. január 26-án kísérelt meg újabb megbízást adni az OFFI Rt. részére. I. r. kérelmezõ tehát már a részvételi jelentkezés beadásakor számolhatott azzal a körülménnyel, hogy a nem hiteles fordításokra tekintettel hiánypótlásra hívja fel õt az ajánlatkérõ. Kérelmezõnek tehát a hiteles fordítások elkészíttetésére mintegy két hét állt rendelkezésére, mely idõtartam az OFFI Rt. által kiadott tájékoztatás alapján is elegendõ lett volna a hiteles fordítások elkészítésére. A közbeszerzési eljárásban több külföldi részvételre jelentkezõ is részt vett, akik a hiteles fordítás követelményének eleget tettek. Ebbõl következõen az alapelvi rendelkezések nem sérültek, hiszen a hiteles fordítások elkészítésére a külföldi ajánlattevõknek lehetõségük volt, e körben indokolatlanul rövid határidõt az ajánlatkérõ nem állapított meg, tehát az alapelvi rendelkezések sérelmét nem lehetett ajánlatkérõ terhére felróni.
<br>Ajánlatkérõ a kérelmezõ terhére további alkalmatlansági szempontot is megjelölt, nevezetesen hogy nem rendelkezik nagy folyami híd és új autópálya építési referenciával kérelmezõ, illetve alvállalkozója.
<br>Figyelemmel arra, hogy egy okból a Döntõbizottság már megállapította, hogy ajánlatkérõ döntése a kizárás tárgyában jogszerû volt, így már nem bír relevanciával az a körülmény, hogy nagy folyami híd és új autópálya építési referenciával rendelkezik-e kérelmezõ vagy alvállalkozója. E körben már külön vizsgálatot a Döntõbizottság nem végzett.
<br>A Döntõbizottság ezt követõen vizsgálta, hogy II. r. kérelmezõ vonatkozásában ajánlatkérõ döntése jogszerû volt-e.
<br>A részvételi felhívásban ajánlatkérõ a referenciákkal kapcsolatos elvárásait pontosan rögzítette, nevezetesen elõírta, hogy az elõzõ 5 év (1998-2002.) jelentõsebb, a jelen közbeszerzés tárgyának megfelelõ vagy azonos tárgyú és nagyságrendû vállalkozások bemutatását kéri, legalább a teljesítés helyének, idejének, az ellenszolgáltatás összegének, a fõbb mûszaki, mennyiségi mutatóknak, a munkában való részvétel arányának és a szerzõdéskötõ másik félnek a megnevezésével, az információt nyújtó személy címével, nevével és telefonszámával, referencia levél csatolásával.
<br>Az ajánlatkérõ részletesen meghatározta, hogy az alkalmasság igazolására a referenciamunkák bemutatásánál milyen adatok közlését várja el a jelentkezõktõl. A részvételre jelentkezõk érdeke, hogy a referenciamunkáikat minél részletesebben, alaposabban ismertessék, hogy ajánlatkérõ számára meggyõzõ legyen az alkalmasságuk.
<br>II. r. kérelmezõ referenciamunkáit a részvételi jelentkezésében felsorolta. E körben hivatkozott 10 híd építési munkáira, ezeknek a hidaknak a mûszaki paraméterei azonban részletezésre nem kerültek. Nem lehetett ezekbõl megállapítani, hogy milyen jellegû, milyen mûszaki tartalmú hidakat épített a kérelmezõ.
<br>II. r. kérelmezõ a jogorvoslati eljárás során ismertette a mûszaki tartalmát annak az általa kivitelezett hídnak, amely álláspontja szerint a részvételi felhívás követelményeit kielégíti. Azonban a jogorvoslati eljárásban kifejtettek sem igazolták kérelmezõ álláspontját. A hivatkozott folyó feletti híd nem a nagy folyami hídra jellemzõ fesztávú. II. r. kérelmezõ által sem vitatottan ez a híd egy olyan vízfolyás felett áll, amely csak áradáskor növekedik meg, így külön elnevezéssel sem rendelkezik. A Döntõbizottság kérelmezõ azon hivatkozását sem tudta elfogadni, hogy a referenciaként becsatolt híd szerkezeti technológiája alapján nagyobb fesztávú megoldást is lehetne alkalmazni. A kérelmezõ hivatkozott arra is, hogy ajánlatkérõ számára, amennyiben nem volt egyértelmû a referencia, úgy hiánypótlást kellett volna alkalmaznia. A Döntõbizottság nem osztotta kérelmezõ ezen felvetését, hiszen a hiánypótlásról rendelkezõ Kbt. elõ írása egyértelmûen rögzíti, hogy a törvény milyen körben ad lehetõséget hiányok pótlására. A Kbt. 44. és 46. § körébe esõ igazolás, nyilatkozat utólagos csatolására van lehetõség, azonban a becsatolt, de tartalmilag hiányos igazolás, nyilatkozat hiánypótlás keretében történõ kiegészítésére törvényi elõ írás hiányában lehetõség nincs. A rendelkezésre álló iratok alapján az is megállapítható volt, hogy a 10% feletti alvállalkozó sem rendelkezett nagy folyami híd referenciával, így ajánlatkérõ jogszerûen döntött az alkalmatlanná nyilvánításról.
<br>A fenti okból ajánlatkérõ döntése a kizárás tárgyában jogszerû volt, így a további alkalmatlansági ok már nem bír relevanciával, így e tárgyban a Döntõbizottság külön érdemi vizsgálatot nem folytatott.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a meglapozatlan jogorvoslati kérelmeket elutasította és a h) pont alapján döntött a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 26.
<br>
<br>
<br>Dr. Engler Magdolna s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>