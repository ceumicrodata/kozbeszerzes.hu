<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (4214/2004)
</h2>
<br>
<br>15.K. 32236/03/4.
<br>
<br>A Fõvárosi Bíróság dr. Gregorits János ügyvéd (1052 Bp., Régiposta u. 6. V. 5.) által képviselt Pilis Nagyközség Önkormányzata (2721 Pilis, Kossuth L. u. 47.) felperesnek dr. Csanádi Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Bp., Margit krt. 85.) alperes ellen közbeszerzési határozat bírósági felülvizsgálata iránt indult perében meghozta az alábbi
<br>
<br>ÍTÉLETET:
<br>
<br>A bíróság a felperes keresetét elutasítja.
<br>A feljegyzett kereseti illetéket az állam viseli.
<br>A bíróság kötelezi felperest, hogy 15 napon belül fizessen meg alperesnek 15 000 Ft (tizenötezer forint) perköltséget.
<br>Az ítélet ellen a kézbesítéstõl számított 8 napon belül van helye fellebbezésnek a Fõvárosi Ítélõtáblához, melyet a Fõvárosi Bírósághoz címzetten, írásban, 3 példányban kell benyújtani.
<br>
<br>INDOKOLÁS
<br>
<br>A Pilis Nagyközség Önkormányzata mint ajánlatkérõ a Közbeszerzési Értesítõ 2003. május 21-én közzétett számában ajánlati felhívást jelentetett meg "az önkormányzat fenntartásában mûködõ intézmények gyermek- és szociális étkeztetése, valamint alkalmazottai, nyugdíjasai számára közétkeztetés biztosítása" tárgyú nyílt közbeszerzési eljárás megindítására.
<br>Az ajánlati felhívás - a per elbírálása szempontjából releváns - 16. pontja "Egyéb információk" között tartalmazta, hogy az ajánlattevõknek az 1995. évi XL. törvény 46. §-a szerinti igazolásokat és nyilatkozatokat is be kell nyújtaniuk és hiánypótlásra nincs lehetõség.
<br>Az ajánlatkérõ dokumentációt is bocsátott az ajánlattevõk rendelkezésére, majd 2003. július 2-án került sor a közbeszerzési pályázatra benyújtott négy ajánlat felbontására. A négy ajánlattevõ a Junior Vendéglátó Rt., a Pensio 17 Kft., a Hami S & S Kft., illetõleg a Zóna Kft. volt.
<br>A 2003. július 2-án felvett jegyzõkönyv a Junior Vendéglátó Rt. pályázatát az ajánlati felhívásnak megfelelõnek találta. Ugyanakkor a Pensio 17 Kft. ajánlatával kapcsolatosan rögzítésre került, hogy az ajánlat nem tartalmazta a Kbt. 46. § (3) bekezdésében meghatározott igazolást. A Zóna Kft. ajánlatával kapcsolatosan a jegyzõkönyv rögzítette, hogy az az ajánlati felhívásnak megfelel, míg a Hami S & S Kft. ajánlatával kapcsolatosan megállapításra került, hogy APEH-igazolások, illetõleg további igazolások nem találhatók a pályázati anyagban és az étel kiszállításának idõpontjai nem a pályázati kiírásnak megfelelõek. Mindezek alapján az, hogy az önkormányzat ajánlati felhívásának sem tartalmilag, sem formailag nem tett eleget, így az ajánlat érvénytelenségét mondta ki az ajánlatkérõ.
<br>Az ajánlatkérõ az ajánlatok 2003. július 2-án történõ felbontását követõen egy ideiglenes bizottságot hozott létre a beérkezett ajánlatok áttanulmányozására. E bizottság elkészítette az elõterjesztését a pályázatok elbírálásáról 2003. július 8. napján és megállapította, hogy a Hami S & S Kft., illetõleg a Junior Kft. és a Zóna Kft. ajánlata érvénytelennek tekinthetõ. Ezen képviselõ-testület részére elkészített elõterjesztés tartalmazta azt a javaslatot, hogy a kiírt közbeszerzési eljárás nyerteseként a Pensio 17 Kft. kerüljön kihirdetésre, aki érvényes pályázatot nyújtott be és a szerzõdés teljesítéséhez szükséges pénzügyi és gazdasági alkalmasságát a feladat ellátására igazolta. Ezen elõterjesztés rögzítette, hogy a pályázat bontásakor a jegyzõkönyv ugyan utalt a Kbt. 46. § (3) bekezdésében meghatározott igazolások hiányára, az ezzel kapcsolatos állásfoglalást azonban az ideiglenes bizottság akként módosította, hogy ezen igazolás hiánya a pályázatot érvénytelenné nem teszi, hiszen a pályázati kiírásban nem szerepelt, hogy az igazolást a helyi önkormányzat adóhatóságától meg kell kérni és az ajánlattal együtt az ajánlatkérõnek be kell nyújtania.
<br>Az elõterjesztésnek megfelelõen a Pilis Nagyközség Önkormányzatának Képviselõ-testülete a 2003. július 9-én megtartott rendkívüli ülésén meghozott 107/2003. (VII. 9.) sz. önkormányzati határozatban rögzítette, hogy a gyermekétkeztetésre kiírt közbeszerzési eljárás nyertese a Pensio 17 Kft. Ugyanezen határozat rögzítette a három másik ajánlattevõ pályázatával kapcsolatban tett kifogásokat.
<br>A Junior Vendéglátó Rt. 2003. július 11. napján jogorvoslati kérelmet terjesztett elõ az alperesnél a közétkeztetésre kiírt közbeszerzési pályázaton kihirdetett eredménnyel szemben. Ezen jogorvoslati kérelemben a kérelmezõ kifogásolta, hogy a Pensio 17 Kft. a közbeszerzési pályázat nyerteseként került kihirdetésre annak ellenére, hogy az ajánlati felhívás 16. pontjának 4. francia bekezdésében, illetõleg az önkormányzat által kibocsátott dokumentáció 13. pontjának 2. francia bekezdésében egyértelmûen megfogalmazott követelményként szerepelt az 1995. évi XL. törvény 46. §-a szerinti igazolások és nyilatkozatok benyújtása. A kérelmezõ kifogásolta azt is, hogy a Pensio 17 Kft. úgy nyerte meg a közbeszerzési pályázatot, hogy a Kbt. 46. § (3) bekezdésében meghatározott igazolást nem nyújtotta be az ajánlatával egyidejûleg. Kérelmezõ a nyertes ajánlatot a korcsoportonkénti bontás szempontjából sem tartotta elfogadhatónak. A kérelmezõ azzal sem értett egyet, hogy az ajánlatkérõ a közbeszerzési eljárásból egy gépelési hiba miatt zárta ki a társaságukat. Mindezekre figyelemmel kérte a kérelmezõ ideiglenes intézkedésként az önkormányzat közbeszerzési döntésének felfüggesztését. Indítványozta a Kbt. 88. § (1) bekezdés c) pontja alapján a közbeszerzési eljárás folyamán hozott lezáró döntés megsemmisítését, illetõleg ideiglenes intézkedésként a még meg nem kötött szerzõdés megkötésének megtiltását.
<br>A Közbeszerzések Tanácsa Közbeszerzési Döntõbizottság 2003. július 14. napján kelt, D.358/3/2003. számú határozatában a közbeszerzési eljárást lezáró döntés megkötését ideiglenes intézkedésként megtiltotta. A határozat indokolása egyértelmûen utalt a Junior Vendéglátó Rt. által benyújtott jogorvoslati kérelemben foglaltakra.
<br>A felperes a jogorvoslati kérelemmel kapcsolatosan elõadta, hogy a Hami S & S Kft., a Junior Rt., illetõleg a Zóna Kft. közbeszerzési eljárásból történõ kizárására jogszerûen került sor, illetõleg a Pensio 17 Kft. nyertesként történõ kihirdetése sem sértette a Kbt. vonatkozó rendelkezéseit, hiszen biztosították eljárásuk során a verseny tisztaságát, illetõleg az esélyegyenlõséget.
<br>A Pensio 17 Kft. a jogorvoslati kérelemmel kapcsolatban elõadta, hogy a pályázati kiírásban és a dokumentációban nem szerepelt elõírásként, sõt megjegyzésként sem az, hogy az ajánlatkérõ a Kbt. 46. § (3) bekezdése szerinti igazolás benyújtását kötelezõvé tette volna. Ugyanakkor a nyertes ajánlattevõ a jogorvoslati kérelemben foglaltak kapcsán hivatkozott a 80/1999. (XII. 28.) GM-EüM-FVM együttes rendelettel kapcsolatos ajánlati kiírás 16. pontjában foglaltakra.
<br>A Hami S & S Kft. a Junior Vendéglátó Rt. által elõterjesztett jogorvoslati kérelemhez csatlakozott. Álláspontja az volt, hogy az ajánlatkérõ megszegte a jogorvoslati kérelemben felhívott jogszabályi rendelkezéseket.
<br>Az alperes 2003. augusztus 28. napján kelt, D.358/10/2003. sz. határozatában a Junior Vendéglátó Rt. jogorvoslati kérelmében foglaltaknak részben helyt adott és megállapította, hogy az ajánlatkérõ megsértette a közbeszerzésekrõl szóló többször módosított 1995. évi XL. törvény 52. § (2) bekezdés d) pont, valamint a Kbt. 53. § (2) bekezdésére tekintettel a Kbt. 59. § (1) bekezdését, ezért az ajánlatkérõ eljárást lezáró döntését megsemmisítette, valamint az ajánlatkérõvel szemben 1 000 000 Ft bírságot szabott ki, egyebekben a jogorvoslati kérelmet elutasította.
<br>Az alperes a Junior Vendéglátó Rt. jogorvoslati kérelmét helytállónak találta a vonatkozásban, hogy a Pensio 17 Kft. ajánlata nem tartalmazta a Kbt. 46. § (3) bekezdése szerinti igazolást, ezért az ily módon elõterjesztett ajánlatot a Kbt. 52. § (2) bekezdés d) pontjára figyelemmel érvénytelennek kellett volna nyilvánítania az ajánlatkérõnek. Figyelemmel arra, hogy a felperes a Pensio 17 Kft. ajánlatát nem nyilvánította érvénytelennek, sõt a társaságot hirdette ki a közbeszerzési eljárás nyerteseként, megsértette a Kbt. 59. § (1) bekezdését.
<br>A Kbt. 26. § (2) bekezdés 2. fordulatára utalva az alperes hangsúlyozta, hogy az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van. Erre figyelemmel az ajánlatkérõ nem módosíthatja az ajánlati felhívását utólagos értelmezéssel, hiszen erre kizárólag a Kbt. 48. § (1) bekezdésében foglalt feltételekkel, azaz új hirdetmény közzétételével van lehetõsége. A Döntõbizottság a kérelmezõ jogorvoslati kérelmét a Pensio 17 Kft. ajánlatának a korcsoportonkénti bontásra hivatkozással történõ érvénytelenségének megállapítása tekintetében megalapozatlannak tartotta. A Döntõbizottság ugyanis megállapította, hogy a Pensio 17 Kft. a 80/1999. (XII. 28.) sz. GM-EüM-FVM együttes rendelet rendelkezéseinek megfelelõen adta meg általános iskolások korcsoportonkénti bontásában ajánlati árait, így ajánlata e vonatkozásban nem volt érvénytelen. A Döntõbizottság a kérelmezõ ajánlatának érvénytelenségével kapcsolatos kifogásait megalapozatlannak találta és megállapította, hogy az ajánlati felhívás 4. pontja szerinti szerzõdéses idõtartamnak nem megfelelõ szerzõdéses kötelezettséget vállalt a Junior Vendéglátó Rt., ezért ajánlata e részében ellentétes volt az ajánlati felhívással, ezért az érvénytelen volt. Ennek figyelembevételével a Döntõbizottság megállapította, hogy az ajánlatkérõ jogszerûen minõsítette a jogorvoslati kérelmet elõterjesztõ ajánlatát érvénytelennek.
<br>Az alperes a Kbt. 88. § (4) bekezdése szerint a 2002. évi LXII. törvény 55. § (2) bekezdése alapján minimális összegben állapította meg a bírságot, figyelemmel a reparálható jogsértésre, annak súlyára, valamint a beszerzés 31,5 M Ft-os értékére. Tekintettel arra, hogy ajánlatkérõ részérõl képviselõ-testület döntött az ajánlatok érvényessége, illetve azok értékelése vonatkozásában, ezért személyes felelõsség megállapítására nem kerített sort.
<br>Az alperes határozatával szemben a felperes keresetet terjesztett elõ, melyben kérte a határozat hatályon kívül helyezését és a Junior Vendéglátó Rt. jogorvoslati kérelmének teljes elutasítását. A felperes álláspontja az volt, hogy az ajánlati felhívás, illetõleg a dokumentáció alapján az ajánlattevõk számára nem volt kötelezõ a Kbt. 46. § (3) bekezdése szerinti igazolások benyújtása, így az ezt elmulasztó Pensio 17 Kft. ajánlata nem volt érvénytelennek tekinthetõ.
<br>Az alperes ellenkérelmében a kereset elutasítását indítványozta a határozat jogszerûségére figyelemmel. A keresettel kapcsolatosan alperes ismételten az ajánlati felhívás 16. pontjának 4. és 5. francia bekezdésére hivatkozott, illetõleg arra, hogy az ajánlatkérõ képviselõjének a jogorvoslati eljárás során tett nyilatkozata alapján egyértelmûen megállapítható volt, hogy a Kbt. 46. §-a szerinti kötelezettség körébe beletartozik a (3) bekezdés szerinti, az ajánlattevõ helyi önkormányzata által kiadandó adóigazolás is. Ezt a tényt az ajánlatkérõ a bontási jegyzõkönyvben rögzítette, melyet a képviselõ-testület döntését elõkészítõ bizottság elõterjesztése szintén tartalmazta. Az alperes fenntartotta, hogy a jogszerû keretek között az ajánlatkérõ a Kbt. 48. § (1) bekezdésében foglalt feltételekkel új hirdetmény közzétételével módosíthatta volna az ajánlati felhívás ezen elõírását. Mivel ennek ajánlatkérõ nem tett eleget, ezért a közbeszerzési eljárást lezáró döntése jogszerûtlen.
<br>A peres felek képviselõi perköltségigénnyel éltek, a perköltség összegszerûségének meghatározását a bíróság mérlegelésére bízták.
<br>A felperes keresete nem alapos.
<br>A bíróság az alperesi határozatot az államigazgatási eljárás általános szabályairól szóló 1957. évi IV. törvény 72. §-ában, valamint a polgári perrendtartásról szóló 1952. évi III. törvény 324. § (2) bekezdés c) pontjában foglaltak alapján vizsgálja felül.
<br>E körben a bíróság feladata annak megállapítása, hogy az alperesi határozat jogszerû-e a keresettel érintett körben.
<br>A közigazgatási perben az ügyfél, illetõleg a törvényes érdekeiben sérelmet szenvedett fél jogszabálysértésre hivatkozva kérheti az államigazgatási ügy érdemében hozott határozat bírósági felülvizsgálatát. Keresetében anyagi és eljárásjogi jogszabálysértésre hivatkozhat és arra, hogy a határozat meghozatalakor az alkalmazott jogszabályt a hatóság tévesen értelmezte (LB KK. 31. számú állásfoglalása).
<br>A közigazgatási perben a bíróság akkor helyezi hatályon kívül (változtatja meg) a közigazgatási szerv határozatát, ha olyan súlyos, az ügy érdemére is kiható eljárási szabálysértés történt, amely a bírósági eljárásban sem orvosolható, vagy a határozat téves jogszabályértelmezésen alapul.
<br>A bíróság a tényállást a rendelkezésre álló közigazgatási iratok, valamint a peres felek nyilatkozata alapján állapította meg.
<br>A bíróságnak jelen eljárás során abban a kérdésben kellett állást foglalnia, hogy az ajánlatkérõ ajánlati felhívása, illetõleg dokumentációja alapján a közbeszerzési eljárásban az ajánlattevõknek be kellett-e nyújtaniuk a Kbt. 46. § (3) bekezdése szerinti igazolást vagy sem.
<br>A közbeszerzésekrõl szóló 1995. évi XL. törvény 46. § perben vitatott (3) bekezdése akként rendelkezik, hogy ha az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv, akkor a felhívásban elõírhatja, hogy az eljárásban az sem lehet ajánlattevõ vagy alvállalkozó, aki az ajánlatkérõ székhelye szerinti önkormányzati adóhatóság által nyilvántartott adófizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult.
<br>A bíróság a felperes által közzétett ajánlati felhívás 16. pontjának 4. francia bekezdését megtekintve megállapította, hogy az ajánlati felhívás tartalmazta "Egyéb információk" között, hogy az ajánlattevõnek az 1995. évi XL. törvény 46. §-a szerinti igazolásokat és nyilatkozatokat is kell csatolnia a pályázatához. Ezen ajánlati felhívás 16. pontja 5. francia bekezdése ugyanakkor azt is rögzítette, hogy hiánypótlásra nincs lehetõség.
<br>Az ajánlatkérõnek a közbeszerzési eljárás során az ajánlattevõk részére átadott dokumentációja 13. pont 2. francia bekezdése szintén tartalmazta, hogy az 1995. évi XL. törvény 46. §-a szerinti igazolásokat és nyilatkozatokat az ajánlattevõ az ajánlat benyújtásával egy idõben köteles elõterjeszteni.
<br>A bíróság ugyan osztotta a felperes azon álláspontját, hogy a Kbt. 46. § (3) bekezdése csupán lehetõségként rögzíti azt a megszorító rendelkezést, hogy helyi önkormányzatok esetében az ajánlattevõk, illetõleg az alvállalkozók körét szûkíteni lehet, illetõleg többletigazolásokat lehet tõlük kérni az önkormányzati adóhatóságnál nyilvántartott adófizetési kötelezettségük tekintetében. Nem vitatható az sem, hogy e jogszabályi rendelkezés alapján az ajánlati felhívásnak kell e körben egyértelmûen rendelkeznie, azaz amennyiben a felhívás ezt tartalmazza, akkor ez az adófizetési kötelezettséggel kapcsolatos igazolás benyújtása egyértelmûen kötelezõ, míg az ajánlati felhívás ezen igazolás benyújtását nem követeli meg, akkor ettõl a helyi önkormányzat mint ajánlatkérõ eltekinthet.
<br>A bíróság a felperes ajánlati felhívásának, illetõleg dokumentációjának áttanulmányozását követõen arra a megállapításra jutott, hogy mind az ajánlati felhívás, mind pedig a dokumentáció egyértelmûen és leszûkítés nélkül tartalmazza a Kbt. 46. §-a általi igazolások és nyilatkozatok körét, azaz ezen iratok egyöntetû értelmezése kapcsán a bíróság számára az volt megállapítható, hogy mind az ajánlati felhívásban, mind pedig a dokumentációban az ajánlatkérõ a 46. §-ban foglalt valamennyi igazolást és nyilatkozatot megkérte az ajánlattevõtõl, azaz e körbe beletartozott a Kbt. 46. § (3) bekezdése szerinti igazolás benyújtásának kötelezettsége is.
<br>Rámutat a bíróság arra, hogy e jogszabályi értelmezést, illetõleg ajánlati felhívás és dokumentációértelmezést támasztja alá az is, hogy 2003. július 2. napján megtartott, pályázatra benyújtott ajánlatok bontásakor maga az ajánlatkérõ is a jegyzõkönyvben azt rögzítette, hogy a Pensio 17 Kft. ajánlata nem tartalmazza a Kbt. 46. § (3) bekezdésében meghatározott igazolást. Tehát a közbeszerzési eljárás elején maga az ajánlatkérõ is a bíróság, illetõleg az alperes által megfogalmazott jogértelmezéssel értett egyet.
<br>Ugyanezt támasztja alá a felperes által létrehozott ideiglenes bizottság által tett elõterjesztés is, mely a Pensio 17 Kft. ajánlatával kapcsolatban ugyanezen megállapítást teszi.
<br>A bíróság mindezek alapján megállapította, hogy a felperes az ajánlati felhívásában és a dokumentációban is akként fogalmazta meg az ajánlattevõk által kötelezõen benyújtandó igazolások és nyilatkozatok körét, hogy abba egyértelmûen beletartozott a Kbt. 46. § (3) bekezdésében foglalt igazolás is.
<br>Figyelemmel arra, hogy a közbeszerzési eljárás lezárásakor nyertesként kihirdetett Pensio 17 Kft. ajánlata nem tartalmazta az ajánlati felhívás, illetõleg a dokumentáció szerinti, azaz a Kbt. 46. § (3) bekezdése szerinti igazolást, ezért ezen ajánlatról az ajánlatkérõnek a Kbt. 52. § (2) bekezdésének d) pontja alapján az ajánlatok felbontásakor meg kellett volna állapítani, hogy ez az ajánlat érvénytelen, mivel az nem felel meg az ajánlati felhívásban, illetõleg a dokumentációban meghatározott feltételeknek.
<br>Bár a felperes ezen kötelezettségének eleget tett az ajánlatok felbontásakor, ugyanakkor a késõbbiek során az ezzel kapcsolatos jogi álláspontját megváltoztatva az érvénytelen ajánlatot tevõ Pensio 17 Kft.-t hirdette ki a közbeszerzési eljárás nyerteseként, ezzel megsértette a Kbt. 59. § (1) bekezdésében foglaltakat.
<br>Mindezek alapján a bíróság megállapította, hogy az alperes a közbeszerzési eljárásban helytállóan tárta fel az ügyben irányadó tényállást, a vonatkozó jogszabályok helyes értelmezése és alkalmazása alapján törvényes és helytálló következtetéseket vont le, a határozat jogszerû rendelkezéseket tartalmazott. Ennek megfelelõen a bíróság az alperesi határozatot nem találta jogszabálysértõnek, ezért a bíróság a felperes keresetét mint alaptalant a Pp. 339. § (1) bekezdése alapján elutasította.
<br>A bíróság az eljárási illeték mértékét az illetékekrõl szóló 1990. évi XCIII. törvény (Itv.) 43. § (3) bekezdése alapján állapította meg, melyet a 6/1986. (VI. 26.) IM sz. rend. 14. § alapján az állam visel figyelemmel a felperes személyes költségmentességére.
<br>A bíróság a pernyertes alperes perköltségének viselésére a felperest a Pp. 78. § (1) bekezdése alapján kötelezte. A perköltség összegszerûségének meghatározásakor a bíróság figyelemmel volt az alperes perbeli cselekményeire, illetõleg a pertárgy értékére.
<br>
<br>Budapest, 2004. március 2.
<br>
<br>Dr. Fehérné dr. Tóth Kincsõ s. k.,
<br>bíró
<br><br></body></html>