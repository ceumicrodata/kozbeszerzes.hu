<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (4167/2004)
</h2>
<br>
<br>13.K.36.498/2000/23.
<br>
<br>A Fõvárosi Bíróság a dr. Berta Hubert ügyvéd (1054 Budapest, Alkotmány u. 10.) által képviselt M + A Kft. (2220 Vecsés, Temetõ u. 14-16.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.543/11/2000.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében - amely perbe az alperes pernyertessége érdekében a dr. Gyebnár László ügyvéd (5600 Békéscsaba, Wlassich s. 7. I. 3.) által képviselt Kondoros Nagyközség Önkormányzata (5553 Kondoros, Hõsök, tere 4-6.) beavatkozott - meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek és a beavatkozónak 20 000 (húszezer)-20 000 (húszezer) Ft perköltséget.
<br>Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 4 példányban, a Fõvárosi Ítélõtáblához címezve benyújtani.
<br>
<br>INDOKOLÁS
<br>
<br>Kondoros Nagyközség Önkormányzata mint ajánlatkérõ a 2000. október 11-én közzétett részvételi felhívásával nyílt elõ minõsítéses közbeszerzési eljárást indított a település szennyvíz elvezetésével kapcsolatos gyûjtõrendszerû csatornahálózat I. ütemének komplett megépítésére.
<br>A részvételi felhívás 4. pontja szerint a teljesítés határideje 2002. június 30. napja.
<br>A részvételi felhívás 10. a) pontjában az ajánlatkérõ meghatározta a részvételre jelentkezõk alkalmassága elbírálásának szempontjait, többek között a pénzügyi, gazdasági alkalmasságot.
<br>A részvételi felhívás 10. b) pontjában az ajánlatkérõ rögzítette azokat a szempontokat, amelyek alapján a részvételre jelentkezet a szerzõdés teljesítésére alkalmatlannak minõsítette. E pont ötödik bekezdése szerint alkalmatlansági szempont volt, ha a részvételre jelentkezõ jegyzett tõkéje nem éri el a jelentkezéskor az 50 000 000 Ft-ot, a hatodik bekezdés szerint pedig ha a részvételre jelentkezõ nettó árbevétele az elmúlt 3 évben összesen nem érte el a 2,5 milliárd Ft-ot.
<br>A felperes (kérelmezõ) 2000. október 30. napján nyújtott be jogorvoslati kérelmet az alpereshez, sérelmezve a részvételi felhívás 10. b) pontjának ötödik és hatodik bekezdésében foglaltakat. Álláspontja szerint mindkét alkalmatlanná minõsítési szempont a közbeszerzésekrõl szóló 1995. évi XL. törvény (Kbt.) 24. § és 44. §-aiba ütközik, mivel azok a közbeszerzés tárgyára figyelemmel is túlzott mértékben kerültek meghatározásra a szerzõdés teljesítéséhez ténylegesen szükséges mértéket meghaladják, de nem is adnak valós képet a jelentkezõk anyagi helyzetérõl sem. Utalt arra, hogy a kifogásolt alkalmatlanná minõsítési szempontok sértik a Kbt. 24. § (2) bekezdésében megfogalmazott esélyegyenlõséget, miután ezen feltételeknek csak néhány óriás cég képes megfelelni, az ilyen tartalmú alkalmatlansági szempont meghatározása indokolatlanul szûkre szabja a lehetséges részvételre jelentkezõk körét.
<br>A részvételi jelentkezési határidõben a DEBMUT Rt., a KÖZ-VÍZ Kft., a Hídépítõ Rt., a SADE Kft., a Resonator Kft., az ERFOREX Rt. és a Strabag Kft. nyújtotta be pályázatát.
<br>Az alperes a 2000. november 22-én kelt D.543/11/2000. számú határozatával a felperes jogorvoslati kérelmét elutasította. Döntését azzal indokolta, hogy a sérelmezett alkalmatlanná minõsítési szempontok nem ütköznek a Kbt. 44. § (5) bekezdésébe és nem sértik a Kbt. 24. § (2) bekezdésében kinyilvánított esélyegyenlõség alapelvét.
<br>A határozat indokolásában az alperes a Kbt. 44. § (1) bekezdés d) pontjára hivatkozással megállapította, hogy az ajánlatkérõ elõírta a részvételi felhívás 9. pontjában a pénzügyi, gazdasági alkalmasság igazolására a jelentkezõ cégkivonatát is, a 10. a) pontban pedig a részvételre jelentkezõ alkalmassága elbírálási szempontjaként határozta meg a pénzügyi, gazdasági alkalmasságot. Így az elõzõekkel összefüggésben a részvételi felhívás 10. b) pontjának ötödik bekezdésében alkalmatlanná nyilvánítási feltételként a jegyzett tõke vizsgálatának elõírása nem volt jogszabálysértõ. Az a tény, hogy a részvételi felhívás 10. b) pont hatodik bekezdésében meghatározott 3 évben összesen 2,5 milliárd nettó éves árbevétel meghaladja - akár többszörösen is - a beszerzés becsült értékét, nem alapozza meg a részvételi felhívás jogszabálysértõ voltát, mivel a szerzõdés teljesítésének biztonsága az ajánlatkérõ számára alapvetõ érdek, a 3 éves idõszakra tett elõírás éves szintre bontva (830 000 000 Ft) alig haladja meg a beruházás értékét. Rámutatott arra, hogy a Kbt. 44. § (5) bekezdése alapján a beszerzés becsült értékét is figyelembe kell venni a követelmények meghatározásakor, de azoknak alapvetõen a szerzõdés teljesítéséhez ténylegesen szükséges mértékûeknek kell lenniük. Minderre figyelemmel a részvételi felhívás 10. b) pontjának ötödik és hatodik bekezdésében foglaltakat jogszerûnek ítélte meg.
<br>A felperes keresetet terjesztett elõ az alperes határozatának bírósági felülvizsgálata iránt hivatkozással arra, hogy az alperes határozata sérti a Kbt. 24. § (2) bekezdését és 44. §-át, emellett számszaki hibát is tartalmaz. Megalapozatlannak találta az alperes azon megállapítását, amely szerint a 2,5 milliárd Ft 3 évre vonatkozó árbevétel-meghatározása nem túlzó, az éves szintre bontva alig haladja meg a beruházás becsült értékét. Ezzel kapcsolatban kifejtette, hogy a beruházás 520 000 000 Ft-os becsült értékére figyelemmel ebben az esetben is 160% feletti az érték, de a munka (beruházás) elvégzésének idõtartama sem egy év, hanem az a céltámogatás szabályai és a részvételi felhívás 4. pontjában megjelölt 2002. június 30. teljesítési határidõ figyelembevételével 2, de inkább 3 év. A beruházás becsült értékének (520 000 000 Ft) évekre történõ bontása esetén már 260 millió vagy 173 millió arányul a 830 millió Ft-hoz, a számok alapján tehát a valóságban 4-5-szörösen haladja meg a beruházási értéket. Ez a mérték nem szükséges és nem arányos, és nincs olyan egyéb ok sem, amely az arányosság szabályától való eltérést indokolná. Álláspontjának alátámasztására szakértõi bizonyítást indítványozott.
<br>Az alperes a kereset elutasítását kérte. Elõadta, hogy az ajánlati felhívásban elõírt, a felperes által kifogásolt alkalmatlansági szempontok a szerzõdés tényleges teljesítéséhez szükséges mértékûek voltak, azok meghatározása nem sérti a Kbt. 44. § (5) bekezdésében elõírtakat. A pénzügyi alkalmasság körében meghatározott feltételek (törzstõke és árbevétel megkövetelése) biztosítékok arra, hogy a cég a szerzõdés elnyerése esetén a munkát a Ptk. 277. § (1) bekezdésben foglaltak szerint teljesíti, és amennyiben a teljesítés alatt, illetve azt követõen a teljesítés minõségével kapcsolatban problémák merülnek fel, úgy érvényesíteni lehet vele szemben a jogszabály szerinti és az általa vállalt szavatossági és garanciális kötelezettségeket. Hangsúlyozta, hogy a Kbt. 44. § (5) bekezdésében elõírtak alapján a beavatkozó jogszerûen lehetett figyelemmel a becsült értéken túli körülményekre is, amelyeket a jogorvoslati eljárás során, valamint a peres eljárásban tett észrevételeiben kifejtett. Az esélyegyenlõség, valamint a kis- és középvállalkozások részvételének biztosítása nem zárja ki az ajánlattevõ jogát arra, hogy feltételeket állítson a közbeszerzéssel megvalósítandó feladat megfelelõ, biztonságos teljesítése érdekében.
<br>Az alperes pernyertessége érdekében beavatkozó Kondoros Nagyközség Önkormányzata szintén a kereset elutasítását indítványozta. Álláspontja szerint a Kbt. 44. § (4)-(5) bekezdése értelmében az alkalmatlansági feltételek meghatározásakor a beruházás becsült értéke nem egyedüli szempont, azt is vizsgálni kell, hogy az ajánlatkérõ akarata egy tõkeerõs, jelentõs forgalmat lebonyolító, a beruházást kockázat nélkül megvalósítani képes kivitelezõ megbízása. Téves a felperes azon állítása, hogy a részvételre jelentkezõk körét indokolatlanul és értelmetlenül szûk körre korlátozták, mivel a részvételi felhívás feltételei a közepes vállalkozásokat jellemzik.
<br>A felperes keresete alaptalan.
<br>A bíróság az alperes határozatát az államigazgatási eljárás általános szabályairól szóló, módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai, a közigazgatási iratok és a perben kirendelt szakértõ szakvéleménye alapján állapította meg.
<br>Mindenekelõtt a bíróság leszögezi, hogy az ügyben a felperes ügyfélképessége, ill. perindítási jogosultsága nem volt kétséges, mivel a beszerzés tárgya szerinti beruházás elvégzésére a felperes tevékenységi köre nem vitásan kiterjed.
<br>A bíróságnak abban a kérdésben kellett állást foglalnia, hogy a részvételi felhívás 10. b) pontjának ötödik és hatodik bekezdése szerinti alkalmatlanná minõsítési szempontok sértik-e az esélyegyenlõség alapelvét és a Kbt. 44. § (5) bekezdésében foglaltakat.
<br>A Kbt. 24. § (2) bekezdése értelmében a közbeszerzési eljárásban az ajánlatkérõnek biztosítania kell az esélyegyenlõséget az ajánlattevõk számára.
<br>A Kbt. 63. § (3) bekezdése kimondja, hogy a részvételi szakaszt megindító részvételi felhívásban a 44. § (1)-(5) bekezdés alapján meg kell határozni az eljárásban történõ részvételre való alkalmasság igazolásának módját és megítélésének a szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti ajánlatkérõ a részvételre jelentkezõt alkalmatlannak a szerzõdés teljesítésére.
<br>A Kbt. 44. § (1)-(2) bekezdése határozza meg azokat adatokat, tényeket, igazolási módokat, amelyekkel a pályázónak a szerzõdés teljesítéséhez szükséges pénzügyi, gazdasági és mûszaki alkalmassága igazolható.
<br>A Kbt. 44. § (1) bekezdés d) pontja értelmében a szerzõdés teljesítéséhez szükséges pénzügyi és gazdasági alkalmassága igazolható az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.
<br>A Kbt. 44. § (4) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.
<br>A Kbt. 44. § (5) bekezdése elõírja, hogy az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A bíróság rámutat arra, hogy a Kbt. 24. § (2) bekezdésében foglalt esélyegyenlõség alapelve a jelen eljárásban úgy érvényesült, hogy a részvételi felhívásban közölt feltételek valamennyi pályázóval szemben egyformán érvényesültek. A részvételi felhívásban meghatározott alkalmassági szempontok jogszerûsége a Kbt. 44. § (5) bekezdésére figyelemmel volt vizsgálandó.
<br>A bíróság megállapította, hogy a beavatkozó a részvételi felhívás 10. a) pontjában a részvételre jelentkezõ alkalmassága elbírálási szempontjaként határozta meg - egyebek között - a pénzügyi, gazdasági alkalmasságot, és ezzel összefüggésben írta elõ a 10. b) pontjának ötödik és hatodik bekezdésében foglalt alkalmatlanná nyilvánítási feltételeket, a jegyzett tõke és a nettó árbevétel nagyságának vizsgálatát. Eszerint a részvételre jelentkezõ jegyzett tõkéjének a jelentkezés kor el kellett érnie az 50 millió Ft-ot, nettó árbevételének pedig az elmúlt három évben összesen a 2,5 milliárd Ft-ot ahhoz, hogy a szerzõdés teljesítésére alkalmasnak minõsüljön.
<br>A perben szakértõi bizonyítás elrendelésére került sor annak vizsgálata végett, hogy a tervezett beruházás becsült értékére (520 millió Ft) és a teljesítési határidõre figyelemmel a felperes által kifogásolt két alkalmatlanná minõsítési szempont elõírása a szerzõdés teljesítéséhez szükséges mértéket meghaladja-e.
<br>A kirendelt szakértõ az általa beszerzett cégadatok alapján megállapította, hogy a felperes 2000. október hónapban kimutatott 12 050 E Ft jegyzett tõkéje nem, de a nettó árbevétele elérte, ill. meghaladta a részvételi felhívás 10. b) pontjának ötödik és hatodik bekezdésében elõírt értéket. A felperesi társaság nettó árbevétele 1997., 1998. és 1999. években összesen 2 616 395 E Ft, saját tõkéje 1999. december 31-én 294 796 E Ft volt. A társszakértõ a szakvéleményében ismertette a kirendelõ végzés tartalmát, ezt követõen rögzítette azokat a megállapításait, "amelyek a kivitelezési tervdokumentáció, a vízjogi létesítési tervben szereplõ mennyiségi adatok vizsgálatán alapultak. Úgy nyilatkozott, hogy a tárgyi munka a kiírásba n megnevezett idõpontig befejezhetõ, amely állítását néhány, már megvalósult projekt adataival is alátámasztott. Kijelentette, hogy a perbeli csatornaépítési munkák kivitelezésére számított idõt a kiíró teljesen átlagos kivitelezési környezettel és idõvel számította ki; a teljesítéshez szükséges mértéket nem haladta meg.
<br>A bíróság a szakvélemény alapján megállapította, hogy a felperes nettó árbevétele a részvételi felhívásban megjelölt három évben meghaladta a kiírás szerinti 2,5 milliárd Ft minimum összeget, így esetében ez az alkalmassági feltétel teljesült volna. Ebbõl következõen a felperest a nettó árbevétellel összefüggõ alkalmassági feltétel elõírásával kapcsolatban semmilyen jog- és érdeksérelem nem érhette, így a részvételi felhívás 10. b) pont hatodik bekezdésében foglaltak tekintetében kereshetõségi joga nem állapítható meg.
<br>A vitatott alkalmatlansági szempontokkal kapcsolatban a bevont szakértõ a kiírás szerinti kivitelezési idõ megfelelõségét vizsgálta és vette alapul, és erre figyelemmel - a kirendelõ végzésben foglalt szakértõi feladat elõzetes megjelölésével - azt állapította meg, hogy a teljesítéshez szükséges mérték nem került túllépésre.
<br>A bíróság a rendelkezésre álló adatok alapján megállapította, hogy a részvételi felhívás 10. b) pontjának ötödik és hatodik bekezdésében közölt alkalmassági szempont Kbt. 44. § (5) bekezdését sértõ volta nem nyert bizonyítást, ezért az alperes határozatának megváltoztatása, ill. hatályon kívül helyezése nem volt indokolt.
<br>A kifejtettek alapján a bíróság a keresetet elutasította, és a felperest a Pp. 78. § (1) bekezdése értelmében az alperes és a beavatkozó költségeinek megfizetésére kötelezte.
<br>A felperes a keresetlevelén a kereseti illetéket lerótta, így a 6/1986. (VI. 26.) IM rendelet 13. § (2) bekezdése szerinti illetékviselésrõl a bíróságnak rendelkeznie nem kellett.
<br>
<br>Budapest, 2004. március 12.
<br>
<br>Nagyné dr. Fürjes Erzsébet s. k.,
<br>bíró
<br>
<br>
<br><br></body></html>