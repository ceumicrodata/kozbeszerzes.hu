<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4230/2004)
</h2>
<br>1024 Budapest, Margit krt. 85.
<br>Ikt.sz.: D.100/12/2004.
<br>
<br>Tárgy: a Habau Hoch- und Tiefbaugesellschaft mbH SKANSKA D.S. a.s. jogorvoslati kérelme a Nemzeti Autópálya Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Habau Hoch- und Tiefbaugesellschaft mbH (Geiner str. 63. 4320 Perg Austria, képviseli: dr. Dessewffy Anna ügyvéd, 1075 Budapest, Asbóth u. 20. I/3., a továbbiakban: I. r. kérelmezõ) SKANSKA D.S. a.s. (F. Nováka 3/5267, 79640 Prostejov, Csehország, képviseli: dr. Nagy Brigitta ügyvéd, 1137 Budapest, Szent István krt. 18., II. em., a továbbiakban: II. r. kérelmezõ) jogorvoslati kérelmét, melyet a Nemzeti Autópálya Rt. (1036 Budapest, Lajos u. 80., képviseli: dr. Császy Zsolt jogtanácsos, a továbbiakban: ajánlatkérõ) "M0 autópálya keleti szektora az M5 és a 4-es fõút (29+50042+200 km-sz. közötti betonburkolatú szakasz) építési munkáinak megvalósítása" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a jogorvoslati kérelmek, ajánlatkérõ érdemi észrevétele és a felek tárgyaláson tett nyilatkozatai alapján az alábbi tényállást állapította meg.
<br>Ajánlatkérõ Közbeszerzési Értesítõ 2003. december 17-én megjelent 51. számában tett közzé részvételi felhívást elõminõsítési eljárás megindítására az M0 autópálya keleti szektora az M5 és a 4-es fõút (29+500-42+200 km-sz.) közötti betonburkolatú szakasz építési munkáinak megvalósítása tárgyában.
<br>Az ajánlatkérõ a részvételi felhívásban jelezte, hogy részajánlat és többváltozatú ajánlat benyújtására lehetõséget nem biztosít.
<br>A részvételi felhívás 6. c) pontja szerint a részvételi jelentkezés nyelve magyar.
<br>A részvételi felhívás 9. pontjában határozta meg a részvételre jelentkezõk pénzügyi, gazdasági és mûszaki alkalmassága igazolására kért adatokat és tényeket az alábbiak szerint:
<br>A pénzügyi és gazdasági alkalmasság igazolása [a Kbt. 44. § (4) bekezdése alapján az elsõ és a második francia bekezdésben foglalt alkalmassági követelményeknek a részvételre jelentkezõk és a 10% feletti alvállalkozók külön-külön meg kell feleljenek. A harmadik francia bekezdésben foglalt alkalmassági követelményeknek a részvételre jelentkezõ egyedül kell megfeleljen].
<br>- Valamennyi számlavezetõ bank (pénzintézet) 30 napnál nem régebbi eredeti vagy közjegyzõ által hitelesített nyilatkozata a részvételre jelentkezõ fizetõképességének megállapítására az alábbi tartalommal [a Kbt. 44. § (4) bekezdés a) pontja]:
<br>- mióta vezeti a részvételre jelentkezõ bankszámláját,
<br>- nyilatkozat a részvételre jelentkezõ pénzügyi helyzetérõl, hitel- és fizetõképességérõl,
<br>- a részvételre jelentkezõ számláján az igazolás kiadását megelõzõ 12 hónapban a forgalom hány számjegyû volt,
<br>- a részvételre jelentkezõ fizetési kötelezettségének pontosan eleget tesz-e,
<br>- a számláján sorban állás az igazolás kiadását megelõzõ 12 hónapban elõfordult-e, ha igen, hány esetben, milyen összegben.
<br>- A részvételre jelentkezõ 2000., 2001. és 2002. évekrõl készült, a cégbírósághoz benyújtott mérlege és eredmény- kimutatása (illetve egyéni vállalkozó esetén az adóbevallás másolata) a cégjegyzésre jogosultak által aláírva, amennyiben a számviteli törvény alapján kötelezõ, könyvvizsgálói záradékkal együtt, amennyiben nem kötelezõ a könyvvizsgálat, az éves, illetve az egyszerûsített éves beszámoló valamennyi példányán kötelezõ feltüntetni a következõ szöveget: "A közzétett adatokat könyvvizsgáló nem ellenõrizte!" [a Kbt. 44. § (1) bekezdés b) pontja].
<br>- A részvételre jelentkezõ számlavezetõ bankja (pénzintézet) bankjai (pénzintézetei) által kibocsátott szándéknyilatkozat(ok) arról, hogy szerzõdéskötés esetén a pénzintézet(ek) kész(ek) hitelt nyújtani a teljesítés idõtartama alatt a részvételre jelentkezõ részére a tárgyi munka finanszírozására összességében 1000 M Ft értékben [a Kbt. 44. § (1) bekezdés d) pontja].
<br>A mûszaki alkalmasság igazolása körében ajánlatkérõ elõírta az alábbiakat:
<br>A Kbt. 44. § (4) bekezdése alapján a mûszaki alkalmassági követelményeknek a részvételre jelentkezõk és a 10% feletti alvállalkozók együttesen kell megfeleljenek.
<br>E körben többek között elõ írás volt:
<br>Az elõzõ 5 év (1998-2002.) jelentõsebb, a jelen közbeszerzés tárgyának megfelelõ vagy azzal azonos tárgyú és nagyságrendû vállalkozások (referenciamunkák) bemutatása legalább a teljesítés helyének, idejének, az ellenszolgáltatás összegének, a fõbb mûszaki, mennyiségi mutatóknak, a munkában való részvétel arányának és a szerzõdést kötõ másik félnek a megnevezésével, az információt nyújtó személy címével, nevével és telefonszámával, referencialevelek csatolásával [a Kbt. 44. § (2) bekezdés a) pontja].
<br>A részvételi felhívás 10. a) pontja tartalmazta a részvételre jelentkezõk alkalmassága elbírálásának szempontjait.
<br>Ajánlatkérõ az egyes szempontok felsorolásának a végén jelezte, amikor az elõ írása az alvállalkozókra nem vonatkozik. E körben szerepelt többek között, hogy
<br>- a részvételre jelentkezõ saját tõkéje 2002. évben eléri-e az 1000 M Ft-ot,
<br>- a részvételre jelentkezõ rendelkezik-e 2000., 2001., 2002. évek árbevételei alapján legalább 10 Mrd Ft/év átlagos árbevétellel (alvállalkozókra nem vonatkozik),
<br>- a részvételre jelentkezõ az utóbbi 5 évben (1998-2002.) rendelkezik-e minimum 10 km 2 ö 2 nyomú, a forgalomnak átadott új építésû autópálya-referenciával fõvállalkozóként vagy konzorciumi vezetõként, tagként (társként), vagy a beszerzés értékének 10%-át meghaladó mértékben az adott munkába bevont alvállalkozóként.
<br>A részvételi felhívás 10. b) pontja határozta meg a részvételre jelentkezõknek a szerzõdés teljesítésére alkalmatlanná minõsítésének szempontjait. Ajánlatkérõ ez esetben is zárójelben rögzítette, hogy az adott elõ írás egyes esetekben az alvállalkozókra nem vonatkozik. E körben többek között rögzítésre került, hogy a részvételre jelentkezõ alkalmatlan, ha
<br>- a részvételre jelentkezõ saját tõkéje a 2002. évben nem éri el az 1000 M Ft-ot,
<br>- a részvételre jelentkezõ nem rendelkezik a 2000., 2001. és 2002. évek árbevételei alapján legalább 10 Mrd Ft/év átlagos árbevétellel (alvállalkozókra nem),
<br>- a részvételre jelentkezõ az utóbbi 5 évben (1998-2002.) nem rendelkezik minimum 10 km 2 ö 2 nyomú, a forgalomnak átadott új építésû autópálya-referenciával fõvállalkozóként vagy konzorciumi vezetõként, tagként (társként), vagy a beszerzés értékének 10%-át meghaladó mértékben az adott munkába bevont alvállalkozóként.
<br>A részvételi felhívás 12. pontjában az egyéb információk körében többek között az alábbi elõ írás szerepelt:
<br>A 6. c) pontnak megfelelõen minden idegen nyelven benyújtott dokumentációhoz, igazoláshoz, nyilatkozathoz hitelesített magyar nyelvû változatot is csatolni kell. Az ajánlati dokumentáció magyar nyelven készül, az ajánlatokat magyar nyelven kell benyújtani. Az ajánlattevõ által benyújtott, az ajánlathoz szorosan hozzátartozó egyes iratok (hatósági igazolások, nyilatkozatok, stb.) idegen nyelven is készülhetnek, de ezek hitelesített, magyar nyelvû változatát is csatolni kell. Az ajánlat értékelése során kizárólag a magyar nyelven beadott dokumentumok irányadóak.
<br>Ajánlatkérõ részvételi dokumentációt is készített, amelynek I. fejezete a Tájékoztató információk 1.2. pontjában ajánlatkérõ rögzítette, hogy a részvételi felhívás 6. c) pontja szerint a részvételre jelentkezés nyelve magyar. Az eredetileg idegen nyelven készült dokumentumokat hiteles magyar nyelvû fordítással kell benyújtani, amire az 1991. évi XLI. törvény és a végrehajtására kiadott 13/1991. IM rendelet, valamint a 24/1986. MT rendelet és a végrehajtására kiadott 7/1986. sz. IM rendeletek az irányadóak.
<br>A részvételi szakasz során ajánlatkérõhöz kérdések is érkeztek, amelyek megválaszolása ajánlatkérõ részérõl megtörtént.
<br>A részvételi jelentkezések beadásának határidejére, 2004. január 12-re 9 jelentkezõ nyújtotta be jelentkezését, a "Kör gyûrû" Konzorcium, a Hídépítõ Rt., a MOTA-ENGIL Engenharia Consrucao s.a., a Strabag Rt., az Engeocom Egyesülés, a Porr Technobau und Umwelt Aktiengesellschaft, az Egút Rt., valamint I. és II. r. kérelmezõ.
<br>Ajánlatkérõ 2004. január 23-án hiánypótlási felhívást küldött a részvételre jelentkezõknek, mely teljesítésére 2004. január 28-i határidõt szabott meg. A hiteles fordítást illetõen a hiánypótlási felhívásban az alábbiakra hivatkozott: "Tájékoztatjuk a t. részvételre jelentkezõket, hogy a szakfordításról és tolmácsolásról szóló 24/1986. (VI. 26.) MT rendelet 5. § rendelkezései szerint hiteles fordítást, fordítás hitelesítését, valamint idegen nyelvû hiteles másolatot - ha jogszabály eltérõen nem rendelkezik -, csak az Országos Fordító és Fordításhitelesítõ Iroda (a továbbiakban: OFFI) készíthet. Az MT rendelet végrehajtásáról szóló 7/1986. (VI. 26.) IM rendelet 5. § (3) bekezdése értelmében az OFFI-nak az MT rendelet 5. §-ában meghatározott kizárólagos feladatköre nem érinti a külképviseleteknek a más jogszabályban vagy nemzetközi szerzõdésben meghatározott hatáskörét fordítások, valamint idegen nyelvû iratmásolatok készítésére és azok hitelesítésére, továbbá a közjegyzõknek a külön jogszabályban meghatározott hatáskörét idegen nyelvû okirat elkészítésére, fordítás hitelesítésére, idegen nyelvû okiratról hiteles másolat készítésére, idegen nyelvû okirat, illetõleg idegen nyelvû okiraton aláírás hitelesítésére. Az IM rendelet 5. § (5) bekezdése rendelkezései szerint a cégbejegyzésrõl és a cégjegyzékrõl szóló 13/1989. (XII. 16.) IM rendelet 8. §-ának b) pontjában meghatározott cégkivonat hiteles fordítására a szakfordítói, valamint szakfordító-lektor képesítéssel rendelkezõk is jogosultak."
<br>Az I. r. kérelmezõ hiánypótlási felhívása az alábbiakat tartalmazta:
<br>"HABAU Hoch- und Tiefbaugesellschaft mbH részvételre jelentkezõ részvételi jelentkezésével kapcsolatos hiányosságok:
<br>- A mûszaki-technikai felszereltség tekintetében becsatolt nyilatkozatok részben német nyelvûek, amelyeknek hitelesített magyar nyelvû fordítása hiányzik. Az alvállalkozó mûszaki-technikai felszereltsége tekintetében a becsatolt nyilatkozatok angol nyelvûek, amelyeknek hitelesített magyar fordítása hiányzik. Csatolja a megjelölt iratok hitelesített magyar nyelvû fordítását.
<br>- A szervezeti felépítést ismertetõ nyilatkozata vonatkozásában hiányzik a hitelesített magyar fordítás. Csatolja a hitelesített magyar nyelvû fordítást.
<br>- A teljesítésbe bevonni kívánt szakemberek önéletrajzait német és (egyszerû fordításban) magyar nyelven csatolta, de hiányzik a hitelesített magyar fordítás. Csatolja a hitelesített magyar nyelvû fordítást.
<br>- A minõségbiztosítási rendszere tanúsítását igazoló irat hiteles magyar fordítása hiányzik. Csatolja a hitelesített magyar nyelvû fordítást."
<br>A II. r. kérelmezõ részvételi jelentkezésével kapcsolatosan a hiánypótlási felhívás az alábbiakat tartalmazta:
<br>"Skanska DS a.s. részvételre jelentkezõ részvételi jelentkezésével kapcsolatos hiányosságok:
<br>- Csatolja a Dobravni Stavby Rt. 2001. évi eredménykimutatását.
<br>- Felhívjuk a t. részvételre jelentkezõ figyelmét, hogy a részvételi felhívás és a részvételi dokumentáció rendelkezései szerint minden idegen nyelven benyújtott dokumentációhoz, igazoláshoz, nyilatkozathoz hitelesített magyar nyelvû változatot is csatolni kell. A részvételre jelentkezõ által benyújtott, a jelentkezéshez szorosan hozzátartozó egyes iratok (hatósági igazolások, nyilatkozatok stb.) idegen nyelven is készülhetnek, de ezek hitelesített magyar nyelvû fordítását is csatolni kell. Kérjük, hogy a részvételi jelentkezéséhez csatolt valamennyi idegen nyelvû dokumentum hiteles magyar nyelvû fordítását csatolja."
<br>A hiánypótlásokat követõen ajánlatkérõ bizottsága 2004. február 2-án értékelte a részvételi jelentkezéseket, mely döntési javaslatot a döntésre jogosult még ugyanezen a napon jóváhagyott.
<br>Az eredményhirdetés 2004. február 3-án történt meg. Az ajánlatkérõ döntése szerint öt jelentkezõ minõsült alkalmasnak a szerzõdés teljesítésére, a "Körgyûrû" Konzorcium, a Hídépítõ Rt., a Mota Engil s.a., az Egút Rt. és a Strabag Rt. A többi jelentkezõ ajánlatkérõ döntése alapján részben érvénytelen jelentkezést nyújtott be, illetve nem igazolta a szerzõdés teljesítésére való alkalmasságát.
<br>Az I. r. kérelmezõ vonatkozásában ajánlatkérõ megállapította, hogy "Sem a részvételre jelentkezõ, sem a 10% feletti alvállalkozója nem rendelkezik a mûszaki alkalmassági feltételek közül igazolt újautópálya-építési referenciával, valamint a 10% feletti alvállalkozója nem felelt meg a pénzügyi alkalmassági feltételek közül a saját tõkére vonatkozó rendelkezésnek".
<br>A II. r. kérelmezõvel kapcsolatos ajánlatkérõi döntés: "A részvételre jelentkezõ pénzügyi és mûszaki alkalmassága nem volt a becsatolt iratokból megállapítható, hiányoztak az erre vonatkozó hiteles fordítások. 10% feletti alvállalkozója sem tudta a szükséges újautópálya-építési referenciákat igazolni".
<br>I. r. kérelmezõ 2004. február 17-én nyújtott be jogorvoslati kérelmet, melyben kérte, hogy a Döntõbizottság semmisítse meg ajánlatkérõ 2004. február 3-án meghozott részvételi szakaszt lezáró döntését, állapítsa meg ajánlatkérõ jogsértését, ideiglenes intézkedésként az eljárást függessze fel, kötelezze ajánlatkérõt a törvény szabályainak megfelelõ eljárásra. Indoklásként elõadta, hogy a részvételi jelentkezését ajánlatkérõ az okból utasította el, hogy sem a részvételre jelentkezõ, sem a 10% feletti alvállalkozója nem rendelkezik a mûszaki alkalmassági feltételek közül újautópálya-építési referenciával, valamint a 10% feletti alvállalkozó nem felel meg a saját tõkére vonatkozó pénzügyi alkalmassági feltételnek. Álláspontja szerint a részvételre jelentkezõ minden tekintetben igazolta a szerzõdés teljesítésére való alkalmasságát. A dokumentáció szerinti "11" jelû nyilatkozatban a referenciára vonatkozó követelményt teljesíti a 8. sorban ismertetett autópálya-építés, amelyik tévesen "fõút" elnevezéssel szerepel. A hozzá tartozó referenciaigazoláson (279. oldal) már a helyes megnevezés szerepel. A kérelmezõ álláspontja alátámasztására szakértõi véleményt is csatolt. Hivatkozott a 19/1994. (V. 31.) KHVM sz. rendeletre is, mely az autópályát a gyorsforgalmi út egyik fajtájának minõsíti. Álláspontja szerint azt kell irányadónak tekinteni, hogy a referencia ként megjelölt gyorsforgalmi út mûszaki paraméterei kielégítik-e az autópálya mûszaki követelményeit. A referencia megfelelõségét a tekintetben nem lehet kétségbe vonni, hogy azt nem a "ASFINAG" nevû cég állította ki, hiszen olyan elõ írás nem volt, hogy a referencia kizárólag a megbízótól származhat. Az alvállalkozó saját tõke nagyságára vonatkozó ajánlatkérõi álláspont is téves. A részvételi felhívás 9. pontjában ugyanis az ajánlatkérõ csak arról rendelkezett, hogy az egyes alkalmassági igazolási módok melyikét kell az alvállalkozóknak is önállóan csatolniuk. Az alkalmatlanság szempontjainál azonban ajánlatkérõ nem rendelkezett arról, hogy a Kbt. rendelkezéseitõl elt
<br>érõen kívánja-e a részvételre jelentkezõ és 10% feletti alvállalkozója pénzügyi alkalmasságát megítélni. Ajánlatkérõi rendelkezés hiányában pedig a Kbt. szabályai alapján kell eldönteni, hogy az alkalmasság feltételeit hogyan kell a részvételre jelentkezõ és a 10% feletti alvállalkozó tekintetében vizsgálni. A jogszabály úgy rendelkezik, hogy eltérõ rendelkezés hiányában a részvételre jelentkezõnek és a 10% feletti alvállalkozónak közösen kell megfelelni az alkalmassági szempontoknak. E szerint a banki igazoláshoz és a mérlegekhez kapcsolódó alkalmassági követelményekre vonatkozóan az együttes megfelelés követelményét kell teljesítenie a részvételre jelentkezõnek és a 10% feletti alvállalkozónak. Ezek a szempontok a pénzügyi helyzet, sorban állás, eredményes gazdálkodás, 1000 M Ft saját tõke, jegyzett tõkénél nagyobb saját tõke és a 10 Mrd Ft/év/átlagos árbevétel.
<br>II. r. kérelmezõ 2004. február 18-án nyújtott be jogorvoslati kérelmet a Döntõbizottsághoz, melyben kérte a részvételi szakaszt lezáró döntés megsemmisítését, a jogsértés megállapítását. Indoklásként elõadta, hogy ajánlatkérõ azzal az indokkal minõsítette a szerzõdés teljesítésére alkalmatlannak, hogy a pénzügyi és mûszaki alkalmassága nem volt a jelentkezésbõl megállapítható, hiányoztak az erre vonatkozó hiteles fordítások, továbbá a 10% feletti alvállalkozója sem tudta az újautópálya- építési referenciát igazolni. Ajánlatkérõ hiánypótlás keretében 2004. január 23-án kérte, hogy csatolja a Dobravni Stavby Rt. 2001. évi eredménykimutatását és a részvételi jelentkezésben benyújtott valamennyi idegen nyelvû dokumentum hiteles fordítását. Ajánlatkérõ utalt arra is, hogy hiteles fordítást csak az Országos Fordító és Fordításhitelesítõ Iroda készíthet. A hiánypótlás határideje 2004. január 28-a volt. A hiánypótlási felhívást pénteki napon faxon küldte meg ajánlatkérõ az esti órákban, így azt kérelmezõ csak 26-án vette kézhez. Ekkor megkereste az OFFI Rt.-t, aki az elõírt rövid határidõre nem tudta vállalni a fordítás elkészítését. A kérelmezõ 2004. január 27-én írásban kérte az ajánlatkérõt a hiánypótlás határidejének 5 nappal történõ meghosszabbítására, aki erre nem is válaszolt. A fordításokat kérelmezõ határidõre benyújtotta, azokat azonban nem az OFFI Rt., hanem másik három fordító iroda fordításával csatolta. Ugyanilyen módon fordított iratokat csatolt a részvételi jelentkezéshez is. Az ajánlatkérõ elõ írásának így is megfeleltek, mert az ajánlatkérõ nem hivatkozott arra a felhívásban, hogy csak az OFFI Rt. által fordított iratokat fogadja el. A hiánypótlásnak pedig nem lehetett eleget tenni a rövid határidõ miatt, ezért az esélyegyenlõség alapelve is sérült az eljárásban. Kérelmezõ tárgyaláson tett nyilatkozatában nem vitatta, hogy az Országos Fordító és Fordításhitelesítõ Iroda készíthet a hatályos jogszabályok alapján hiteles fordítást, azonban kérelmezõ álláspontja szerint a hiteles fordítások hiánya alkalma
<br>tlanná minõsítés alapja nem lehetett, hiszen alkalmatlanná minõsítési szempontok között ilyen ok felsorolásra nem került. Kérelmezõ hivatkozott arra is, hogy az alvállalkozó referenciái vonatkozásában a felhívás 9. b) pontja alapján a mûszaki alkalmassági feltételeket együttesen kellett a jelentkezõnek és a 10% feletti alvállalkozónak igazolnia. Ennek megfelelõen igazolta a referenciáit, így ez okból is jogszerûtlen volt ajánlatkérõnek az alkalmatlanná minõsítése tárgyában hozott döntése.
<br>A Döntõbizottság a két jogorvoslati eljárást D.100/2004. szám alatt egyesítette.
<br>Ajánlatkérõ érdemi észrevételében kérte a jogorvoslati kérelmek elutasítását megalapozatlanság okán.
<br>Az I. r. kérelmezõ jogorvoslati kérelmével kapcsolatosan elõadta, hogy a kérelmezõ nem rendelkezik 10 km 2 ö 2 nyomú forgalomnak átadott új építésû autópályával. A kérelmében hivatkozott referenciaigazolás ugyan négysávos autópályáról szól, azonban az osztrák szövetségi úthálózatról szóló 1971. törvény 2002. március 29-i módosítása alapján a hivatkozott útszakasz S5 megjelölésû gyorsforgalmi útnak minõsül, nem autópályának. Bizonyítékként csatolta az érintett terület térképét és a hivatkozott törvény szövegét. A becsatolt referencia nem elégíti ki a felhívásban foglalt követelményeket, ezt támasztja alá a referencia kiállítójához intézett kérdésre kapott válasz is, mely szerint ez nem autópálya, hanem gyorsforgalmi útépítés volt, továbbá a meglévõ közút kiszélesítése valósult meg, amely nem elégíti ki az új építésû út követelményét. A referenciának a létesítés helye szerinti elõ írásoknak kell megfelelnie. A kérelmezõ által benyújtott szakvéleményre elõadta, hogy a referenciaként becsatolt gyorsforgalmi út mûszaki paraméterei - elválasztó sáv, tervezett sebesség - is elmaradnak a magyar autópálya-szabványban foglalt követelményektõl. A referencialevél kiadására sem az jogosult autópálya esetén, aki a referencialevelet kiadmányozta, ez is jelzi, hogy nem autópályáról van szó. Álláspontja szerint a felhívás 9. pontjában rendelkezett arról, hogy mely alkalmassági feltételnek kell a részvételre jelentkezõnek és a 10% feletti alvállalkozónak külön-külön megfelelni, ugyanitt jelölte meg, hogy a mûszaki alkalmasság feltételeinek közösen felelhetnek meg. A kérelmezõ azon kifogására, hogy az alkalmasságnak történõ megfelelés vonatkozásában miért nem az alkalmassági szempontnál tette meg az elõ írását, hivatkozott más közbeszerzési eljárásban hasonló módon közzétett hirdetményekre. Az alkalmassági szempontnál a részvételre jelentkezõ alatt értette a 10% feletti alvállalkozót is, ahol ezt nem így értette, ott külön jelezte. A saját tõkére vonatkozó alkalmassági feltételnél nem volt alvállalkozót mentesítõ feltétel, tehát n
<br>eki is önállóan meg kellett felelni ennek a pénzügyi, gazdasági alkalmassági feltételnek.
<br>A II. r. kérelmezõ jogorvoslati kérelmével kapcsolatosan elõadta, hogy a részvételi felhívás 6. c) pontja szerint a jelentkezés nyelve magyar. A felhívás 12. pont 10. francia bekezdésében pedig rögzítették, hogy eredetileg idegen nyelvû dokumentációk, nyilatkozatok és igazolások hiteles fordítása szükséges. A hiteles fordítás alatt a jogszabályi követelményt értette az ajánlatkérõ, melyeket a dokumentációban külön nevesített is. Ennek alapján hiteles fordítást Magyarországon kizárólag az OFFI Rt. végezhet. A dokumentációnak a hiteles fordításra vonatkozó elõ írásáról a kérelmezõnek annak átvétele óta tudomása volt, a dokumentációt kérelmezõ 2003. december 29-én vette meg. A kérelmezõ tehát már a hiánypótlási felhívás kézhezvételét megelõzõen intézkedhetett volna az egyébként 3 napos idõigényû fordítás megszerzésérõl, ezt viszont elmulasztotta. Ajánlatkérõ megjegyezte, hogy a hiánypótlási határidõ meghosszabbítására vonatkozóan a kérelmezõ a hiánypótlási határidõt követõen nyújtotta be személyesen a kérelmét. A kérelmezõn kívül az eljárásban egyébként részt vett további külföldi résztvevõ is, akiknek a hiteles fordítás gondot nem jelentett, tehát ebbõl következõen az alapelvi rendelkezések sem sérülhettek meg.
<br>A Döntõbizottság a közbeszerzési eljárásban keletkezett iratok, a jogorvoslati kérelmek, ajánlatkérõ érdemi észrevételei és a felek tárgyaláson tett nyilatkozatai alapján megállapította, hogy a jogorvoslati kérelmek nem megalapozottak.
<br>Jelen közbeszerzési eljárás két szakaszból álló eljárás volt. A kétszakaszos eljárás közös szabályait a Kbt. 63-64. §-ai tartalmazzák.
<br>A Kbt. 63. § (3) bekezdése szerint a részvételi szakaszt megindító részvételi felhívásban a Kbt. 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.
<br>A Kbt. 44. § (4) bekezdése szerint az ajánlatkérõ az (1) és (2) bekezdésben foglaltak alapján az ajánlattevõre és az alvállalkozókra vonatkozóan egymástól eltérõ alkalmassági igazolási módot is elõírhat. Ha azonos igazolási módot ír elõ, a szerzõdés teljesítésére való alkalmassá minõsítéshez az ajánlattevõnek és az alvállalkozóknak együttesen kell megfelelniük az elõírt alkalmassági követelményeknek, kivéve ha az ajánlatkérõ ettõl eltérõen rendelkezik.
<br>A Kbt. 63. § (7) bekezdése szerint részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.
<br>A Kbt. 63. § (8) bekezdése szerint a két szakaszból álló eljárás részvételi szakaszában 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Döntõbizottság tényként rögzíti, hogy a részvételi felhívás és a dokumentáció elõ írásait a jogorvoslati kérelem elõ terjesztésére - a nyitva álló törvényes határidõn belül - senki nem kifogásolta, így érdemben az ajánlatkérõi elõ írások már eredménnyel nem támadhatók.
<br>A Döntõbizottság ezt követõen vizsgálta, hogy I. r. kérelmezõ vonatkozásában ajánlatkérõ döntése jogszerû volt-e.
<br>A részvételi felhívásban ajánlatkérõ a referenciákkal kapcsolatos elvárásait pontosan rögzítette, nevezetesen elõírta, hogy alkalmassági követelmény minimum 10 km 2 ö 2 nyomú új építésû autópálya építésigazolása.
<br>A Döntõbizottság álláspontja szerint a referenciában szereplõ utak minõsítését valóban nem az elnevezés alapján kell megítélni, hanem a hatályos magyar elõírások alapulvételével kell eljárni, azaz a referenciaként becsatolt gyorsforgalmi utat az autópályára vonatkozó hazai mûszaki feltételeivel kell összevetni. Az I. r. kérelmezõ által becsatolt szakértõi vélemény is rávilágít az autópálya és a referenciamunka (S5-ös út) közötti különbségekre. A leglényegesebb e körben a tervezési sebesség, de különbség van az elválasztó sávok méretében, valamint az ismertetett referencia-útburkolat követelményeit sem teljesíti minden esetben a felsõ határhoz tartozó követelményszinten. A szakértõi vélemény szerint ugyanis a hatályos magyar jogszabályok szerint a tervezési sebessége az autópályáknak 110-140 km/óra, a referenciamunkákban megjelölt út tervezési sebessége 110 km/óra. A magyar elõ írások szerint a középsõ elválasztó sáv szélessége 3,6 m, míg a megépített út által teljesített követelménynél a középsõ elválasztó sáv 2,8 m elválasztó betonfallal, illetve 3,5 m acélvezetõ korlátokkal. Az útburkolat esetében a hazai elõ írások szerint a kopóréteg 3-5 cm, az aszfalt útalap 7-12 cm, az aszfaltvastagság 21-24 cm, míg a becsatolt referenciánál a kopóréteg 3 cm, az aszfalt útalap 10 cm, az aszfaltvastagság pedig 23 cm. A Döntõbizottság nem fogadta el a kérelmezõnek azt az álláspontját, hogy a tervezési sebesség tekintetében a megfelelõséghez elegendõ a sebességtartomány alsó határán való egyezõség, az autópályán szokásos sebesség ugyanis - amelyre az egész forgalomtechnika és mûszaki kialakítás ráépül - 140 km/óra maximális sebesség. Ha ezt a sebességhatárt nem képes teljesíteni, akkor az nem tekinthetõ teljes értékû autópályának. Ugyanez a helyzet az útburkolati jellemzõkkel, amelyeken belül a referenciakövetelmények felsõ határát több esetben nem teljesíti, tehát az autópálya-minõsítés ebben a tekintetben sem lehetséges.
<br>A fentieken túlmenõen az I. r. kérelmezõ által becsatolt referencia nem teljesíti az "új építés" követelményét sem. A részvételi jelentkezéshez csatolt referenciaigazolás ebben a tekintetben nem tartalmaz információt. Ajánlatkérõ a jogorvoslati eljárásban azonban beszerezte a referencia kiállítójától az erre vonatkozó nyilatkozatot, amely alátámasztja, hogy az építési projekt megvalósítása egy már meglévõ közút kiszélesítését jelentette, egy új kétsávos gyorsforgalmi út megépítésével. Ez utóbbi új építés sem elégíti ki a 2 ö 2 nyomú új építés követelményét.
<br>A fenti okból ajánlatkérõ döntése az alkalmatlanná minõsítés tárgyában jogszerû volt, így a további alkalmatlansági ok már nem bír relevanciával, így e tárgyban a Döntõbizottság külön érdemi vizsgálatot nem folytatott.
<br>A Döntõbizottság ezt követõen vizsgálta, hogy II. r. kérelmezõ eljárásból történõ kizárása jogszerû volt-e.
<br>Ajánlatkérõ a részvételi felhívásában az egyéb információk között egyértelmûen elõírta, hogy az idegen nyelven benyújtott iratok hitelesített magyar változatát is csatolni kell. A részvételi felhívásban ajánlatkérõ rögzítette, hogy az eredetileg idegen nyelven készült dokumentumok hiteles magyar fordítására milyen jogszabályok az irányadók.
<br>II. r. kérelmezõ képviselõje maga sem vitatta, hogy a 24/1986. (VI. 26.) MT rendelet 5. §-a szerint hiteles fordítást, fordítás hitelesítését, valamint idegen nyelvû hiteles másolatot - ha a jogszabály eltérõen nem rendelkezik -, csak az Országos Fordító és Fordításhitelesítõ Iroda készíthet. II. r. kérelmezõ részvételi jelentkezéséhez az idegen nyelven készült dokumentumokról készült magyar nyelvû változat kérelmezõ által sem vitatottan nem az OFFI Rt. - hanem más fordítóirodák - által készült fordításban kerültek becsatolásra. A hatályos jogszabályi rendelkezések alapján hiteles fordításnak kizárólag az OFFI Rt. által készített fordítások minõsülnek, ebbõl következõen II. r. kérelmezõ által benyújtott részvételi jelentkezés nem felelt meg a részvételi felhívás, illetõleg a dokumentációban elõírt követelményeknek, így a részvételi jelentkezés érvénytelen volt.
<br>II. r. kérelmezõ hivatkozott arra, hogy ajánlatkérõ jogsértõ módon járt el, amikor a hiteles fordítás hiányára tekintettel alkalmatlannak minõsítette. Ajánlatkérõ döntésében arra hivatkozott, hogy a kérelmezõ részvételi jelentkezése alapján alkalmatlan, a hiteles fordítások hiányában a pénzügyi és mûszaki alkalmasság nem volt megállapítható.
<br>A Döntõbizottság osztotta ajánlatkérõ azon álláspontját, hogy a hiteles fordítás hiánya, a nem megfelelõ iratok csatolása lehetetlenné tette a kérelmezõ alkalmasságának a vizsgálatát, így az ajánlatkérõ döntése nem volt jogsértõ, amikor kérelmezõ alkalmatlanná nyilvánításáról döntött. A hatályos jogszabályi rendelkezések alapján a részvételi jelentkezés érvénytelensége, illetõleg a részvételre jelentkezõ alkalmatlansága esetében az a jogkövetkezmény, hogy az eljárás további szakaszában az érvénytelen, illetve alkalmatlan részvételre jelentkezõ nem vehet részt. Ebbõl következõen ajánlatkérõ döntése jogszerû volt, amikor az I. r. kérelmezõt a közbeszerzési eljárás további szakaszából kizárta, így erre tekintettel a Döntõbizottság a jogorvoslati kérelmet e körben megalapozatlannak minõsítette.
<br>II. r. kérelmezõ kifogásolta azt is, hogy az esélyegyenlõség elve sérült a tekintetben, hogy olyan határidõt szabott ajánlatkérõ a hiánypótlás teljesítésére, amely idõtartam alatt hiteles fordítás nem teljesíthetõ. A Döntõbizottság e körben megállapította, hogy az esélyegyenlõség alapelvi rendelkezése nem sérült.
<br>A részvételi felhívásban, illetõleg a dokumentációban egyértelmûen elõírta az ajánlatkérõ, hogy az elvárása a hiteles fordítás csatolása. A kérelmezõ is tisztában volt ezzel a körülménnyel, hiszen a részvételi felhívás tartalmát megismerte, illetve a dokumentációt is 2003. december 29-én megvásárolta. Ezt támasztja alá, hogy már a részvételi jelentkezés beadásának határ ideje elõtt az OFFI Rt.-hez fordult a hiteles fordítás elkészítése céljából. Az OFFI Rt. azonban már ekkor, 2004. január 8-án közölte, hogy 24, illetve 48 órán belül nem tudja teljesíteni a megbízást. Az ilyen jellegû megbízások elvégzéséhez minimum 3 munkanap szükséges. II. r. kérelmezõ azonban nem élt a felkínált 3 napos határidõ lehetõségével, hanem ismételten csak 2004. január 26-án kísérelt meg újabb megbízást adni az OFFI Rt. részére. II. r. kérelmezõ tehát már a részvételi jelentkezés beadásakor számolhatott azzal a körülménnyel, hogy a nem hiteles fordításokra tekintettel hiánypótlásra hívja fel õt az ajánlatkérõ. II. r. kérelmezõnek tehát a hiteles fordítások elkészíttetésére mintegy két hét állt rendelkezésére, mely idõtartam az OFFI Rt. által kiadott tájékoztatás alapján is elegendõ lett volna a hiteles fordítások elkészítésére. A közbeszerzési eljárásban több külföldi részvételre jelentkezõ is részt vett, akik a hiteles fordítás követelményének eleget tettek. Ebbõl következõen az alapelvi rendelkezések nem sérültek, hiszen a hiteles fordítások elkészítésére a külföldi ajánlattevõknek lehetõségük volt, e körben indokolatlanul rövid határidõt az ajánlatkérõ nem állapított meg, tehát az alapelvi rendelkezések sérelmét nem lehetett ajánlatkérõ terhére felróni.
<br>Ajánlatkérõ a II. r. kérelmezõ terhére további alkalmatlansági szempontot is megjelölt, nevezetesen, hogy nem rendelkezik újautópálya-építési referenciával kérelmezõ, illetve alvállalkozója.
<br>Figyelemmel arra, hogy egy okból a Döntõbizottság már megállapította, hogy ajánlatkérõ döntése a kizárás tárgyában jogszerû volt, így már nem bír relevanciával az a körülmény, hogy újautópálya-építési referenciával rendelkezik-e kérelmezõ vagy alvállalkozója. E körben már külön vizsgálatot a Döntõbizottság nem végzett.
<br>A Döntõbizottság az eljárása során ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a meglapozatlan jogorvoslati kérelmeket elutasította és a h) pont alapján döntött a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 26.
<br>
<br>Dr. Engler Magdolna s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>