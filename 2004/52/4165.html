<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4165/2004)
</h2>
<br>1024 Budapest, Margit krt. 85.
<br>Ikt.sz.: D.68/3/2004.
<br>
<br>Tárgy: a Strabag Kft. jogorvoslati kérelme Kismaros Község Önkormányzata és Szokolya Község Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Strabag Rt. (1135 Budapest, Szegedi u. 35-37., képviseli: dr. Kecskés Gabriella ügyvéd, 1135 Budapest, Szegedi út 35-37., a továbbiakban: kérelmezõ) által a Kismaros Község Önkormányzata (2623 Kismaros, Kossuth Lajos u. 22.) és Szokolya Község Önkormányzata (2624 Szokolya, Fõ u. 83.), nevükben eljár: az ARCULAT Bt. (1118 Budapest, Háromszék u. 33., a továbbiakban: ajánlatkérõ) "Kismaros és Szokolya községek szennyvízcsatorna-hálózatának építése" tárgyú közbeszerzési eljárása ellen indított jogorvoslati eljárást megszünteti.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. december 10-i 50. számában részvételi felhívást jelentetett meg nyílt elõminõsítési eljárás megindítására a 9465/2003. szám alatt a rendelkezõ részben meghatározott tárgyban.
<br>A 2004. január 6-i részvételi jelentkezési határidõre a kérelmezõn kívül a Swietelsky Építõ Kft., a Penta Általános Építõ ipari Kft., a Hídépítõ Rt. és az Általános Mélyépítõ Kft. nyújtotta be részvételi jelentkezését.
<br>Az elõminõsítési eljárás részvételi szakaszát lezáró döntését az ajánlatkérõ 2004. január 20-án hirdette ki, melyen egyedül a Penta Általános Építõipari Kft. részvételi jelentkezését hirdette ki érvényesnek, illetve alkalmasnak minõsítette a társaságot. Az ajánlatkérõ a többi részvételi jelentkezõt alkalmatlannak, illetve részvételi jelentkezésüket érvénytelennek hirdette ki.
<br>A kérelmezõ 2004. január 30-án elõterjesztett kérelmében kérte a jogsértés megállapítását és az ajánlatkérõnek a kérelmezõ részvételi jelentkezésének érvénytelenségét megállapító döntésének megsemmisítését, valamint ideiglenes intézkedésként az eljárás felfüggesztését.
<br>Kérelme indokaként elõadta, hogy az ajánlatkérõ a Kbt. 52. § (2) bekezdés d) pontjába ütközõ módon állapította meg a részvételi jelentkezésének az érvénytelenségét.
<br>A Döntõbizottság a Strabag Rt. által kezdeményezett D.68/2004. számú fenti jogorvoslati eljárását az Általános Mély építõ Kft. által 2004. január 29-én kezdeményezett D.65/2004. számú ugyanezen tárgyú jogorvoslati eljáráshoz egyesítette.
<br>A Strabag Rt. 2004. február 5-én bejelentette, hogy a jogorvoslati kérelmét visszavonja és kéri a jogorvoslati eljárás megszüntetését.
<br>A Döntõbizottság ezért a jelen jogorvoslati eljárást a D.65/2004. sz. jogorvoslati eljárástól elkülöníti és az eljárást megszünteti.
<br>A Kbt. 79. § (1) bekezdése szerint a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>A közbeszerzésekrõl szóló - többször módosított 1995. évi XL. törvény (a továbbiakban: Kbt.) 79. § (2) bekezdése alapján a bizottság eljárása kérelemre vagy hivatalból indul.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja.
<br>A fenti rendelkezésekre tekintettel, mivel a kérelmezõ jogorvoslati kérelmét visszavonta, a Döntõbizottság a Kbt. 76. § (1) bekezdés c) pontjában biztosított jogkörében eljárva a rendelkezõ részben foglaltak szerint a D.68/2004. sz. jogorvoslati eljárást megszüntette.
<br>A Döntõbizottság a költségek viselésérõl a Kbt. 88. § (1) bekezdés h) pontja szerint határozott.
<br>A Kbt. 89. § (1) bekezdése szerint a bizottság határozata ellen nincs helye fellebbezésnek. Akinek jogát vagy jogos érdekét a bizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.
<br>A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így a határozat bírósági felülvizsgálatának nincs helye.
<br>
<br>Budapest, 2004. február 20.
<br>
<br>Dr. Csanádi Péter s. k., Divinyi Péterné s. k. ,
<br>közbeszerzési biztos közbeszerzési biztos
<br>
<br>Beckné Erdei Beáta s. k. ,
<br>közbeszerzési biztos
<br>
<br>
<br><br></body></html>