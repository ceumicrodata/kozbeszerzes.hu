<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4258/2004)
</h2>
<br>
<br>1024 Budapest, Margit krt. 85.
<br>Ikt.sz.: D.138/ 9/2004.
<br>
<br>Tárgy: a Reorg-Audit Könyvvizsgáló Kft. jogorvoslati kérelme a Foglalkoztatáspolitikai és Munkaügyi Minisztérium Közmunkatanács közbeszerzési eljárása ellen.
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Reorg-Audit Könyvvizsgáló Kft. (1116 Budapest, Hengermalom út 1., képv.: dr. Kincses László ügyvéd - továbbiakban: kérelmezõ) jogorvoslati kérelmét, melyet a Foglalkoztatáspolitikai és Munkaügyi Minisztérium Közmunkatanács (1146 Budapest, Hungária krt. 140-144., képv.: dr. Katona Miklós ügyvéd - továbbiakban: ajánlatkérõ) monitorozó ellenõrzési tevékenység 100 æ 20% db szerzõdés vonatkozásában tárgyú közbeszerzési eljárása ellen indított - a Döntõbizottság elutasítja.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2003. december 31-i számában a rendelkezõ részben megjelölt beszerzés céljából.
<br>Az ajánlattevõ mûszaki alkalmassága igazolására ajánlatkérõ elõírta, hogy az ajánlattevõ "nevezzen meg legalább kettõ olyan felsõfokú munkaügyi végzettséggel rendelkezõ szakembert, aki legalább 3 éves szakmai gyakorlattal rendelkezik, csatolva a végzettséget igazoló dokumentumokat". Kikötötte, hogy alkalmatlannak nyilvánítja a szerzõdés teljesítésére az ajánlattevõt, ha "nem rendelkezik legalább két olyan igazoltan felsõfokú munkaügyi végzettséggel rendelkezõ szakemberrel, aki legalább 3 éves szakmai gyakorlattal rendelkezik".
<br>A felhívás szerint ajánlatkérõ hiánypótlási lehetõséget nem biztosított.
<br>Az ajánlatok elbírálási szempontja az összességében legelõnyösebb ajánlat volt, melyet az ár, a teljesítési határidõ és a vállalt napi késedelmi kötbér mértéke elbírálási részszempontok alapján kívánt ajánlatkérõ kiválasztani.
<br>Az ajánlati dokumentációban az Általános információk címû fejezetben ajánlatkérõ ismertette a beszerzés tárgyát képezõ feladatokat.
<br>Az ajánlati dokumentációt megvásárlók kérdéseket intéztek ajánlatkérõhöz, melyekre ajánlatkérõ határidõben választ adott. A kérdések között a szakmai végzettséggel összefüggésben merültek fel kérdések, a szakmai gyakorlattal kapcsolatban nem.
<br>Az ajánlattételi határidõre, 2004. február 11-re a kérelmezõ, a Vofa Contó Kft., a Mátraholding Rt., a Pátria Consult Kft., a Regionális Projektiroda Kft., a Dialóg Plussz Audit Kft., a Contó 82 Kft. és a Csiky és Társa Kkt. tett ajánlatot.
<br>Ajánlatkérõ a február 19-én tartott eredményhirdetésen a Contó 82. Kft. ajánlatát hirdette ki nyertesnek, vele a szerzõdést március 1-jén megkötötte.
<br>Ajánlatkérõ a többi ajánlatot érvénytelennek nyilvánította, a kérelmezõét azzal az indokkal, hogy nem felel meg a kiírásban foglalt feltételeknek, mivel nem rendelkezik legalább két olyan felsõfokú végzettséggel rendelkezõ szakemberrel, akinek legalább 3 éves gyakorlata van.
<br>Kérelmezõ március 3-án jogorvoslati kérelmet terjesztett elõ a Döntõbizottsághoz. Kérte a jogsértés megállapítását, az eljárást lezáró döntés megsemmisítését, valamint ideiglenes intézkedéssel a szerzõdéskötés megtiltását.
<br>Sérelmezte a közbeszerzési eljárásból való kizárását. Elõadta., hogy ajánlatában szerepel dr. Köves Pál 30 éves szakmai gyakorlatának igazolása, miszerint nevezett privatizációs, vagyonértékelési, vállalati és intézményi átvilágítási, válság kezelési szakértõi tevékenységeket végzett, ezen szakterületek mindegyike egy-egy komplex és összetett tevékenység, melyeknek köztudottan része a munkaügy, humánpolitika.
<br>Elõadta továbbá, hogy a nyertes napi 1 M Ft-os késedelmi kötbért vállalt, mely vállalás irreális. Becsatolta a nyertes 2001-2002. üzleti éveire vonatkozó mérleget, hivatkozva arra, hogy a mérleg szerint a nyertes árbevétele ezekben az években rendkívül alacsony, 6785 E Ft, illetve 8510 E Ft volt, ez nem nyújtott fedezetet a költségeire, veszteségesen gazdálkodott. Az elszenvedett veszteség miatt a 3 millió Ft összegû jegyzett tõkéjének egy részét elveszítette. Ha pedig 2003-ban, illetõleg 2004-ben a tõkeveszteségét nem pótolta, akkor törvénytelenül mûködik, ilyen cég nem lehet az eljárás nyertese.
<br>Ajánlatkérõ kérte a jogorvoslati kérelem elutasítását.
<br>Elõadta, hogy a kérelmezõ által becsatolt dokumentumokból nem állapítható meg, hogy dr. Köves Pál rendelkezik-e 3 éves szakmai gyakorlattal. Kérelmezõ állítja ugyan a gyakorlat meg létét, de sem a csatolt önéletrajzban, sem az ajánlat más részében nincs adat arra nézve, hogy dr. Köves Pál az ismertetett szakterületeken munkaügyi ismereteit a gyakorlatban alkalmazta volna.
<br>A nyertessel kapcsolatos kérelemre közölte, hogy nem kérte az ajánlattevõktõl a mérleg csatolását, így a pénzügyi, gazdasági mutatókat nem kérhette számon az ajánlattevõktõl. Amennyiben pedig a kérelem e mutatók bekérésének elmulasztása miatti kifogásra vonatkozik, úgy az elkésett.
<br>A nyertes ajánlattevõ a Döntõbizottság felhívására benyújtott észrevételében kérte a jogorvoslati kérelem elutasítását. Közölte, hogy a hatályos jogszabályoknak mindenben megfelelõen mûködik, hogy saját tõke vonatkozásában a szükséges intézkedéseket megtette.
<br>A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok alapján a következõket állapította meg.
<br>A Kbt. 44. § (1), (2) bekezdése szabályozza az ajánlattevõk pénzügyi, gazdasági és mûszaki alkalmassága igazolása módját, a bekérhetõ igazolások és nyilatkozatok körét. A (6) bekezdés rögzíti, hogy az ajánlatkérõnek a felhívásban meg kell határoznia, hogy az (1) és (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlattevõt alkalmatlannak a szerzõdés teljesítésére. A (8) bekezdés elõírja, hogy ajánlatkérõ az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról.
<br>Ajánlatkérõ a felhívásban elõírta, hogy az ajánlattevõnek a mûszaki alkalmassága igazolására meg kell nevezni legalább kettõ olyan felsõfokú munkaügyi végzettséggel rendelkezõ szakembert, aki legalább 3 éves szakmai gyakorlattal rendelkezik, csatolva a végzettséget igazoló dokumentumokat. Kikötötte, hogy alkalmatlannak nyilvánítja azt az ajánlattevõt, aki nem rendelkezik legalább két olyan igazoltan felsõfokú munkaügyi végzettséggel rendelkezõ szakemberrel, aki legalább 3 éves szakmai gyakorlattal rendelkezik.
<br>Rögzíthetõ, hogy ajánlatkérõ a szakmai gyakorlat meglétére vonatkozóan nem határozta meg az igazolás módját, ez irányú kérdésfeltevés hiánya folytán az ajánlattételi idõszakban sem adott ebben a kérdésben eligazítást.
<br>Ez azonban nem jelenti azt, hogy a mûszaki alkalmasság körében az elõírt szakmai gyakorlatot nem kellett igazolni.
<br>A Kbt. 44. § (2) bekezdése szövegében lévõ "igazolható" szóból ugyanis egyértelmûen következik, hogy ajánlattevõnek valamilyen módon igazolni kell az alkalmassági követelményeknek való megfelelõségét. Ha ajánlatkérõ a felhívásban meghatározza az igazolás módját (okirat csatolása, nyilatkozat stb.), akkor ekképpen kell azt megtenni, ha viszont ezt ajánlatkérõ nem határozza meg, úgy az ajánlattevõre bízza az igazolás módját. Ez utóbbi esetben az ajánlattevõ választhatja az igazolásnak az egyszerû ismertetéssel, nyilatkozattal történõ módját is, de ezekbõl mindenképpen ki kell tûnnie annak, hogy az ajánlattevõ megfelel az elõírt alkalmassági követelménynek. Az ajánlatban kifejezetten nem szereplõ adat hiányában az ajánlatkérõnek nincs joga arra, hogy valamely ismertetésben, nyilatkozatban lévõ adatot kiterjesztõen értelmezve, abba mintegy "belemagyarázva" megtettnek tekintsen egy tény, körülmény igazolását. Ajánlatkérõ csak akkor állapíthatja meg, hogy az általa elõírt feltétel igazolást nyert, ha a tény fennállása vagy fenn nem állása az ajánlatból szó szerint, egyértelmûen megállapítható.
<br>A beszerzés tárgya a közmunkaprogramok támogatási rendjérõl szóló 49/1999. (III. 26.) kormányrendelet 2. §-a értelmében munkaügyi tevékenységek ellátása, így az ajánlattevõnek munkaügyi tevékenység végzésében szerzett gyakorlatot kellett igazolni.
<br>A jogorvoslati eljárás tárgyát képezõ közbeszerzési eljárásban a kérelmezõ ajánlatának 42. oldalán nevesíti azt a két szakembert, aki felsõfokú munkaügyi végzettséggel rendelkezik:
<br>Dr. Köves Pál munkaügyi szakközgazdászt,
<br>Varró Istvánné felsõfokú munkaügyi szakképzettséggel rendelkezõ szakembert.
<br>A szakmai gyakorlatot ismertetõ rovatban nevezetteknél ez olvasható:
<br>Dr. Köves Pál: "30 éves szakmai gyakorlat, adószakértés, könyvelés, privatizáció, vagyonértékelés, vállalati és intézményi átvilágítás, válságkezelés." Varró Istvánné: "29 éves bérszámfejtõi és munkaügyi tapasztalat".
<br>Az ajánlat 52. oldalán csatolásra került dr. Köves Pál szakközgazdász oklevele az 54. oldalon pedig Varró Istvánné felsõfokú munkaügyi képesítéshez kötött munkakör betöltésére jogosító oklevele. Ezek által a végzettség igazolás nyert.
<br>A munkaügyi szakmai gyakorlatra nézve a 42. oldalon Varró Istvánnéra nézve kifejezetten adat szerepel: "29 éves bérszámfejtõ és munkaügyi tapasztalat".
<br>Dr. Köves Pált illetõen a 42. oldalon kifejezetten munkaügyi tapasztalat meglétét rögzítõ adat nem szerepel.
<br>Dr. Köves Pál önéletrajzában a "szakterületek" cím alatt ugyanazok az adatok szerepelnek, mint az ajánlat 42. oldalán lévõ táblázatban, még utalás sincs arra nézve, hogy nevezett ezen szakterületeken végzett munkája munkaügyi tevékenység végzésére is kiterjedt volna.
<br>A Döntõbizottság megállapította, hogy kérelmezõ ajánlatából konkrét adattal igazolt módon nem állapítható meg, hogy az alkalmasság igazolására megjelölt két szakembere közül dr. Köves Pál rendelkezik munkaügyi gyakorlattal, így ajánlatkérõ helytállóan nyilvánította a kérelmezõt alkalmatlannak a szerzõdés teljesítésére. Ezért a Döntõbizottság a jogorvoslati kérelmet ebben a részében elutasította.
<br>A Döntõbizottság megjegyzi: nem azt állapította meg, hogy dr. Köves Pálnak nincs meg (nem lehet meg) munkaügyi szakterületen az elõírt szakmai gyakorlata, hanem azt, hogy ez a tény a kérelmezõ ajánlatából nem derül ki, kérelmezõ nem hozta ajánlatkérõt abba a helyzetbe, hogy dr. Köves Pálnak a munkaügyi szakterületen meglévõ szakmai gyakorlatát megállapíthassa. Kétségtelen, hogy a felsorolt szakterületeknek (privatizáció, válságkezelés stb.) részét képezik a munkaügyi feladatok is. Végezhetõk voltak azonban a felsorolt tevékenységek úgy is, hogy a munkaügyi tevékenységeket a teljes feladaton belül elkülönítve más személy látta el.
<br>A jogorvoslati kérelem a nyertes alkalmatlansága, illetõleg a nyertesnek a közbeszerzési eljárásból való kizártsága tekintetében sem megalapozott.
<br>A Kbt. fent idézett 42. § (6) bekezdése alapján ajánlatkérõ az (1), (2) és (6) bekezdésben foglaltakat veheti figyelembe az ajánlattevõ alkalmassága megállapításánál.
<br>Ajánlatkérõ az ajánlattevõ alkalmassága körében csak azon tények, adatok, fennállását vagy fenn nem állását vizsgálhatja, amelyekre vonatkozóan az igazolás kötelezettségét elõírta.
<br>A tárgyi közbeszerzési eljárásban ajánlatkérõ a felhívásban nem kérte sem az ajánlattevõ mérlegének, sem más olyan dokumentumnak a csatolását, melybõl megállapítható lett volna az ajánlattevõ aktuális pénzügyi, gazdasági helyzete, ezért nem is volt joga ennek vizsgálatára. A mérlegcsatolás elõírásának hiányában a nyertes ajánlatából ajánlatkérõ által nem volt megállapítható a kérelmezõ által állított tény, miszerint a nyertes a 2001. és 2002. évi mérlege szerint nem rendelkezik a jegyzett tõkének megfelelõ saját tõkével.
<br>A mérleg vagy más, a saját tõke és a jegyzett tõke helyzetét tükrözõ dokumentum csatolásának elõ írása hiányában ajánlatkérõ nem mondhatta ki az ezen dokumentumokat nem csatoló ajánlattevõ ajánlata érvénytelenségét és ezáltal a közbeszerzési eljárásból való kizártságát sem.
<br>A Döntõbizottság megállapította, hogy ajánlatkérõ nem követett el jogsértést azáltal, hogy nem állapította meg a nyertes alkalmatlanságát vagy a közbeszerzési eljárásból való kizártságát, ezért a jogorvoslati kérelmet ebben a részében elutasította.
<br>A kérelem közelíthetõ úgy is, hogy kérelmezõ a mérleg csatolása elõ írásának hiányát kifogásolja.
<br>A Kbt. 79. § (7) bekezdése alapján a jogorvoslati kérelem a jogsértõ (vagy jogsértõnek tartott) cselekményrõl való tudomásszerzéstõl számított 15 napon belül terjeszthetõ elõ. A határidõ jogvesztõ. A mérleg csatolását ajánlatkérõnek a felhívásban kellett volna elõírnia. Az ajánlati felhívás 2003. december 31-én történt közzétételétõl a jogorvoslati kérelem 2004. március 8-án történt elõ terjesztéséig a 15 napos jogvesztõ határidõ letelt.
<br>A Döntõbizottság megállapította, hogy kérelmezõ a felhívás tartalmát kifogásoló kérelmét elkésetten terjesztette elõ, ezért azt elutasította.
<br>Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja szerint rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest 2004. április 6.
<br>
<br>Dr. Csitkei Mária s. k., Hámori András s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>