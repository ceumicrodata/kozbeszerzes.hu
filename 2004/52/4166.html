<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (4166/2004)
</h2>
<br>
<br>3.Kf.27.281/2003/6.
<br>
<br>A Fõvárosi Ítélõtábla a dr. Jancsovics Éva ügyvéd (1131 Budapest, Koma u. 25.) által képviselt Állami Közúti Mûszaki és Információs Központ Közhasznú Társaság (1024 Budapest, Fényes Elek u. 7-13.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2003. március 11. napján kelt 13.K.33.770/2002/3. számú ítélete ellen az alperes által 4. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 50 000 (ötvenezer) forint együttes elsõ és másodfokú perköltséget.
<br>A kereseti és fellebbezési illetéket az állam viseli. Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>A felperes mint ajánlatkérõ ajánlati felhívást tett közzé a Közbeszerzési Értesítõ 2002. július 17-i számában nyílt eljárás lefolytatására az országos közúthálózat mintegy 7500 km-nyi ( æ 5%) szakaszán a pályaszerkezet roncsolásmentes felmérése 2 ütemben tárgyban. A felhívás 2. b) pontja az ajánlat alapján kötendõ szerzõdést vállalkozási szerzõdésnek jelölte meg. A felhívás 11. a) pontja az ajánlattevõk pénzügyi, gazdasági és mûszaki alkalmassági, a 11. b) pontja a szerzõdés teljesítésére alkalmatlanná minõsítés szempontjait határozta meg. A 16. egyéb információk pont elõírta 30 napnál nem régebbi cégkivonat csatolását. Az ajánlati dokumentáció 16.4. - az ajánlattevõk kizárása, alkalmatlansága - pontja szerint, ha az ajánlattevõvel szemben fennáll a Kbt. 53. §-ában foglalt bármely feltétel, azt az ajánlatkérõ az eljárásból kizárja, ha az ajánlati felhívás 11. b) pontjában foglalt bármely feltétel valamely ajánlattevõre fennáll, azt alkalmatlannak minõsíti. A Magyar Állami Eötvös Loránd Geofizikai Intézet (a továbbiakban: ELGI) kérdésére adott válaszában a felperes közölte, hogy az esélyegyenlõség elvének biztosítása érdekében az intézmény alapító okiratát elfogadja a cégkivonat helyett. A becsatolt alapító okirat III. pontja értelmében az ELGI vállalkozási tevékenységet nem folytat. A 2002. szeptember 26-án megtartott eredményhirdetésen a felperes megállapította, hogy kizárólag érvénytelen ajánlat érkezett, ezért az eljárást a Kbt. 60. § (1) bekezdésének b) pontja alapján eredménytelennek nyilvánította. Az ELGI esetében ezt azzal indokolta, hogy vállalkozási tevékenységet nem folytat, így vállalkozási szerzõdést nem köthet. A Kbt. 52. § (2) bekezdés b) pontja alapján nem jogosult ajánlatot beadni, ajánlata érvénytelennek minõsül.
<br>Az ELGI jogorvoslati kérelmének az alperes D.599/9/2002. számú határozatával helyt adott, és megállapította a közbeszerzésekrõl szóló 1995. évi XL. törvény (a továbbiakban: Kbt.) 52. § (2) bekezdés b) pontjára tekintettel a Kbt. 53. § (2) bekezdésének megsértését, ezért a felperes eljárást lezáró döntését megsemmisítette, és a megállapított jogsértésért felelõs dr. Jancsovics Éva ügyvéddel szemben 100 000 Ft pénzbírságot szabott ki. Indokolását arra alapította, hogy az ajánlatkérõ csak olyan adat, körülmény hiányossága, nem-megfelelõsége miatt dönthet az ajánlat, illetve ajánlattevõ kizárásáról, amelyet a Kbt. rögzít, vagy amelyet a felhívásban, dokumentációban elõírt. Az elõírni elmulasztott körülmény nem szolgáltat jogszerû alapot a kizárásra. A felhívás 16. pontjában becsatolni kért cégkivonat és az azzal egyenértékûnek elfogadott alapító okirat vonatkozásában nem határozta meg, hogy azt milyen összefüggésben kívánja értékelni, annak tartalmával kapcsolatban nem határozott meg feltételeket, és azt sem, hogy a kért irat milyen hiányossága eredményezi a kizárást érvénytelenség okán. Az ajánlat érvénytelenségét olyan okra alapította, amelyet elõre sem a felhívásban, sem a dokumentációban nem határozott meg, így döntése nem jogszerû.
<br>A jogorvoslati eljárásban az ELGI becsatolta a Gazdasági és Közlekedési Minisztérium nyilatkozatát arról, hogy az intézet által az alapító okiratban meghatározott tevékenységi körben kiegészítõ, kisegítõ jellegû tevékenység végzése, szolgáltatása az államháztartás mûködési rendjérõl szóló 217/1998. (XII. 30.) Korm. rendelet 9. § (5) bekezdése alapján nem minõsül vállalkozási tevékenységnek.
<br>A felperes keresetében kérte az alperes határozatának felülvizsgálatát, a határozat megváltoztatását, a jogorvoslati kérelem elutasítását és a kiszabott bírság megfizetése alóli mentesítését.
<br>Az elsõfokú bíróság ítéletével az alperes határozatát hatályon kívül helyezte, és az alperest új eljárásra kötelezte. Megállapította, hogy a Kbt. 52. § (2) bekezdésének b) pontjában megjelölt érvénytelenségi ok külön ajánlatkérõi kikötés hiányában is fennáll abban az esetben, ha a közbeszerzés tárgyaként meghatározott feladat elvégzésére az ajánlattevõ nem jogosult. Az eljárásban a jogszerû részvétel alapvetõ feltétele, hogy az annak tárgyát képezõ feladat elvégzése az ajánlattevõ tevékenységi körébe tartozzon. Ennek igazolására szolgál a cégkivonat, illetve az alapító okirat tartalma. A felperes vállalkozási szerzõdésre vonatkozóan kért ajánlatot, ezért amennyiben az ajánlattevõ nem jogosult vállalkozási szerzõdés kötésére, arra vonatkozó ajánlatot sem tehet jogszerûen. Az ilyen ajánlattevõ részvételi jogosultsággal nem rendelkezik, ebbõl következõen ajánlata érvénytelen. Kifejtette, hogy az alperes annak vizsgálata nélkül adott helyt a jogorvoslati kérelemnek, hogy az ELGI vállalkozói szerzõdés kötésére vonatkozó jogosultságának kérdésében állást foglalt volna, ezért helyezte az alperes határozatát hatályon kívül, és kötelezte új eljárás lefolytatására.
<br>Az alperes az elsõfokú bíróság ítélete elleni fellebbezésében kérte annak megváltoztatását és a kereset elutasítását. Álláspontja szerint tévedett az elsõfokú bíróság, amikor a tevékenységi körrel rendelkezést a közbeszerzési eljárásban való részvétel feltételének tekintette, és arra az álláspontra helyezkedett, hogy az alperesnek meg kellett volna vizsgálnia az ELGI vállalkozási szerzõdés kötésére vonatkozó jogosultságát. A felperes ajánlati felhívásában foglalt cégkivonat, illetve alapító okirat becsatolására vonatkozó kötelezettségének az ELGI eleget tett, ezt meghaladó elõírás hiányában a tevékenységi kör vizsgálata sem a Kbt. rendelkezései, sem az ajánlati felhívás tartalma alapján nem volt jogszerû a felperes részérõl, így az ennek hiányára alapított érvénytelenség sem volt helytálló. Hivatkozott a Legfelsõbb Bíróság Kf.III.37.575/2000/4. számú eseti döntésére, amely szerint a tevékenységi kör vizsgálata kívül esik a Kbt. hatályán. Kiemelte, hogy az eljárás jogszerûségét csak a Kbt. és nem más jogszabályoknak való megfelelés alapján vizsgálhatja felül.
<br>A felperes fellebbezési ellenkérelme az elsõfokú bíróság ítéletének helybenhagyására irányult. Elõadta, hogy a hivatkozott eseti döntés a tevékenységi kör vizsgálatát az alkalmassági szempontok körében elemezte, míg a jelen eljárásban az ajánlat érvénytelenségét nem ezen a címen, hanem a Kbt. 52. § (2) bekezdés b) pontja alapján állapította meg. A tevékenységi kör hiánya a részvételre jogosultság kérdése, ezért az eseti döntés irreleváns. Hivatkozott arra, hogy jogsértésnek minõsül, ha az ajánlattevõ a cégjegyzékben/alapító okiratban nem szereplõ tevékenységet folytat, ennek az ajánlat elbírálásánál történõ figyelmen kívül hagyása a jogsértõ tevékenység ajánlatkérõ részérõl történõ legalizálását jelentené.
<br>Az alperes fellebbezése alapos.
<br>Az elsõfokú bíróság a tényállást helyesen állapította meg, de az abból levont jogi következtetését a Fõvárosi Ítélõtábla az alábbiak miatt nem osztotta:
<br>A jogvitában felmerült elvi jelentõségû jogkérdés az volt, hogy az ajánlatok értékelése során milyen mélységben vizsgálható az ajánlati felhívásban és/vagy dokumentációban elõírt és becsatolt dokumentumok tartalma akkor, amikor egyébként a vizsgálat szempontját az ajánlatkérõ nem jelölte meg, és alkalmazható-e a vizsgálat eredményeként jogkövetkezmény az ajánlattevõvel szemben. A kérdés megválaszolásánál az alperes hatáskörét megállapító Kbt. 76. § rendelkezéseibõl kell kiindulni. A Kbt. 76. § (1) bekezdése értelmében a közbeszerzésekkel kapcsolatos jogorvoslat körében a bizottság hatáskörébe tartozik:
<br>a) a közbeszerzési eljárás jogtalan mellõzése miatt indult eljárás lefolytatása,
<br>b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása,
<br>c) az ajánlatkérõ döntésével szemben bármely érdekelt által benyújtott kérelem elbírálása.
<br>A Kbt. 76. § (2) bekezdése a bíróság hatáskörébe tartozónak minõsíti a közbeszerzéssel kapcsolatos - az (1) bekezdésben nem említett - egyéb jogvita elbírálását, így a megkötött szerzõdésekkel kapcsolatos jogviták elbírálását is. A Kbt. 76. § (1) bekezdésének fentiekben idézett rendelkezésébõl az következik, hogy az alperes csak a Kbt. szabályainak sérelmét vizsgálhatja a törvény rendelkezéseinek figyelembevételével, annak alapján. Az alperes által hivatkozott eseti döntés - mint erre a felperes helyesen utalt - a tevékenységi kör vizsgálatát a Kbt. 44. § (1) és (2) bekezdésével összefüggésben, az ajánlattevõ pénzügyi, gazdasági, mûszaki alkalmassága vizsgálata során felmerülõ szempontokat elemezve jutott arra a következtetésre, hogy az itt található felsorolás taxatív jellegû, melyek között a tevékenységi kör vizsgálata nem szerepel, így az alkalmasság megállapításánál az ajánlatkérõnek nem feladata az ajánlattevõ cégkivonat szerinti tevékenységi körét vizsgálni. A perbeli jogvitában a cégkivonat csatolása valóban nem az ajánlattevõ alkalmassága vizsgálatának érdekében, hanem az egyéb információk körében megkívánt követelmény volt, minden további kikötés nélkül. Az ajánlati felhívásokban gyakori olyan cégkivonat becsatolásának elõírása, amely a közbeszerzés tárgyával érintett tevékenység lefedésére alkalmas tevékenységi kört tartalmaz, mert ennek hiánya - kikötés szerint - az ajánlat érvénytelenségét vonja maga után. A perbeli esetben azonban a felperes csak cégkivonat csatolását írta elõ, de arra nézve sem az ajánlati felhívás, sem az ajánlati dokumentáció nem tartalmazott rendelkezést, hogy ezt a felperes milyen szempontból kívánja vizsgálni, és milyen tartalmi hiányosságához milyen jogkövetkezményt kíván fûzni. A másodfokú bíróság nem értett egyet az elsõfokú bíróság e vonatkozásban tett megállapításával, amely külön erre vonatkozó ajánlatkérõi kikötés hiányában érvénytelenségi okként elfogadta, hogy az ajánlattevõ a közbeszerzés tárgyának elvégzésére nem jogosult.
<br>A Kbt. 52. § (2) bekezdésének b) pontja értelmében érvénytelen az ajánlat akkor, ha azt olyan ajánlattevõ nyújtotta be, aki nem jogosult az eljárásban részt venni. Ezen érvénytelenségi ok vizsgálata akkor végezhetõ el, ha azt tartalommal ki lehet tölteni. Ezt a tartalmat a Kbt. rendelkezéseinek vagy az ajánlatkérõnek kell megadnia. A perbeli esetre a Kbt. tételes rendelkezései nem adnak eligazítást, ezért azt kellett vizsgálni - mint azt az alperes helyesen tette -, hogy a felperes ajánlati felhívásában vagy ajánlati dokumentációjában szerepel-e olyan kikötés és elõírás, amelynek alapján megállapítható, hogy a csatolt okirat milyen szempontból értékelendõ és annak milyen hiányossága milyen jogkövetkezményt von maga után, adott esetben az ajánlat érvénytelenségét. Amennyiben ilyen kikötést az ajánlatkérõ nem tett, az ajánlattevõ az okirat becsatolásával eleget tett a Kbt. 43. § (1) bekezdésében megfogalmazott azon kötelezettségének, hogy az ajánlati felhívásban, illetve a dokumentációban meghatározott tartalmi és formai követelményeknek megfelelõen nyújtsa be ajánlatát. Külön kikötés hiányában az alapító okirat vagy cégkivonat elemzése, annak vizsgálata, hogy az ELGI alapító okiratának tartalma alapján jogosult-e az eljárásban részt venni és vállalkozási szerzõdést kötni, nem a Kbt. rendelkezései, hanem az alapító okiratban megjelölt és a jogorvoslati kérelemben is hivatkozott jogszabály rendelkezéseinek vizsgálatával és értelmezésével lehetséges, amelyre a felperesnek az ajánlati felhívásban és dokumentációban megjelölt kikötés hiányában, a jogorvoslati eljárásban az alperesnek jogszabályi felhatalmazás hiányában, a közigazgatási bíróságnak a közigazgatási határozat felülvizsgálata által meghatározott perbeli korlátozás miatt nincs lehetõsége.
<br>Megjegyzi a Fõvárosi Ítélõtábla, hogy az elsõfokú bíróság jogi álláspontjával ellentétben áll az ítélet rendelkezõ része, mert a jogi álláspont elfogadása - amely az ELGI ajánlatát érvénytelennek minõsítette - a Kbt. 53. § (2) bekezdése alapján szükségtelenné teszi a vállalkozói szerzõdés kötésére vonatkozó jogosultság vizsgálatát és így az új eljárás lefolytatását.
<br>Mindezek alapján a Fõvárosi Ítélõtábla az elsõfokú bíróság ítéletét megváltoztatta, és a felperes keresetét a polgári perrendtartásról szóló 1952. évi III. törvény (a továbbiakban: Pp.) 253. § (2) bekezdés értelmében megváltoztatta, a felperes keresetét mint megalapozatlant elutasította.
<br>A pervesztes felperest a Pp. 78. § (1), (2), valamint a Pp. 79. § (1) bekezdése alapján kötelezte a pernyertes alperes részére az elsõ és másodfokú együttes perköltség megfizetésére.
<br>A tárgyi illetékfeljegyzési jog folytán feljegyzett kereseti és fellebbezési illetéket az illetékrõl szóló 1990. évi XCIII. törvény (a továbbiakban: Itv.) 39. § (3) bekezdésének c) pontja, a 43. § (3) bekezdése, valamint a 46. § (1) bekezdése alapján - figyelemmel a felperest az Itv. 5. § (1) bekezdésének d) pontja alapján megilletõ személyes illetékmenteségre, a költségmentességrõl szóló 6/1986. (VI. 26.) IM rendelet 14. §-a értelmében az állam viseli.
<br>
<br>Budapest, 2004. március 17.
<br>
<br>
<br>Dr. Sára Katalin s. k., Dr. Páldy Zsuzsanna s. k.,
<br>a tanács elnöke elõadó bíró
<br>
<br>Dr. Szõke Mária s. k.,
<br>bíró
<br>
<br>
<br><br></body></html>