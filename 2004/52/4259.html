<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4259/2004)
</h2>
<br>1024 Budapest, Margit krt. 85.
<br>Ikt.sz.: D.144/10/2004.
<br>
<br>Tárgy: a Pannon Vasútépítõ Fenntartó és Szolgáltató Kft. jogorvoslati kérelme a Gyõr-Sopron-Ebenfurti Vasút Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Pannon Vasútépítõ Fenntartó és Szolgáltató Kft. (7200 Dombóvár, Kandó Kálmán u. 3., a továbbiakban: kérelmezõ) jogorvoslati kérelmét, melyet a Gyõr-Sopron-Ebenfurti Vasút Rt. (1011 Budapest, Szilágyi D. tér 1., a továbbiakban: ajánlatkérõ) "Sopron-Szombathely vasútvonal 426+01,70-445+36,03 szelvények közötti ívkorrekció megépítése a csatlakozások kifuttatásával" tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Az ajánlatkérõ a Közbeszerzési Értesítõ 2004. február 13-ai 17. számában tette közzé részvételi felhívását, nyílt elõminõsítési eljárás megindítására a rendelkezõ részben meghatározott beszerzés tárgyában.
<br>A részvételi felhívás 2. a) pontja szerint a szerzõdés meghatározása, amire ajánlatot kértek, generálvállalkozói szerzõdés.
<br>Az ajánlatkérõ a részvételi felhívás 3. d) és 11. pontja szerint a részajánlat tételét és a többváltozatú ajánlat tételének lehetõségét kizárta.
<br>A teljesítés határideje, vagy a szerzõdés idõtartama: 2005. március 18.
<br>A részvételi felhívás 5. pontja szerint az ajánlattevõknek a közös ajánlattételt már az elõminõsítés során jelezni kell. Együttes ajánlattétel esetén a közös ajánlattevõknek egyetemleges kötelezettséget és felelõsséget kell vállalniuk.
<br>Az ajánlatkérõ a részvételi felhívás 9. a) pontjában a részvételi jelentkezõk pénzügyi, gazdasági alkalmasság igazolása körében meghatározott adatok és tények között elõírta az alábbiakat a 7. francia bekezdésben.
<br>A részvételre jelentkezõnek be kell nyújtani a saját maga, illetve a közbeszerzés értékének 10%-át meghaladó mértékben igénybe venni kívánt alvállalkozói vonatkozásában: a saját és generálkivitelezésben folytatott, a közbeszerzés tárgyával megegyezõ építési tevékenységének elõzõ 3 évi (2000., 2001., 2002.) teljes forgalmáról szóló nyilatkozatot a saját kivitelezés arányának megjelölésével. Az ajánlatkérõ a 10. a) pontban a harmadik francia bekezdésben elõírta a részvételre jelentkezõk alkalmassága elbírálásának szempontjai között a közbeszerzés tárgyának forgalmáról szóló nyilatkozatot.
<br>A részvételi felhívás 10. b) pontja kilencedik francia bekezdésében a részvételre jelentkezõnek és a Kbt. 43. § (2) bekezdés b) pontja szerinti vállalkozó szerzõdés teljesítésére alkalmatlanná minõsítésének szempontjai között elõírta a következõket: A részvételre jelentkezõ és a Kbt. 43. § (2) bekezdés b) pontja szerinti vállalkozó a szerzõdés teljesítésére alkalmatlan, ha a közbeszerzés tárgyának megfelelõ forgalma nem éri el az évi 15 Mrd forintot.
<br>A részvételi felhívás 9. b) pontjának elsõ francia bekezdésében a mûszaki alkalmasság igazolására ajánlatkérõ elõírta az utóbbi 3 évben végzett, az elõminõsítés mûszaki tartalmával megegyezõ minimum 15 km nagygépes technológiával végzett vasútépítési munka referenciájának ismertetését. A 10. a) pont negyedik francia bekezdésében ajánlatkérõ elõírta alkalmassági szempontként az elõzõ 3 évben megkezdett és megvalósított jelen beszerzéssel azonos komplexitású és mûszaki tartalmú munkákra vonatkozó referenciákat. A 10. b) pont negyedik francia bekezdése szerint alkalmatlannak minõsül az a részvételre jelentkezõ és a Kbt. 43. § (2) bekezdés b) pontja szerinti vállalkozó, aki nem rendelkezik az elmúlt 3 évben megkezdett és a jelentkezés idõpontjáig átadott legalább egy nettó 1 Mrd forint értékû, pozitív tartalmú referencialevéllel alátámasztott, a tárgyi munkával azonos tartalmú referenciamunkával.
<br>Az ajánlatkérõ részvételi jelentkezési dokumentációt bocsátott a részvételre jelentkezõk rendelkezésére, melynek megvásárlása az érvényes jelentkezés feltétele volt.
<br>A dokumentáció tartalmazta a részvételi felhívást, az útmutatót az ajánlattevõknek, a mûszaki adatokat és helyszínrajzot (a mûszaki adatok szerint döntõen vasúti töltésépítés, vasúti hídépítés, felsõvezeték-építés képezi a mûszaki tartalmat többek között), valamint a benyújtandó részvételi mintát és nyilatkozat- mintákat. A részvételi jelentkezések benyújtását megelõzõen ajánlatkérõhöz több kérdés is érkezett, így a kérelmezõtõl arra vonatkozóan, hogy a közbeszerzés tárgyának megfelelõ évi 15 Mrd forintos forgalom mely évekre vonatkozik. A Swietelsky Kft. és a MÁV Hajdú Vasútépítõ és Mélyépítõ Kft. részérõl észrevételezték, hogy a pénzügyi, gazdasági alkalmassági körülmények körében elõírt évi 15 milliárd forintos, a közbeszerzés tárgyának megfelelõ forgalom elõ írása aránytalan a beruházás értékéhez viszonyítva. A Vasútépítõk Kft. részérõl felmerült, hogy összegezhetõ-e a konzorciumi tagok között az évi 15 milliárd forint közbeszerzéssel megegyezõ tárgyú munkákból elért forgalom.
<br>Az ajánlatkérõ 2004. február 25-ei válaszában elõadta, hogy a saját és generálkivitelezésben folytatott, a közbeszerzés tárgyával megegyezõ építési tevékenység elõzõ 3 évi forgalmáról a befejezett és lezárt 2000., 2001. és 2002. éveket kéri, valamint a konzorciumi tagok összegezhetik a hasonló jellegû munkáik forgalmát, tehát együttesen kell elérniük a 15 milliárd forintot.
<br>Közölte továbbá a mûszaki alkalmasság körében elõírt referencia vonatkozásában, hogy a 15 km-es vágányépítési munka elegendõ a megjelölt 3 év közül az egyikben, valamint a 15 milliárdos forgalom elérése a megjelölt években külön-külön szükséges, ez viszont vasútépítési és mélyépítési munkákból egyaránt lehet azzal, hogy azonos tartalmú, illetve komplexitású munkák alatt töltésépítéses új vasúti pályát, valamint híd, felsõ vezeték és biztonsági berendezés építését együttesen érti.
<br>A részvételi jelentkezési határidõre, 2003. március 10-ére a kérelmezõ által képviselt PANNON-VIADOM-HÍDÉPÍTÕ Rt. Konzorcium (Ívkorrekció 2004-2005. Konzorcium néven a tájékoztató szerint), a LEONHARD WEISS GmbH & Co. KG által vezetett és a kérelmezõ részvételével alakult Harka-Nagycenk 2004-2005 Konzorcium, a STRABAG-MÁV ÉPCELL Konzorcium, a Hajdú-Betonút Konzorcium, a WITTFELD-HOFFMANN Konzorcium és a WIVA 2004-2 Konzorcium adott be részvételi jelentkezést.
<br>A 2004. március 22-ei eredményhirdetésen az összes részvételre jelentkezõt alkalmasnak minõsítették és ajánlattételre hívták fel.
<br>A kérelmezõ 2004. március 8-án postázott és 2004. március 10-én érkeztetett jogorvoslati kérelmében kérte a jogsértés megállapítását, a sérelmes állapot megszüntetését, illetve ideiglenes intézkedéssel a közbeszerzési eljárás felfüggesztését. Kérelme indokaként elõadta, hogy a részvételi felhívás jogsértõ tartalmú, mely a kérelmezõ álláspontja szerint a Kbt. 44. § (7) bekezdésébe ütközõ módon írta elõ alkalmatlansági feltételként a 10. b) pont 9. francia bekezdésében, hogy alkalmatlan a részvételre jelentkezõ a szerzõdés teljesítésére, ha a közbeszerzés tárgyának megfelelõ forgalma nem éri el az évi 15 milliárd forintot. A dokumentációban közzétett mûszaki tartalomból ugyanis arra következtetett, hogy a bekerülési költség várhatóan az adott beszerzésre nézve nem éri el a 3 milliárd forintot.
<br>Az ajánlatkérõ észrevételében kérte az álláspontja szerint megalapozatlan kérelem elutasítását. Álláspontja szerint a részvételi felhívása helytálló, jogszerû tartalmú. A beszerzés értéke valóban várhatóan nem haladja meg a 3 milliárd forintot, azonban figyelembe kell azt venni, hogy az elvégzendõ feladat komplex vasúti töltésépítési, útépítési és hídépítõ tevékenységet ölel fel, tehát ilyen önmagukban is nagy forgalmú cégek részérõl közös ajánlattétel formájában valósulhat meg csak várhatóan az adott beruházás. Az ajánlatkérõ elõadta, hogy a munka elvégzése nagy szakmai gyakorlatot igényel, és a felmerülõ károk mértéke az egyébként 3 milliárdos beruházási érték többszörösét is kiteheti. A beruházás az M9-es autópálya átépítését is érinti, melynek jelentõs nemzetközi forgalma van, ezért írt elõ olyan forgalmi volument, mely biztosítja az esetlegesen felmerülõ szavatossági igénybõl eredõ károk megtérülését.
<br>A pénzügyi, gazdasági és mûszaki alkalmassági kritériumok megfogalmazásánál nem tudott olyan alkalmassági kritériumot elõírni, mely az elmúlt években új vasútvonal építésével kapcsolatos lett volna, ugyanis az elmúlt 50 évben csak egy új vasútvonal megépítésére került sor.
<br>A mûszaki tartalom komplex volta miatt már eleve konzorciális együttmûködést feltételezett, és az egyébként önmagukban is tõkeerõs cégek összessége részérõl a 15 milliárd forintos forgalom elérésének megkövetelése nem eltúlzott. A 15 milliárd forintos és a beszerzés tárgyának forgalmára vonatkozó elõ írás az egyes útépítõ, vasútépítõ, hídépítõ cégek részérõl egyenként is megvalósult.
<br>A Döntõbizottság a D.144/9/2004. sz. határozatában ideiglenes intézkedéssel az eljárást felfüggesztette.
<br>A Döntõbizottság az eljárás iratai, az ajánlatkérõ és a felek szóbeli és írásbeli nyilatkozatai alapján megállapította, hogy a jogorvoslati kérelem megalapozatlan.
<br>A Kbt. 24. § (1) bekezdés szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.
<br>A Kbt. 24. § (2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.
<br>A Kbt. 44. § (1) és (2) bekezdés a) pontja szerint:
<br>(1) Az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható
<br>a) pénzügyi intézménytõl származó - errõl szóló - nyilatkozattal;
<br>b) mérlegének (egyszerûsített mérlegének, beszámolójának vagy konszolidált mérlegének) benyújtásával;
<br>c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;
<br>d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.
<br>(2) Az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható
<br>a) az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).
<br>A Kbt. 44. § (7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Kbt. 63. § (3) bekezdése szerint a részvételi szakaszt megindító részvételi felhívásban a Kbt. 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.
<br>A Döntõbizottság a szerzõdés teljesítéséhez szükséges alkalmassági követelmények mértékét a közbeszerzés tárgyával, annak a dokumentáció mûszaki tartalma alapján megállapítható komplex voltával összevetve vizsgálta.
<br>Továbbá az alkalmassági szempontrendszer vizsgálatát nem szûkítette le a gazdasági, pénzügyi alkalmassági követelményekre, hanem azok reális és arányos voltát a mûszaki alkalmasság körében megállapított szempontokra is figyelemmel vizsgálta a teljes alkalmassági szempontrendszer összefüggésében.
<br>A Döntõbizottság elfogadta az ajánlatkérõ hivatkozását, hogy a vasútépítési, hídépítési és útépítési komplex munkákra tekintettel - a dokumentáció mûszaki tartalma alapján - egyértelmû volt, hogy ilyen tevékenységi körre specializálódott cégek fognak konzorciális, illetve közös ajánlattétel formájában jelentkezni a részvételi szakaszban. Megállapítható, hogy az egyes út-, vasút-, illetve hídépítõ cégek felelõssége a részvételi felhívás szerint közös ajánlattétel esetén az 5. pont szerint egyetemleges és az elvégzendõ feladat komplex volta miatt bármelyik speciális tevékenységgel okozati összefüggésben felmerülhetnek károk a szavatosság körében. A Döntõbizottság továbbá figyelemmel volt az ajánlatkérõnek az eljárás során tett tájékoztatására is, mely szerint a 15 milliárdos forgalom a dokumentáció mûszaki tartalmával egyezõen vasút- és mélyépítési munkákból is összeadódhat a megjelölt években. Az arányossági követelmény szempontjából figyelembe veendõ körülmény volt, hogy a konzorciumi tagok összegezhették a fenti hasonló jellegû munkáik forgalmát a 15 milliárdos küszöb elérése céljából.
<br>A Döntõbizottság elfogadta továbbá azt a tényt is, hogy az adott beszerzés egyedi, speciális mûszaki tartalmú, hiszen az ajánlatkérõ igazolta, hogy az elmúlt 50 évben hasonló tárgyú és referenciaként elfogadható munka csak egy esetben valósult meg. A Kbt. a pénzügyi, gazdasági alkalmasság igazolása körében is kógensen írja elõ a szerzõdés teljesítéséhez szükséges alkalmassági szempontokat, ezért az ajánlatkérõnek az adott esetben az ajánlattevõk forgalmi adataira vonatkozóan volt lehetõsége alkalmassági elõ írás eszközlésére, figyelemmel a mûszaki alkalmassági szempontok adott voltára is.
<br>A mûszaki alkalmasság körében is a referenciára vonatkozóan a beszerzés speciális tárgyára tekintettel az ajánlatkérõnek tágan kellett értelmeznie az alkalmassági küszöböt.
<br>A Döntõbizottság továbbá figyelembe vette a beszerzésre vonatkozó és a szerzõdésben meghatározott közel kétéves teljesítési határidõt is. Az idõtényezõ - mint az egyik lényeges szerzõdéses feltétel - figyelembevétele szintén mellõzhetetlen volt.
<br>Az ajánlatkérõnek arra is figyelemmel kellett lennie, hogy az ajánlattevõk tartani tudják-e a meghatározott határidõt. A közel kétéves szerzõdési határidõt figyelembe véve sem eltúlzott mértékû a közbeszerzés tárgyára vonatkozó forgalom volumenével kapcsolatos ajánlatkérõi elõ írás.
<br>A Döntõbizottság figyelembe vette az egyéb érdekeltek közül a MÁV-ÉPCELL Kft. konzorciumtag nyilatkozatát is, mely szerint komplex egyedi beruházásról van szó, mely komplexitás miatt a konzorciális tagok esetleges kártérítési felelõssége nem választható szét. Ehhez képest az adott egyedi beszerzési tárgyra figyelemmel a konzorciális formában történõ közös ajánlattételre volt csak eleve lehetõség.
<br>A Döntõbizottság tehát megállapította, hogy az adott komplex és egyedi beszerzési tárgyra figyelemmel, valamint a közös ajánlattételre elõírt egyetemleges felelõsségi módozat miatt - együttes ajánlattételi formát feltételezve, ahogyan az meg is történt minden egyes részvételi jelentkezõ esetében - az ajánlatkérõnek a részvételre jelentkezõknek a beruházás tárgyára vonatkozó forgalom volumenével kapcsolatos alkalmassági elõ írása nem volt a közbeszerzés tárgyához képest aránytalan és túlzó. A részvételre jelentkezõ konzorciumok eleget tudtak tenni a sérelmezett alkalmassági elõ írásnak, így az nem sértette sem a Kbt. alapelveit, különösen nem az esélyegyenlõséget, sem pedig a Kbt. 44. § (7) bekezdése szerinti arányossági követelményt.
<br>A Döntõbizottság a fenti indokok alapján a Kbt. 76. §-ában biztosított jogkörében eljárva a megalapozatlan kérelmet a Kbt. 88. § (1) bekezdés a) pontja alapján elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 7.
<br>
<br>Dr. Csanádi Péter s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>