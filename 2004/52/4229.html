<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁGA (4229/2004)
</h2>
<br>1024 Budapest, Margit krt. 85.
<br>Ikt.sz.: D.99/1/2004.
<br>
<br>Tárgy: a Habau Hoch- und Tiefbaugesellschaft mbH jogorvoslati kérelme a Nemzeti Autópálya Rt. közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Habau Hoch- und Tiefbaugesellschaft mbH (Geiner str. 63. 4320 Perg Austria, képviseli: dr. Dessewffy Anna ügyvéd, 1075 Budapest, Asbóth u. 20. I. 3., a továbbiakban: kérelmezõ) jogorvoslati kérelmét, melyet a Nemzeti Autópálya Rt. (1036 Budapest, Lajos u. 80., képviseli: dr. Császy Zsolt jogtanácsos, a továbbiakban: ajánlatkérõ) a "4-es fõút Vecsést és Üllõt elkerülõ szakasz (19+100-31+620 km-sz. közötti szakasza) építési munkáinak megvalósítása" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ érdemi észrevétele és a felek tárgyaláson tett nyilatkozatai alapján az alábbi tényállást állapította meg.
<br>Ajánlatkérõ Közbeszerzési Értesítõ 2003. december 17-én megjelent 51. számában tett közzé részvételi felhívást elõminõsítési eljárás megindítására a 4-es fõút Vecsést és Üllõt elkerülõ szakasz (19+100-31+620 km-sz. közötti szakasza) építési munkáinak megvalósítása tárgyában.
<br>Az ajánlatkérõ a részvételi felhívásban jelezte, hogy részajánlat és többváltozatú ajánlat benyújtására lehetõséget nem biztosít.
<br>A részvételi felhívás 6. c) pontja szerint a részvételi jelentkezés nyelve magyar.
<br>A részvételi felhívás 9. pontjában határozta meg a részvételre jelentkezõk pénzügyi, gazdasági és mûszaki alkalmassága igazolására kért adatokat és tényeket az alábbiak szerint:
<br>A pénzügyi és gazdasági alkalmasság igazolása: (a Kbt. 44. § (4) bekezdése alapján az elsõ és a második francia bekezdésben foglalt alkalmassági követelményeknek a részvételre jelentkezõk és a 10% feletti alvállalkozók külön-külön meg kell felel jenek. A harmadik francia bekezdésben foglalt alkalmassági követelményeknek a részvételre jelentkezõ egyedül kell megfeleljen).
<br>- Valamennyi számlavezetõ bank (pénzintézet) 30 napnál nem régebbi eredeti vagy közjegyzõ által hitelesített nyilatkozata a részvételre jelentkezõ fizetõképességének megállapítására az alábbi tartalommal [a Kbt. 44. § (4) bekezdés a) pontja].
<br>- mióta vezeti a részvételre jelentkezõ bankszámláját,
<br>- nyilatkozat a részvételre jelentkezõ pénzügyi helyzetérõl, hitel- és fizetõképességérõl,
<br>- a részvételi jelentkezõ számláján az igazolás kiadását megelõzõ 12 hónapban a forgalom hány számjegyû volt,
<br>- a részvételi jelentkezõ fizetési kötelezettségének pontosan eleget tesz-e,
<br>- a számláján sorban állás az igazolás kiadását megelõzõ 12 hónapban elõfordult-e, ha igen, hány esetben, milyen összegben.
<br>- A részvételi jelentkezõ 2000., 2001. és 2002. évekrõl készült, a cégbírósághoz benyújtott mérlege és eredmény-kimutatása (illetve egyéni vállalkozó esetén az adóbevallás másolata) a cégjegyzésre jogosultak által aláírva, amennyiben a számviteli törvény alapján kötelezõ, könyvvizsgálói záradékkal együtt, amennyiben nem kötelezõ a könyvvizsgálat, az éves, illetve az egyszerûsített éves beszámoló valamennyi példányán kötelezõ feltüntetni a következõ szöveget: "A közzétett adatokat könyvvizsgáló nem ellenõrizte!" [Kbt. 44. § (1) bekezdés b) pontja].
<br>- A részvételi jelentkezõ számlavezetõ bankja (pénzintézet) bankjai (pénzintézetei) által kibocsátott szándéknyilatkozat(ok) arról, hogy szerzõdéskötés esetén a pénzintézet(ek) kész(ek) hitelt nyújtani a teljesítés idõtartama alatt a részvételi jelentkezõ részére a tárgyi munka finanszírozására összességében 500 M Ft értékben [Kbt. 44. § (1) bekezdés d) pontja].
<br>A mûszaki alkalmasság körében ajánlatkérõ elõírta, hogy:
<br>A Kbt. 44. § (4) bekezdése alapján a mûszaki alkalmassági követelményeknek a részvételre jelentkezõk és a 10% feletti alvállalkozók együttesen kell megfeleljenek:
<br>E körben többek között elõírás volt:
<br>Az elõzõ 5 év (1998-2002.) jelentõsebb, a jelen közbeszerzés tárgyának megfelelõ vagy azzal azonos tárgyú és nagyságrendû vállalkozások referenciamunkák (bemutatása) legalább a teljesítés helyének, idejének, az ellenszolgáltatás összegének, a fõbb mûszaki, mennyiségi mutatóknak, a munkában való részvétel arányának és a szerzõdést kötõ másik félnek a megnevezésével, az információt nyújtó személy címével, nevével és telefonszámával, referencialevelek csatolásával [Kbt. 44. § (2) bekezdés a) pontja].
<br>A részvételi felhívás 10. a) pontja tartalmazta a részvételre jelentkezõk alkalmassága elbírálásának szempontjait.
<br>Ajánlatkérõ az egyes szempontok felsorolásának a végén jelezte, hogy elõírása az "alvállalkozókra nem vonatkozik". E körben szerepelt többek között, hogy
<br>- a részvételi jelentkezõ saját tõkéje 2002. évben eléri-e az 500 M Ft-ot,
<br>- a részvételi jelentkezõ rendelkezik-e a 2000., 2001., 2002. évek árbevételei alapján legalább 8 Mrd Ft/év átlagos árbevétellel (alvállalkozókra nem vonatkozik),
<br>- a részvételre jelentkezõ az utóbbi 5 évben (1998-2002.) rendelkezik-e minimum 10 km 2 ö 1 nyomú, a forgalomnak átadott új építésû fõút referenciával fõvállalkozóként vagy konzorciumi vezetõként, tagként (társként), vagy a beszerzés értékének 10%-át meghaladó mértékben az adott munkába bevont alvállalkozóként.
<br>A részvételi felhívás 10. b) pontja határozta meg a részvételre jelentkezõknek a szerzõdés teljesítésére alkalmatlanná minõsítésének szempontjait. Ajánlatkérõ ez esetben is zárójelben rögzítette, hogy az adott elõírás az alvállalkozókra nem vonatkozik. E körben többek között rögzítésre került, hogy
<br>- a részvételre jelentkezõ alkalmatlan, ha a részvételre jelentkezõ saját tõkéje a 2002. évben nem éri el az 500 M Ft-ot,
<br>- a részvételre jelentkezõ nem rendelkezik a 2000., 2001. és 2002. évek árbevételei alapján legalább 8 Mrd Ft/év átlagos árbevétellel (alvállalkozókra nem vonatkozik),
<br>- a részvételre jelentkezõ az utóbbi 5 évben (1998-2002.) nem rendelkezik minimum 10 km 2 ö 1 nyomú, a forgalomnak átadott új építésû fõút referenciával fõvállalkozóként vagy konzorciumi vezetõként, tagként (társként), vagy a beszerzés értékének 10%-át meghaladó mértékben az adott munkába bevont alvállalkozóként.
<br>A részvételi szakasz során ajánlatkérõhöz kérdések is érkeztek, amelyek megválaszolása ajánlatkérõ részérõl megtörtént.
<br>A részvételi jelentkezések beadásának határidejére, 2004. január 12-re 10 jelentkezõ nyújtotta be jelentkezését, a Betonút Rt., a Hídépítõ Rt., a MOTAENGIL Engenharia Consrucao S.A., a Strabag Rt., az Egút Rt., a Hoffmann Rt., a Vegyépszer Rt., a Mélyépítõ Budapest Kft., a Swietelsky Építõ Kft. és kérelmezõ.
<br>A kérelmezõ részére kiadott hiánypótlásában ajánlatkérõ egyes dokumentumok hiteles fordításban történõ csatolását kérte, melynek kérelmezõ eleget is tett.
<br>A hiánypótlásokat követõen ajánlatkérõ bizottsága 2004. február 2-án értékelte a részvételi jelentkezéseket, mely döntési javaslatot a döntésre jogosult még ugyanezen a napon jóváhagyott.
<br>Az eredményhirdetés 2004. február 3-án történt meg. Az ajánlatkérõ döntése szerint 9 jelentkezõ minõsült alkalmasnak a szerzõdés teljesítésére. Ajánlatkérõ kérelmezõt alkalmatlannak minõsítette a szerzõdés teljesítésére.
<br>A kérelmezõ vonatkozásában ajánlatkérõ megállapította, hogy a részvételre jelentkezõ és a 10% feletti alvállalkozója mûszaki alkalmasságát a becsatolt referenciák nem igazolták, 10%-on felüli alvállalkozója nem felelt meg a pénzügyi alkalmassági feltételek közül a saját tõkére vonatkozó rendelkezésnek.
<br>Kérelmezõ 2004. február 17-én nyújtott be jogorvoslati kérelmet, melyben kérte, hogy a Döntõbizottság semmisítse meg ajánlatkérõ 2004. február 3-án meghozott részvételi szakaszt lezáró döntését, állapítsa meg ajánlatkérõ jogsértését, ideiglenes intézkedésként az eljárást függessze fel, kötelezze ajánlatkérõt a törvény szabályainak megfelelõ eljárásra.
<br>Indoklásként elõadta, hogy a részvételi jelentkezését ajánlatkérõ az okból utasította el, hogy sem a részvételre jelentkezõ, sem a 10% feletti alvállalkozója nem rendelkezik megfelelõ referenciával, valamint a 10% feletti alvállalkozó nem felel meg a saját tõkére vonatkozó pénzügyi alkalmassági feltételnek. Álláspontja szerint minden tekintetben igazolta a szerzõdés teljesítésére való alkalmasságát. A dokumentáció szerinti "11" jelû nyilatkozatban a referenciára vonatkozó követelményt teljesíti az elsõ és második sorban ismertetett fõútépítés, ezek közül a B7 jelû út 8,3 km-es szakasza és a B1 jelû út 1,96 km hosszúságban. A hozzá tartozó referenciaigazolások a részvételi jelentkezés 233-238. és 247-250. oldalain találhatóak. Szintén megfelel a követelményeknek a B3 jelû dunai út 9,8 km hosszban. Ennek a 2 ö 2 sávos fõútnak a referenciaigazolása a jelentkezés 239-241. oldalán szerepel, habár a hiteles fordítás szóhasználata nem fedi a valóságot. A magyar jogszabályok szerint az utak besorolásuk szerint megfelelnek a fõút kategóriának és új építésû útnak minõsül.
<br>A kérelmezõ álláspontja alátámasztására szakértõi véleményt is csatolt. Hivatkozott a 19/1994. (V. 31.) KHVM sz. rendeletre is. Álláspontja szerint azt kell irányadónak tekinteni, hogy a referenciaként megjelölt út mûszaki paraméterei kielégítik-e a fõút mûszaki követelményeit. A B7-es úttal kapcsolatos ajánlatkérõi felvetésre, nevezetesen hogy a referenciaigazolásból nem állapítható meg, hogy az valóban a megbízótól származik-e, elõadta, hogy ez egy formai hiányosság, amelyre ajánlatkérõnek hiánypótlásra kellett volna felhívni. Ajánlatkérõ azt viszont nem írta elõ, hogy a referencialevélnek a megbízótól kell származnia, így ezt utólag kérelmezõ terhére nem róhatja fel. Az alvállalkozó saját tõke nagyságára vonatkozó ajánlatkérõi álláspont téves. A részvételi felhívás 9. pontjában ugyanis az ajánlatkérõ csak arról rendelkezett, hogy az egyes alkalmassági igazolási módok melyikét kell az alávállalkozóknak is önállóan csatolniuk. Az alkalmatlanság szempontjainál azonban ajánlatkérõ nem rendelkezett arról, hogy a Kbt. rendelkezéseitõl eltérõen kívánja-e a részvételre jelentkezõ és 10% feletti alvállalkozója pénzügyi alkalmasságát megítélni. Ajánlatkérõi rendelkezés hiányában pedig a Kbt. szabályai alapján kell eldönteni, hogy az alkalmasság feltételeit hogyan kell a részvételre jelentkezõ és a 10% feletti alvállalkozó tekintetében vizsgálni. A jogszabály pedig úgy rendelkezik, hogy eltérõ rendelkezés hiányában a részvételre jelentkezõ és a 10% feletti alvállalkozó közösen felel meg az alkalmassági szempontoknak. E szerint a banki igazoláshoz és a mérlegekhez kapcsolódó alkalmassági követelményekre vonatkozóan az együttes megfelelés követelményét kell teljesíteni a részvételre jelentkezõnek és a 10% feletti alvállalkozónak. Ezek a szempontok pénzügyi helyzet, sorban állás, eredményes gazdálkodás, 500 M Ft saját tõke, jegyzett tõkénél nagyobb saját tõke és a 8 Mrd Ft/év/átlagos árbevétel.
<br>Ajánlatkérõ érdemi észrevételében kérte a jogorvoslati kérelmek elutasítását megalapozatlanság okán.
<br>A kérelmezõ jogorvoslati kérelmével kapcsolatosan elõadta, hogy a kérelmezõ által hivatkozott referenciák közül a B1 útra vonatkozó 1,96 km-es szakaszt elfogadták, a B7 útra vonatkozó referenciát illetõen pedig megállapították, hogy a kérelmezõ nem rendelkezik új építésû 2 ö 1 nyomú, 10 km hosszúságú, a forgalomnak átadott referenciával. A részvételi jelentkezés 233-237. oldalán csatolt referenciaigazolásból nem állapítható meg, hogy az valóban a megbízótól származik-e. Azt nem vitatta ajánlatkérõ, hogy a referenciában megjelölt út új építés, és megfelel a kiírás szerinti mûszaki követelményeknek. A kérelmezõ harmadik referenciahivatkozását sem fogadták el, mert ez nem új építésû út volt. Összességében a kérelmezõ nem igazolta a kért referenciákat. Álláspontja szerint a felhívás 9. pontjában rendelkezett arról, hogy mely alkalmassági feltételnek kell a részvételre jelentkezõnek és a 10% feletti alvállalkozónak külön-külön megfelelni, ugyanitt jelölte meg, hogy a mûszaki alkalmasság feltételeinek közösen felelhetnek meg. A kérelmezõ azon kifogására, hogy az alkalmasságnak történõ megfelelés vonatkozásában miért nem az alkalmassági szempontnál tette meg az elõírását, hivatkozott más közbeszerzési eljárásban hasonló módon közzétett hirdetményekre. Az alkalmassági szempontnál a részvételre jelentkezõ alatt értette a 10% feletti alvállalkozót is, ahol ezt nem így értette, ott külön jelezte. A saját tõkére vonatkozó alkalmassági feltételnél nem volt alvállalkozót mentesítõ feltétel, tehát neki is meg kellett felelni a pénzügyi, gazdásági alkalmassági feltételeknek. Megjegyzi, hogy a pénzügyi alkalmassági feltételeknek való együttes megfelelés nem is értelmezhetõ, számvitelileg nem igazolható, már ezért sem írhatta ezt elõ ajánlatkérõ.
<br>A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ érdemi észrevétele és a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.
<br>Jelen közbeszerzési eljárás két szakaszból álló eljárás volt. A kétszakaszos eljárás közös szabályait a Kbt. 63-64. §-ai tartalmazzák.
<br>A Kbt. 63. § (3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.
<br>A Kbt. 44. § (4) bekezdése szerint az ajánlatkérõ az (1) és (2) bekezdésben foglaltak alapján az ajánlattevõre és az alvállalkozókra vonatkozóan egymástól eltérõ alkalmassági igazolási módot is elõírhat. Ha azonos igazolási módot ír elõ, a szerzõdés teljesítésére való alkalmassá minõsítéshez az ajánlattevõnek és az alvállalkozóknak együttesen kell megfelelniük az elõírt alkalmassági követelményeknek, kivéve ha az ajánlatkérõ ettõl eltérõen rendelkezik.
<br>A Kbt. 44. § (8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.
<br>A Kbt. 63. § (7) bekezdése szerint részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.
<br>A Kbt. 63. § (8) bekezdése szerint a két szakaszból álló eljárás részvételi szakaszában 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.
<br>A Döntõbizottság ezt követõen vizsgálta, hogy kérelmezõ vonatkozásában ajánlatkérõ döntése jogszerû volt-e.
<br>A részvételi felhívásban ajánlatkérõ a referenciákkal kapcsolatos elvárásait pontosan rögzítette, nevezetesen elõírta, hogy alkalmassági követelmény minimum 10 km 2 ö 1 nyomú új építésû fõút építésének igazolása.
<br>A Döntõbizottság álláspontja szerint a referenciában szereplõ utak minõsítését valóban nem az elnevezés alapján kell megítélni, hanem a hatályos magyar elõírások alapulvételével kell eljárni, azaz a magyar jogszabályok szerinti fõút mûszaki feltételeivel kell összevetni a becsatolt referenciák jellemzõit. E tekintetben kérelmezõ szakvéleményt is csatolt a Döntõbizottság részére, melynek tartalmát maga ajánlatkérõ sem cáfolta.
<br>A kérelmezõ részvételi jelentkezésének 211. oldalán 1. és 3. sorszámmal hivatkozott két út (az egyik "közút", a másik "út" megnevezéssel szerepel) mûszaki jellemzõit tekintve kielégíti a magyarországi "fõút" kategóriát.
<br>A B7 jelû útnál (8,3 km) az ajánlatkérõ nem vitatta, hogy új építésrõl van szó, azaz tartalmában elfogadta a becsatolt referenciát. E körben ajánlatkérõ az alkalmatlanságot arra alapította, hogy a becsatolt referenciaigazolásból nem tudta megállapítani, hogy az kitõl származik, nevezetesen kétséges volt számára, hogy a referenciaigazolást a megbízó adta-e ki. A becsatolt referenciaigazolással kapcsolatban tény, hogy kérelmezõ céges papírján került kiállításra, aláíróként azonban a megbízó szerepel. Ezt támasztja alá a becsatolt hiteles fordítás is. A Kbt. 44. § (8) bekezdése lehetõséget biztosít ajánlatkérõ számára, hogy az igazolások eredetiségét vizsgálja, szükség esetén - amennyiben kétsége volt - megkereshette volna a megfelelõ osztrák hatóságot. A kérelmezõ a jogorvoslati eljárásban csatolt referencialevéllel egyértelmûen igazolta, hogy a részvételi jelentkezése a valós adatokat tartalmazta. Ebbõl következõen az ajánlatkérõ által elõírt referenciakövetelményt kérelmezõ teljesítette. Ez az ok nem alapozta meg a kérelmezõ szerzõdés teljesítésére alkalmatlanná minõsítését. Figyelemmel arra a körülményre, hogy ajánlatkérõ a B1 jelû útra vonatkozó referenciaigazolások közül az 1,96 km-es szakaszt elfogadta, és a Döntõbizottság álláspontja szerint a B7 útszakasz is kielégíti az alkalmassági követelményeket, így kérelmezõ eleget tett annak az alkalmassági feltételnek, hogy rendelkezik 10 km hosszú, 2 ö 1 nyomú, forgalomnak átadott, új építésû fõút referenciával.
<br>A felek között vita tárgyát képezte - bár az alkalmasság megítélése szempontjából már relevanciával nem bír -, hogy a B3-as út új építésû útnak minõsül-e. E körben a Döntõbizottság csak azt tudja figyelembe venni, hogy az ajánlatkérõ elõírása volt az iratok, nyilatkozatok hiteles magyar nyelven történõ fordítása. A hiteles fordításban rögzítetteket kell irányadónak tekinteni, az utólagos értelmezések relevanciával nem bírnak. A kérelmezõ hiteles magyar nyelven csatolta e tekintetben is a referenciaigazolását, mely e körben az alábbiakat tartalmazta. "4 sávos kiépítés" ennek tartalma alapján nem lehet következtetni arra, hogy új építésû útról van szó. A Döntõbizottság e körben ajánlatkérõ álláspontját osztotta, mely szerint a kiépítés nem elégíti ki az új építés követelményét.
<br>Ezt követõen a Döntõbizottság vizsgálta, hogy a másik alkalmatlansági ok, nevezetesen hogy a 10% feletti alvállalkozó nem felelt meg a pénzügyi alkalmassági feltételek közül a saját tõkére vonatkozó rendelkezésnek, fennáll-e.
<br>E körben lényegében a jogvita tárgyát az képezte, hogy a saját tõkével kapcsolatos ajánlatkérõi elõírásnak a részvételre jelentkezõnek és az alvállalkozónak külön-külön vagy együttesen kell-e megfelelnie. Azt kérelmezõ ugyanis maga sem állította, hogy a részvételi jelentkezése megfelel az esetben is, amennyiben az elõírást külön-külön kell teljesíteni.
<br>Nem vitathatóan a részvételi felhívás 9. pontjában kell jogszerûen elõírni a pénzügyi, gazdasági és mûszaki alkalmasság igazolásának a módját és a 10. pontban az ehhez kapcsolódó alkalmassági, illetve alkalmatlansági követelményeket. Jelen esetben nem ez történt.
<br>Ajánlatkérõ a 9. pontban nem csak az igazolási módot fogalmazta meg, hanem egyben rendelkezett arról is, hogy az alkalmassági követelményeknek milyen módon kell eleget tenni a részvételre jelentkezõnek és a 10% feletti alvállalkozónak, hiszen e körben elõírta, hogy a pénzügyi, gazdasági alkalmassági követelmények körében a részvételre jelentkezõnek és a 10% feletti alvállalkozónak külön-külön kell megfelelni az elsõ és második francia bekezdésben foglalt elõírásoknak, míg a harmadik francia bekezdés elõírásának csak a részvételre jelentkezõnek kell megfelelni.
<br>A Döntõbizottság értelmezése szerint a követelménynek való megfelelés tartalmilag nem az igazolás módjára, hanem már az alkalmassági követelménynek való megfelelésre történõ utalást fogalmaz meg.
<br>A mûszaki alkalmasság igazolása körében pedig egyértelmûen rögzítette ajánlatkérõ, hogy a részvételre jelentkezõnek és az alvállalkozónak együttesen kell megfelelni. A Döntõbizottság álláspontja szerint itt sem csupán az igazolási mód megfogalmazása történt meg, hanem már az ajánlatkérõ elõírta azt is, hogy együttesen kell megfelelni a követelményeknek.
<br>A Döntõbizottság álláspontja szerint tehát az ajánlatérõi megfogalmazásból egyértelmûen következik, hogy a 9. pontban nemcsak az igazolás módját írta elõ ajánlatkérõ, hanem az alkalmassági követelményekkel összefüggésben is tett elõírást.
<br>A Kbt. 44. § (4) bekezdésében foglaltak figyelembevétele alapján ajánlatkérõ a pénzügyi és gazdasági alkalmasság körében eltérõ követelményeket támasztott a részvételre jelentkezõvel és az alvállalkozóval szemben, míg a mûszaki alkalmasság körében rögzítette, hogy az alkalmassági követelményeknek együttesen kell megfelelniük.
<br>Az ajánlatkérõ a 10. pontban az alkalmassá, illetve az alkalmatlanná minõsítés szempontjainak meghatározásánál már nem ismételte meg a 9. pontban rögzítetteket, hanem azt a megoldást választotta, hogy az egyes szempontok meghatározásánál jelezte, amikor a szempontban foglaltak teljesítését az alvállalkozótól nem várta el.
<br>Az alkalmassági feltételek az ily módon történõ elõírásának jogszerûségét a jogorvoslati kérelem elõterjesztésére nyitva álló törvényes határidõn belül senki nem tette kifogás tárgyává, így érdemben a Döntõbizottság nem vizsgálhatta a részvételi felhívás jogszerûségét.
<br>Ebbõl következõen a Döntõbizottságnak a részvételi felhívásban foglaltak tartalma alapján kellett megítélnie a részvételre jelentkezõk alkalmasságát.
<br>A Döntõbizottság álláspontja - a fentiekbõl következõen - az, hogy ajánlatkérõ a 9. pontban nem csak az igazolás módját határozta meg, hanem egyben döntött arról is, hogy az alkalmassági követelményeknek milyen módon kell a részvételre jelentkezõnek és a 10% feletti alvállalkozónak megfelelni külön-külön vagy együttesen.
<br>A pénzügyi, gazdasági alkalmasság körében eltérõ alkalmassági követelményt határozott meg ajánlatkérõ, hiszen volt olyan elõírása, ahol megkövetelte, hogy a részvételre jelentkezõ és a 10% feletti alvállalkozó külön-külön feleljen meg a követelményeknek, míg volt olyan is, ahol a követelményszintet egyedül a részvételre jelentkezõvel szemben támasztotta. Ajánlatkérõ a mérlegadatokkal kapcsolatos alkalmassági követelményét külön-külön határozta meg a részvételre jelentkezõ és az alvállalkozó vonatkozásában. A mérlegadatokból állapítható meg a saját tõke nagysága, így e körben külön-külön kellett megfelelni a részvételre jelentkezõnek és a 10% feletti alvállalkozónak. Az ajánlatkérõi álláspontot támasztja alá az a körülmény is, hogy az alkalmasság elbírálása szempontok meghatározásánál a 10. a) pontban a saját tõke körében történt elõírásnál nem szerepel az a kitétel, hogy az elõírás az alvállalkozóra nem vonatkozik, ugyanígy az alkalmatlanná minõsítés szempontjainál sem tette meg ezt az elõírást ajánlatkérõ. A Döntõbizottság álláspontja szerint ajánlatkérõ döntése jogszerû volt.
<br>A kérelmezõ hivatkozott jogorvoslati kérelmében arra is, hogy ajánlatkérõ elõírásai a 9. és 10. pontokban nem következetesek, elõfordul olyan eset, hogy a 9. pont alapján arra lehet következtetni, hogy külön-külön történõ megfelelés az elõírás, ezzel szemben a 10. pontban mégis arra hivatkozik ajánlatkérõ, hogy az elõírása az alvállalkozóra nem vonatkozik (Mrd Ft/év árbevétel). A Döntõbizottság álláspontja szerint ez az ajánlatkérõi eltérés sem alapozza meg a jogorvoslati kérelmet. Egyrészt a Kbt. 44. § (4) bekezdése alapján ajánlatkérõ jogosult eltérõ rendelkezést tenni. Másrészt épp ez az eltérés mutat rá arra, hogy a többi alkalmassági követelmény vonatkozik a 10%-os mértéket meghaladó alvállalkozóra.
<br>A Döntõbizottság az eljárása során ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a meglapozatlan jogorvoslati kérelmeket elutasította.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 26.
<br>
<br>Dr. Engler Magdolna s. k., Kalmárné Diósy Ildik ó s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>