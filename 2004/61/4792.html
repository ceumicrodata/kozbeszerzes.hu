<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4792/2004)
</h2>
<br>1024 Budapest, Margit krt. 85. 
<br>Ikt.sz.: D.191/7/2004. 
<br>
<br>Tárgy: a FETTI Kft. jogorvoslati kérelme a HM Beszerzési és Biztonsági Beruházási Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A FETTI Kereskedelmi és Szolgáltató Kft. (2217 Gomba, Monori út 0270/4 hrsz., képviseli: dr. Ökrös Edit ügyvéd, 1143 Budapest, Semsey Andor u. 10., a továbbiakban: kérelmezõ) kérelmét, melyet a Honvédelmi Minisztérium Beszerzési és Biztonsági Beruházási Hivatal (Budapest X., Salgótarjáni út 18., a továbbiakban: ajánlatkérõ) "Munka- és védõruházat beszerzése" tárgyú közbeszerzési eljárása ellen nyújtott be, a Döntõbizottság elutasítja.
<br>Az eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Az ajánlatkérõ 2003. november 12-én felhívást jelentetett meg a Közbeszerzési Értesítõ 46. számában 8561/2003 szám alatt nyílt eljárás megindítására a rendelkezõ részben megjelölt tárgyban, melyet a Közbeszerzési Értesítõ 2003. december 31-ei 52. számában módosított 10141/2003 szám alatt.
<br>A módosítás érintette a felhívás 3. a) pontjában, illetve a dokumentáció 1.4. pontjában szereplõ tételek némelyikének darabszámát, valamint a dokumentáció II. fejezet "Mûszaki követelmények" fejezetét, többek között az alábbi tételek vonatkozásában:
<br>
<br>1. Felszolgálómellény, 139 db
<br>- alapanyag: eleje kevert szövet, hátsó rész selyem tip., 2 hamis zseb, elöl 6 gombos, hátul 1 db csatos szorító, egyenes fazonú színe: fekete.
<br>
<br>6. Csúszásgátló cipõ nõi, 333 pár
<br>- alapanyag: drapp színû bõr felsõrész, rövid szárú, mûanyag bordázott talp, védõeszköz, minõsítési tanúsítvánnyal rendelkezik.
<br>36. bakancs, 622 pár
<br>- alapanyag: bõr felsõrész, varrott, ragasztott formatalp, fekete, védõeszköz, minõsítési tanúsítvánnyal rendelkezik.
<br>37. Fekete ffi félcipõ, 280 pár
<br>- bõr felsõrész, csúszásgátló talp,
<br>40. Kétrészes munkaruha, 475 db
<br>- alapanyag: pamut/poliészter (arány nem követelmény), 280 g-os kertész fazonú felsõ rész, cipzáras, két zseb a felsõ, két zseb az oldalsó részen, mechanikai hatások ellen védjen, egyszínû (kék, zöld, fekete).
<br>Ezen termékekrõl árumintát is be kellett nyújtani.
<br>A felhívás 11. pontja tartalmazta a pénzügyi, gazdasági alkalmasság igazolására kért adatokat, valamint az alkalmatlanná minõsítés szempontjait. Ajánlatkérõ az ajánlatok elbírálásának szempontjaként az összességében legelõnyösebb ajánlat kiválasztását jelölte meg.
<br>A felhívás 16. "Egyéb információk" tételek között a hiánypótlás lehetõségét kizárta ajánlatkérõ.
<br>Az ajánlattételhez kibocsátott dokumentáció meghatározta az ajánlattétel formáját és tartalmát, továbbá tartalmazta a szakmai mûszaki követelményeket, a szerzõdéses feltételeket.
<br>A dokumentáció I. fejezet 5.2. pontjában a teljesítés helyére: Magyar Honvédség Támogató Ezred hét objektuma Budapest területén meghatározást adta.
<br>A dokumentáció II. "Mûszaki követelmények" fejezete részletesen ismertette a szállítandó termékekkel kapcsolatos ajánlatkérõi kívánalmakat.
<br>A dokumentáció III. fejezetében a tartalmi, formai követelmények 4.1. pontja - többek között - elõírta, hogy legalább az ajánlat elején levõ olvasólapot az arra jogosult személy cégszerû aláírásával kell hitelesíteni, továbbá az összes lapját ugyanazon személy kézjegyével lássa el.
<br>A kérelmezõ a dokumentációt 2003. november 20-án megvásárolta, majd 2003. december 8-án kérdéseket intézett az ajánlatkérõhöz.
<br>Az ajánlattételi határidõre, 2004. február 10-re a kérelmezõ a Katex 98 Kft., a Kassa Munkaruhabolt, a Habernkorn Kft., a Markoó Kft., a K és 3S Kft. és a Vektor Szövetkezet nyújtott be ajánlatot.
<br>Ajánlatkérõ az ajánlatokat megvizsgálta, értékelte és a 2004. március 16-i eredményhirdetésen a Kassa Munkaruhabolt ajánlatát hirdette ki nyertesnek, a kérelmezõ ajánlatát pedig a következõ indokokkal érvénytelenné nyilvánította.
<br>A FETTI Kft. ajánlata nem felel meg az ajánlati dokumentáció III. fejezet 4.1. pontjában elõírtaknak, nincs aláírva az ajánlat összes lapja. Továbbá nem felel meg az ajánlati felhívás, valamint az ajánlati dokumentáció II. fejezetében elõírt mûszaki követelményeknek, a Kbt. 44. § (2) bekezdés d) pontja szerinti termékminták közül az 1., 6., 36., 37. és a 40. tételszámú termékek vonatkozásában:
<br>
<br>1. Felszolgálómellény - 5 gombos
<br>
<br>6. Csúszásgátló cipõ - nem az elõírt drapp színû bõr felsõrészes
<br>36. Bakancs - nem bõr felsõrészes és nem varrott - ragasztott formatalpas
<br>37. Fekete ffi félcipõ - nem bõr felsõrészes
<br>40. Kétrészes munkaruha - nem az elõírt egyszínû (kék, zöld, fekete)
<br>Kérelmezõ 2004. március 23-án jogorvoslati kérelmet terjesztett elõ, melyben kérte a Döntõbizottságtól a jogsértés megállapítását, a döntés megsemmisítését, továbbá a szerzõdés megkötésének megtiltását.
<br>Indokolásul elõadta, hogy az eredeti és a módosított felhívás is sérti a Kbt. 40. § (1) és (4), valamint (5) bekezdéseit, mivel nincs részletes mûszaki leírás, nincs indokolás a (3) bekezdés alkalmazására és sérti az egyenlõ bánásmód követelményét.
<br>Védõeszköz-minõsítési tanúsítvánnyal rendelkezõ termék minden esetben rendelkezik elõírás szerinti pontos meghatározással, védelmifokozat-meghatározással stb.
<br>Véleménye szerint az ajánlatkérõ sérti a törvény esélyegyenlõségét biztosító paragrafusait, hiszen csak az ismerheti a termékek pontos paramétereit és elvárásait, aki ezen termékeket eddig szállította.
<br>Mivel a felhívás (a módosított is) csak fõbb, nem egyértelmû szempontokat tartalmaz, jogtalannak tartja a kizárást az eljárásból, mivel a fõbb használati szempontokat figyelembe véve mintái megfelelnek.
<br>Ezenkívül az ajánlati dokumentáció struktúrája és tartalma félrevezetõ, a követelményi rendszerek nincsenek egyértelmûen meghatározva az alábbiak miatt:
<br>- a felhívásban megjelölt 7 teljesítésihely-címlista nincs a dokumentációban felsorolva,
<br>- I. 2.2. a cím hibás,
<br>- 1. számú melléklet nem olvasólap, hanem ajánlat (az olvasólap az ajánlat borítóját követõ elsõ lap, melyet a II. 4.2. szerint kell kitölteni.)
<br>A 2004. április 15-ei tárgyaláson kérelmezõ sérelmezte még azt is, hogy a nyertes az eredményhirdetésen nem nyilatkozott arról, hogy milyen vállalkozásnak minõsül. Kérelmezõ elismerte, hogy a 2004. március 16-ai eredményhirdetésen jelen volt, és ekkor jutott tudomására ezen tény.
<br>Kérelmezõ a tárgyaláson elismerte, hogy vannak olyan oldalak az ajánlatukban, amik nincsenek aláírva. Nem vitatta, hogy az 1. sz. tételnél 5 gombos mintaterméket nyújtottak be, a 40. tételnél pedig a munkaruha nem egyszínû volt. A 6-os, a 36-os és a 37-es tételnél nem vitatta ajánlatkérõ bírálati jegyzõkönyvében foglalt megállapításokat. Kijelentette, hogy ezen három tétel vonatkozásában nem kéri a tárgyi bizonyítékok megvizsgálását, mivel az egyéb érvénytelenségi okok megalapozottságát már elismerte.
<br>Ajánlatkérõ észrevételében elõadta, hogy az ajánlattételi szakaszban a dokumentációt megvásárló ajánlattevõk (többek között kérelmezõ) kiegészítõ tájékoztatást kértek az ajánlatkérõtõl a dokumentáció mûszaki tartalmával kapcsolatosan. Ajánlatkérõ módosította az ajánlati felhívást és az ajánlati dokumentációt, különös tekintettel a mûszaki tartalomra, melyrõl az összes ajánlattevõt egyidejûleg 2003. december 17-én értesítette. Az ajánlati felhívás és az ajánlati dokumentáció módosításáról szóló hirdetményt a Közbeszerzési Értesítõ IX. évfolyam 52. számában 2003. december 31-én jelentette meg. A módosított ajánlati dokumentációval kapcsolatosan kérelmezõ kiegészítõ tájékoztatást kért, melyet a Kbt. 38. § (2) bekezdése szerint ajánlatkérõ megadott. Az ajánlatok felbontását követõen került sor az ajánlatok értékelésére. Az ajánlatkérõ a kérelmezõ ajánlatát az ismertetett okok alapján érvénytelennek nyilvánította.
<br>Kérelmezõ ajánlatának érvénytelenségét formai, illetve mûszaki hiányosságok okozták. Az ajánlatkérõ a hiánypótlás lehetõségét az ajánlati felhívásban kizárta.
<br>Kérelmezõ kérelmével az ajánlati felhívást és az ajánlati dokumentációt támadja. Az ajánlati felhívás és ajánlati dokumentáció módosításáról szóló hirdetményt a Közbeszerzési Értesítõ IX. évfolyam 52. számában 2003. december 31-én jelentette meg. Tehát ekkor jutott tudomására. Abban az esetben, ha véleménye szerint jogszabálysértést észlel, lehetõsége lett volna jogorvoslati eljárást kezdeményezni az ajánlati felhívás és ajánlati dokumentáció tartalma ellen. A kérelmezõ ezen jogával nem élt.
<br>Az ajánlatkérõ a közbeszerzési eljárás tárgyát képezõ munka- és védõruházatok mûszaki követelményeit az ajánlati dokumentáció II. számú, "mûszaki követelmények, rövidített mûszaki elõírás munka- és védõruházatra" fejezetében határozta meg. Az ajánlatkérõ e fejezet táblázatában határozta meg az egyes termékekre vonatkozó mûszaki követelményeket. A táblázatban nevesített paramétereken túl nem határozott meg követelményeket. Tehát a termékenként felsorolt kritériumok teljesítésével, mely kritériumok egyértelmûen rögzítésre kerültek, minden ajánlattevõ képes lehetett ajánlatot tenni az esélyegyenlõség sérelme nélkül.
<br>Az ajánlati felhívás és ajánlati dokumentáció valóban tartalmaz pontatlanságot: az ajánlati dokumentáció 1.2.2. pontjában az ajánlatkérõ címében az irányítószám két számjegye (1011) - vélhetõen adminisztrációs hiba, elütés végett - felcserélõdött. Azonban az I. fejezet 11.2. pontjában - ahol ajánlatkérõ az ajánlatok benyújtásának címét közli - már helyesen (1101) került lejegyzésre. Szintén sérelmezi a kérelmezõ, hogy az ajánlati felhívás 3. b) pontjában megjelölt 7 teljesítésihely-címlista nincs az ajánlati dokumentációban felsorolva. Az ajánlati dokumentációban a teljesítés helye az I. fejezet 5.2. pontban szerepel, itt a teljesítés helyeként a Magyar Honvédség Támogató Ezred hét objektuma Budapest területén lett feltüntetve.
<br>Az ajánlatkérõ véleménye szerint a kérelmezõ ajánlata nem felel meg az ajánlati felhívásban és dokumentációban elõírt követelményeknek. A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. A kérelmezõ ajánlata az egyértelmûen meghatározott követelményeknek nem felelt meg, így a fentiekben leírtakra tekintettel ajánlatkérõ jogszerûen nyilvánította a kérelmezõ ajánlatát érvénytelennek.
<br>Ajánlatkérõ a tárgyaláson elõadta, hogy a nyertes ajánlatának 35. oldalán megtalálható a nyilatkozat, miszerint egyéni vállalkozó.
<br>Egyéb érdekeltként a K és 3S Kft. elõadta, hogy õszerinte sem jelentetett meg ajánlatkérõ részletes mûszaki dokumentációt.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság a rendelkezésére álló iratokból és a felek által tett írásbeli nyilatkozatok alapján a jogorvoslati kérelmet részben elkésettség miatt érdemi vizsgálat nélkül, részben megalapozatlanság miatt elutasította az alábbiak szerint.
<br>Kérelmezõ kérelme egyrészrõl az eredeti és a módosított ajánlati felhívás és dokumentáció ellen irányult.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>Kérelmezõ jogorvoslati kérelmét, melyben sérelmezte az ajánlati felhívást, illetve dokumentációt, 2004. március 23-án nyújtotta be.
<br>Az eredeti ajánlati felhívás 2003. november 12-én jelent meg a Közbeszerzési Értesítõben.
<br>Kérelmezõ 2003. november 20-án megvásárolta a dokumentációt, majd 2003. december 8-án ezzel kapcsolatban kérdéseket intézett ajánlatkérõhöz.
<br>Ajánlatkérõ ezt követõen a Közbeszerzési Értesítõ 2003. december 31-i számában módosította ajánlati felhívását.
<br>Kérelmezõ ajánlatát 2004. február 10-én a megadott határidõben benyújtotta.
<br>A Döntõbizottság fenti tényállás alapján megállapította, hogy ajánlatkérõ legkésõbb az ajánlattételi határidõig meg kellett, hogy ismerje az ajánlati felhívás és dokumentáció tartalmát, hiszen ezek ismeretében kellett ajánlatát megtennie.
<br>A Kbt. 79. § (7) bekezdése szerint jogorvoslati kérelmet a jogsértésrõl való tudomásszerzést követõ 15 napon belül kell benyújtani a Döntõbizottsághoz. Kérelmezõ ezzel szemben jogorvoslati kérelmét a tudomásra jutást követõ 15 napos jogvesztõ határidõt meghaladóan terjesztette elõ, ezért a kérelem ezen részét a Döntõbizottság érdemi vizsgálat nélkül elutasította.
<br>Kérelmezõ sérelmezte azt is, hogy a nyertes ajánlattevõ a 2003. március 16-ai eredményhirdetéskor - álláspontja szerint jogsértõen - nem nyilatkozott arról, hogy minek minõsül vállalkozása.
<br>Kérelmezõ erre vonatkozó kérelmét a 2004. április 15-én megtartott tárgyaláson terjesztette elõ. A Döntõbizottság kérdésére elismerte, hogy ezen tény a 2004. március 16-ai eredményhirdetésen jutott tudomására, mivel azon képviselõje jelen volt.
<br>A Döntõbizottság megállapította, hogy kérelmezõ kérelme a Kbt. 79. § (7) bekezdésére tekintettel e vonatkozásban is a tudomásra jutást követõ 15 napos jogvesztõ határidõn túl került elõterjesztésre, ezért a Döntõbizottság e kérelmi elemet is érdemi vizsgálat nélkül elutasította.
<br>Kérelmezõ kérelmében sérelmezte azt, hogy ajánlatkérõ ajánlatát érvénytelenné nyilvánította.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetve dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>Kérelmezõ a tárgyaláson elismerte, hogy ajánlatában vannak olyan oldalak, amelyeket a cégjegyzésre jogosult személy nem írt alá. Elismerte azt is, hogy az 1. sz., illetve 40. sz. tételnél a mintadarabok nem feleltek meg maradéktalanul a szakmai mûszaki követelményeknek.
<br>A 6-os, a 36-os és a 37-es tételnél nem vitatta ajánlatkérõ bírálati jegyzõkönyvében foglalt megállapításokat, amelyek alapján ezeket a tételeket is érvénytelennek nyilvánította az ajánlatkérõ, ezzel szemben tárgyi bizonyítást sem kért.
<br>A Döntõbizottság megállapította, hogy kérelmezõ ajánlata az elõírt formai követelményeknek nem felelt meg maradéktalanul, illetve a szakmai mûszaki feltételek elõírásának tartalmi szempontból a fenti tételek vonatkozásában nem felelt meg.
<br>A fentiekre tekintettel a Döntõbizottság megállapította, hogy ajánlatkérõ jogszerûen nyilvánította kérelmezõ ajánlatát a Kbt. 52. § (2) bekezdés d) pontja alapján érvénytelennek. Ezért a Döntõbizottság a jogorvoslati kérelem érvénytelenségre vonatkozó részét megalapozatlanság miatt elutasította.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pont alapján a megalapozatlan kérelmet elutasította, a h) pont szerint - tekintettel arra, hogy jogszabálysértés megállapítására nem került sor - rendelkezett a költségek viselésérõl.
<br>A bírósági jogorvoslatot a Kbt. 89-93. §-a biztosítja.
<br>
<br>Budapest, 2004. április 26. 
<br>
<br>Dr. Szaller Ottó s. k.,	Hámori András s. k.,
<br>közbeszerzési biztos 	 közbeszerzési biztos
<br>
<br>Ruthner Oszkár s. k.,
<br>közbeszerzési biztos 
<br><br></body></html>