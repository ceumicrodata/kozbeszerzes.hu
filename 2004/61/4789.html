<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4789/2004)
</h2>
<br>1024 Budapest, Margit krt. 85.
<br>Ikt.sz: D.166/17/2004.
<br>
<br>Tárgy: a dr. Varga Zs. András KT-tag által kezdeményezett jogorvoslati eljárás a Szolnok MJV Önkormányzata beszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>
<br>A Döntõbizottság dr. Varga Zs. András, a Közbeszerzések Tanácsa tagja (Legfõbb Ügyészség 1055 Budapest, Markó u. 16., a továbbiakban: kezdeményezõ) által a Szolnok Megyei Jogú Város Önkormányzata (5000 Szolnok, Kossuth tér 9., képviseli: dr. Séllei Imre ügyvéd, 5101 Szolnok, Arany J. u. 16., a továbbiakban: kérelmezett) "az önkormányzat gesztori tevékenységével megvalósuló Szolnok Térségi Hulladékgazdálkodási Rendszer beruházásának megvalósításával kapcsolatos beruházási feladatok ellátása" tárgyú beszerzési eljárása ellen kezdeményezett jogorvoslati eljárást megszünteti.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a konzorciumi szerzõdés, a Vertis Környezetvédelmi Pénzügyi Kft.-vel, a Keviterv Akva Kft.-vel, az EURÓ-REGING Térségfejlesztési Tanácsadó Kft.-vel kötött megbízási szerzõdések, a kérelmezett beszerzési eljárásának iratai és a felek nyilatkozatai alapján az alábbi tényállást állapította meg.
<br>A kérelmezett és további 23 önkormányzat 2000. december 4-én kötött konzorciumi szerzõdést annak érdekében, hogy megvalósításra kerüljön szelektív hulladékgyûjtési és regionális hulladékkezelési rendszer ISPA-program keretén belüli támogatás igénybevételével. A konzorciumi szerzõdésben szabályozták a felek kötelezettségvállalásait, ismertették, hogy a beruházás finanszírozása 70%-ban vissza nem térítendõ ISPA-támogatásból, 20%-ban országos hatóságok támogatásából és 10% önrészbõl valósul meg.
<br>A IV.1. pontban foglaltak szerint az ISPA-támogatási kérelem felelõs szervezete mint gesztor Szolnok Megyei Jogú Város Önkormányzata. Rendelkeztek arról, hogy: "A gesztor a Konzorcium Ügyvivõ Tanács közremûködése mellett teljes körû felhatalmazást kap az önkormányzatok hatékony képviselete érdekében a beruházás megvalósítandó feladatainak ellátására, a szükséges közremûködõk bevonására, a stratégiai tárgyalások lefolytatására, kivitelezési, üzemeltetési és egyéb közremûködõi szerzõdések megkötésére, a feladatok ütemezésére, a pályázók közötti sikeres munkamegosztás érdekében, egészen a beruházást követõ pénzügyi elszámolásig. A gesztor az Ügyvivõ Tanács felügyelete mellett felhatalmazást kap bonyolító szervezet kiválasztására.
<br>A IV.2. pontban rögzítették, hogy a konzorciumi tagok feladata esetén a gesztor köteles velük elõzetesen egyeztetni.
<br>A IV.3. pontban rendelkeztek arról, hogy a konzorcium legfõbb szerve a Konzorciumi Ügyvivõ Tanács, melynek a gesztor önkormányzaton kívül további 6 önkormányzat polgármestere az állandó tagja.
<br>A kérelmezett mint végsõ kedvezményezett 2002. július 26-án kötötte meg a támogatási szerzõdést az ISPA végrehajtó szervezettel. A szerzõdésben a projektbeszerzési terv az építési és gépbeszerzési tenderek mellett tartalmaz több szolgáltatási tendert is, köztük a mûszaki ellenõri tendert is 27,7 millió forint becsült összeggel, 2002. szeptember havi szerzõdéskötéssel, 27 hónapon át tartó teljesítéssel. A finanszírozási szerzõdést a kérelmezett 2002. augusztus 5-én kötötte meg.
<br>A kérelmezett 2002. október 1-jén kötött szerzõdésben bízta meg a Vertis Kft.-t a város önkormányzatának gesztori munkájában való részvétellel. Rögzítették, hogy a szerzõdés tárgya a regionális hulladéklerakó projekt megvalósítása során az ISPA elõírásaira vonatkozó projektmenedzsment feladatok ellátása.
<br>A szerzõdés 1. pontjában ismertették a megbízott által nyújtott szolgáltatásokat az alábbiak szerint:
<br>- segítségnyújtás a beruházás és kapcsolódó létesítményei építési eszközbeszerzési szerzõdésének koordinációjához és mûszaki felügyeletéhez,
<br>- kapcsolattartás, egyeztetés más közremûködõ szervezetekkel, koordinálja a projekt felügyeletével foglalkozó mérnök szakértõk tevékenységét,
<br>- kapcsolatot tart a kiviteli, beszerzési, mérnöktender nyerteseivel, koordinálja a szemléletformáló és tájékoztatási kampányra vonatkozó PR-szerzõdés végrehajtását,
<br>- részt vesz az európai uniós, a minisztériumi, az önkormányzati testületek és a konzorciumi tanács ülésein,
<br>- elkészíti az írásbeli dokumentációkat, beszámolókat a projektfinanszírozó, illetve a konzorciumi tanács részére.
<br>Rendelkeztek arról a felek, hogy ez a megbízási szerzõdés nem terjed ki arra, hogy a megbízott a projekt általános projektmenedzseri feladatait ellássa.
<br>A szerzõdés 3. pontjában a megbízott díjazását havi 500 000 Ft + áfában állapították meg azzal, hogy a megbízó megtéríti a megbízott egyéb költségeit. A felek a szerzõdést a regionális hulladéklerakó létesítmény mûszaki átadásának napjáig mint feltétel bekövetkeztéig kötötték. E megbízási szerzõdés alapján a kérelmezett és a Vertis Kft. között jelenleg is kölcsönös szolgáltatások valósulnak meg.
<br>A kérelmezett a támogatás feltételeiben meghatározott eljárást követõen 2003. november 24-én kötötte meg a Keviterv Akva Kft.-vel a szerzõdést az ISPA-projekt mûszaki ellenõrzésére, 2003. december 1-jétõl kezdõdõen 25 hónapos idõtartamra. A Keviterv Akva Kft. részére egyösszegû, 180 000 euró díjazást állapítottak meg.
<br>A kérelmezett mint gesztor 2003. december 5-én - 2003. november 27-re visszamenõleges hatállyal - szerzõdést kötött az EURÓ-REGING Kft.-vel arra, hogy közremûködik a Szolnok térségi hulladékgazdálkodási projekt megvalósításában.
<br>A szerzõdés II. pontjában részletezték az együttmûködés konkrét formáit a beruházás megvalósításának elõkészítésében, üzemeltetõjének kiválasztásában. A megbízott díjazását 10 000 Ft + áfa óradíjban állapították meg. A felek e szerzõdést 2003. december 31-én közös megegyezéssel megszüntették.
<br>A Konzorciumi Ügyvivõ Tanács 2003. december 12-én ülésezett, melyen részt vett az EURÓ-REGING Kft. ügyvezetõje. Ezen külön határozatban felhatalmazták a kérelmezettet mint gesztort, hogy az EURÓ-REGING Kft.-vel a projekt teljes körû vezetése érdekében szerzõdést kössön.
<br>A kérelmezett 2003. december 16-án átadta másolatban az EURÓ-REGING Kft. részére a konzorciumi szerzõdést, a támogatási, finanszírozási szerzõdést, a pénzügyi memorandumot és mellékleteit, az építési engedélyeket és tájékoztatókat.
<br>2004. január 13-ra elkészült a szerzõdéstervezet, melyet a Környezetvédelmi és Vízügyi Minisztérium jóváhagyását követõen 2004. január 30-án írtak alá és 2004. január 13-i visszamenõleges hatálybalépését állapították meg a szerzõdésnek.
<br>A szerzõdés I. pontjában rögzítették, hogy "Szolnok Megyei Jogú Város Önkormányzata a gesztora az ISPA-támogatással megvalósuló Szolnokot és 23 környezõ települést felölelõ integrált települési szilárdhulladék-gazdálkodási projektnek. A projekt mint a gesztor önkormányzat beruházása valósul meg. Az önkormányzat mint gesztor megbízza a társaságot a II. pontban meghatározott feladatok ellátásával."
<br>A II. pontban több részre bontották a megbízott feladatait. A II. a) pont szerint az EURÓ-REGING Kft. köteles a beruházási feladatok ellátása során együttmûködni az EU magyarországi delegációjával, a minisztérium Fejlesztési Igazgatóságával, a gesztor önkormányzat képviselõivel, a Konzorciumi Tanácsadó Testülettel; az engedélyezési felügyeleti hatóságokkal, a projekt megvalósításában részt vevõ valamennyi szakértõvel, szervezettel. A szerzõdés 3. sz. melléklete tartalmazza a projekt szerkezetének teljes felépítését.
<br>A II. b) pontban ismertették, hogy a megbízott a projekt teljes körû befejezésének feszes ütemû, hatékony irányítása érdekében milyen konkrét feladatokat köteles ellátni.
<br>A II. c) pontja szerint az EURÓ-REGING Kft. köteles ellátni a beruházással kapcsolatos beruházói feladatok lebonyolítását, továbbá a kérelmezett által az ISPA-val, illetve az ISPA-tenderek alapján e körben kötött szerzõdésekben meghatározott projektmenedzseri feladatokat.
<br>A megbízási szerzõdés III. pontjában állapították meg, hogy az EURÓ-REGING Kft.-t a beruházás nettó költségének - 14 129 719 euró ? 260 Ft/e = 3 673 726 940 Ft - 1,2%-a + áfa, azaz 44 084 722 Ft + áfa összegû átalánymegbízási díjazásra jogosult, mely tartalmazza a megbízott várható költségeinek fedezetét is.
<br>Rögzítették, hogy a teljes projekt megvalósításának befejezési határideje 2006. december 31-e, erre tekintettel a megbízott éves díjazása 14 694 907 Ft + áfa, mely a beruházás megkezdésétõl folyamatosan, havonta egyenlõ arányban illeti meg õt (1 224 575 Ft + áfa/hó).
<br>A megbízási szerzõdés II. d.) pontjában rögzítették, hogy a megbízással kapcsolatos, illetve a teljesítéshez szükséges szerzõdések, határozatok, utasítások, pályázati dokumentumok stb. tételes felsorolását az 1. számú melléklet tartalmazza. Az 1. számú mellékletben felsorolt dokumentumokat a megbízott korábbi tevékenységébõl ismeri, azonban a megbízó a jelen szerzõdés hatályba lépését követõ 3 napon belül köteles a felsorolt dokumentumok egy-egy eredeti vagy hitelesített másolati példányát a megbízott részére átadni. 1. számú mellékletként a szerzõdéshez a 2003. december 16-i átadás-átvételi fentiekben ismertetett jegyzõkönyvét csatolták.
<br>Az EURÓ-REGING Kft.-vel kötött szerzõdés pénzügyi fedezetének biztosítása a 10%-os önrészbõl történik akként, hogy a beruházás befejezését követõ elszámolásig azt a gesztor önkormányzat, a kérelmezett elõlegezi.
<br>A kérelmezett a Közbeszerzési Értesítõ 2004. február 11-i számában tette közzé a Kbt. 4. §-ának (7) bekezdése szerinti szerzõdéskötésrõl szóló tájékoztatóját, melyben a szerzõdéskötés idõpontjaként 2004. január 30-át jelölte meg és közölte, hogy más személyek, szervezetek nem tettek ajánlatot.
<br>Dr. Varga Zs. András, a Közbeszerzések Tanácsának tagja 2004. március 16-án kezdeményezett jogorvoslati eljárást a kérelmezett beszerzési eljárása ellen. Elõadta, hogy a kérelmezett beszerzésének szerzõdésben meghatározott értéke önmagában nem éri el a 2003. évi CXXIX. törvény 402. § (1) bekezdés d) pontjában meghatározott értékhatárt, azonban a rendelkezésre álló adatok alapján a beszerzésnek a Kbt. 4. § (1) és (5) bekezdése, valamint az 5. § (2) bekezdés a)-c) pontjainak alkalmazásával megállapítható becsült értéke ezen értékhatárt meghaladta. Így a kérelmezett a közbeszerzési eljárás jogtalan mellõzésével valósította meg a beszerzését.
<br>A kezdeményezõ álláspontja szerint a Kbt. 5. § (2) bekezdésének rendelkezése alapján minden mûszaki lebonyolítási feladat, mérnöki szolgáltatás ellátására vonatkozó beszerzési értéket egybe kell számítani. Erre tekintettel mellõzte a kérelmezett a közbeszerzési eljárás lefolytatását, amennyiben akár a Keviterv Akva Kft.-vel, akár más személlyel kötött hasonló tárgyú szerzõdései alapján megállapítható, hogy fennállnak a becsült érték egybeszámításának a Kbt. 5. § (2) bekezdésében meghatározott feltételei.
<br>Jelezte a kezdeményezõ, hogy ellentmondás áll fenn a részére megküldött levélben foglalt azon állításban, hogy a legalacsonyabb összegû árajánlatot fogadták el, míg a Közbeszerzési Értesítõben közzétett tájékoztató szerint egyéb személy nem tett ajánlatot.
<br>A Kbt. rendelkezése értelmében a becsült értéken a beszerzés megkezdésének idõpontjában általában kért, illetve kínált - általános forgalmi adó nélkül számított - legmagasabb összegû ellenszolgáltatást kell érteni. Így abban az esetben, ha a kérelmezett a legalacsonyabb ár módszerével választotta ki a megfelelõ ajánlatot, akkor okszerûen feltételezhetõ, hogy a szolgáltatásért általában kért legmagasabb ellenérték meghaladja a 15 M Ft-os értékhatárt. A kezdeményezõ szerint a becsült érték csak a konkrét beszerzésre tett ajánlatok ismeretében állapítható meg, a piaci gyakorlat irreleváns.
<br>A jogsértõ esemény idõpontjaként a 2003. december 16-a és 2004. január 30-a közötti idõszakot jelölte meg azzal, hogy a szerzõdés megkötésének idõpontja 2004. január 30-a.
<br>Közölte, hogy nem határozható meg egyértelmûen a beszerzés idõpontja, a közzétett hirdetmény szerint 2004. január 30-án kötötték meg a felek a szerzõdést 2004. január 13-ára visszaható hatállyal. Ugyanakkor a szerzõdés 1. számú mellékletében foglaltak szerint az EURÓ-REGING Kft. már 2003. december 16-án átvett egyes, a szerzõdés tárgyával összefüggõ iratokat. A kezdeményezõ rendelkezésére álló iratok alapján nem tisztázható, hogy a felek kötöttek-e korábban, illetõleg milyen tartalommal és értékben szerzõdést. A tudomásra jutás idõpontja vonatkozásában közölte, hogy egyes körülményekrõl 2004. február 27-én, míg másokról 2004. március 3-án szerzett tudomást a hozzá intézett országgyûlési képviselõi beadványokból. Az utóbbi beadványában közölte a képviselõ, hogy a kérelmezett úgy nyilatkozott a közgyûlésen, hogy az EURÓ-REGING Kft. tette a legalacsonyabb ellenértékû ajánlatot, és mivel a becsült érték az általában kért legmagasabb érték, ezért a beszerzés értéke meghaladta a közbeszerzési értékhatárt.
<br>A kérelmezett írásbeli észrevételében és tárgyalási nyilatkozatában kérte a jogorvoslati eljárás megszüntetését, mert álláspontja szerint jogszerûen valósította meg a beszerzését.
<br>A Kbt. rendelkezése alapján akkor kell közbeszerzési eljárást lefolytatni, ha a beszerzés értékhatára a beszerzéskor eléri vagy meghaladja a törvényben meghatározott értékhatárokat. Ez az értékhatár 2004. január 1-jétõl az új Kbt. a 2003. évi CXXIX. törvény 402. § (1) bekezdés d) pontja alapján 2004-ben 15 M Ft, míg 2005-ben 20 M Ft.
<br>A kérelmezett beszerzési igénye 3 év alatt teljesül, így összeszámítási kötelezettsége az adott évben nem volt a kérelmezettnek. Mind a Keviterv Akva Kft.-vel kötött szerzõdésnek, mind a Vertis Kft.-vel kötött szerzõdésnek más volt a tárgya, az ezekben megbízottaknak más feladatokat kell ellátni. A Keviterv Akva Kft. az ISPA szabályai alapján lefolytatott projekt mûszaki ellenõre. A Vertis Kft. pedig a központi projektmenedzsmenti feladatokat látja el (nem a helyi ügyeket intézi), hanem a tenderek összeállításában, lebonyolításában, azok értékelésében vesz részt, és ennek keretében tartja a kapcsolatot a minisztériummal, az Európai Bizottsággal stb. További megbízási szerzõdésre az általános projektmenedzseri feladatok ellátása érdekében azért volt szükség, mert a beruházás idõigényessége, a feladatok összetettsége, a résztvevõk munkájának koordinálása indokolta, hogy összefogásra kerüljön egy kézben az ellátása. Az EURÓ-REGING Kft. megbízása pedig az általános projektmenedzseri feladatok ellátására vonatkozik.
<br>A kérelmezett a megkötött konzorciumi szerzõdés alapján a gesztora a projektnek és a konzorciumi szerzõdés IV.1. pontja alapján jogosult közremûködõ, lebonyolító kiválasztására, vele szerzõdéskötésre. A kérelmezett a Konzorciumi Ügyvivõ Tanácsot tájékoztatta és tõle ismételt felhatalmazást kapott arra, hogy az általános projektmenedzsmenti feladatok ellátására az EURÓ-REGING Kft.-vel kössön szerzõdést. A Konzorciumi Ügyvivõ Tanács általános jellegû felhatalmazást adott, a kérelmezett a szerzõdés tervezett értékérõl nem adott tájékoztatást, továbbá a szerzõdés tartalmát a kérelmezett alakította ki. A kérelmezett felé nem jelezték, hogy kérjenek mástól is ajánlatot, illetve kifejezetten elõnyös volt az EURÓ-REGING Kft. megbízása, mert ügyvezetõje kezdetektõl fogva ismeri a projektet.
<br>E körben megjegyezte azt is a kérelmezett, hogy bár ismert volt a projekt megvalósítása, lebonyolító cégek nem jelezték részvételi szándékukat, illetve a szerzõdéskötést követõen sem ebbõl a körbõl nyújtottak be jogorvoslati kérelmet.
<br>A kérelmezettnél az értékhatár alatti beszerzések megvalósítása akként történik, hogy általában a felhívott ajánlattevõk készítik el és hozzák az ajánlatuk részeként a szerzõdéstervezetet. Jelen esetben 2004 januárjában volt ez a folyamat, az biztos, hogy 2004. január 13-án már kész volt a szerzõdés, amelyet azért kellett erre az idõpontra visszamenõleges hatállyal megkötni, mert szükséges volt a minisztérium jóváhagyása, ugyanakkor ettõl az idõponttól el kívánták számolni az EURÓ-REGING Kft. munkáját.
<br>A kérelmezett nyilatkozata szerint a szerzõdés 3. pontjában fix összegû, forintban megállapított díjazásban állapodtak meg, mely nem éri el a 2004. január 1-jétõl kezdve megállapított közbeszerzési értékhatárt. Továbbá a megállapított ellenérték összhangban van a lebonyolítási szerzõdésekben általában meghatározott díjazással, melyekben kisebb vagy ezt megközelítõ összegért vállalják hasonló feladatok teljesítését.
<br>Közölte a kérelmezett, hogy a 2003. december 16-i keltezésû, a szerzõdés tárgyával összefüggésbe hozható iratok átadásáról és átvételérõl szóló okirat a projekt mélyebb megismeréséhez szükséges iratokat tartalmazta és ez lett a melléklete - azok tartama miatt - a 2004. január 30-án megkötött szerzõdésnek is.
<br>Tárgyalási nyilatkozatában rámutatott arra is a kérelmezett, hogy a jelenleg hatályos Kbt.-rendelkezések nem tartalmaznak az elõkészítésre, tervezésre vonatkozóan olyan részletes szabályokat, mint a 2004. május 1-jén hatályba lépõ új Kbt. Az új Kbt. még nem hatályos rendelkezéseit nem lehet visszamenõleges hatállyal alkalmazni. Erre tekintettel nem járt el jogsértõen a kérelmezett.
<br>Az EURÓ-REGING Kft. észrevételében csatlakozott a kérelmezett nyilatkozatában foglaltakhoz.
<br>A Döntõbizottság elsõdlegesen azt vizsgálta, hogy a jogorvoslati kezdeményezés a Kbt.-ben meghatározott határidõn belül került-e benyújtásra.
<br>A Kbt. 79. § (2) bekezdése értelmében a Döntõbizottság eljárása kérelemre vagy hivatalból indul.
<br>Mindkét esetre vonatkoznak a Kbt. 79. § (7) bekezdésében meghatározott igényérvényesítési határidõk. E szakasz szerint az eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni. E határidõk elmulasztása jogvesztéssel jár.
<br>A kezdeményezõ - miként az a fentiekben ismertetésre került - két idõpontot is közölt tudomásra jutásaként.
<br>A Döntõbizottság megvizsgálva a kezdeményezõ által megküldött iratokat és a kezdeményezõ nyilatkozatát úgy ítélte meg, hogy a teljes tudomásszerzés idõpontjaként 2004. március 3-át kell figyelembe venni. Az ekkor részére megküldött iratok ugyanis tartalmaztak olyan többletelemeket a korábbiakhoz képest, amelyek szervesen hozzá tartoznak az ügy megítéléséhez és együttes értékelésük alapján alakítható ki álláspont arról, hogy indokolt-e jogorvoslati eljárás kezdeményezése.
<br>A Döntõbizottság erre tekintettel megállapította, hogy a kezdeményezés benyújtása a Kbt.-ben meghatározott mindkét határidõn belül történt.
<br>A jogorvoslati kezdeményezés Szolnok Megyei Jogú Város Önkormányzata ellen került benyújtásra.
<br>A Döntõbizottság a kérelmezett nyilatkozata, a konzorciumi szerzõdés fentiekben ismertetett IV. 1. pontja rendelkezései és a megkötött szerzõdés alapján megállapította, hogy a kérelmezett a gesztorként beszerzõ az eljárás tárgyát képezõ beszerzési eljárásban.
<br>A Döntõbizottság a jogorvoslati eljárásban a Kbt. 79. § (4) bekezdése alapján a benyújtott hivatalbóli kezdeményezés, illetve az abban foglaltak alapján járt el. Azt vizsgálta, hogy a kérelmezett a kifogásolt beszerzési eljárásában mellõzte a közbeszerzési eljárás lefolytatását. A közbeszerzési eljárás mellõzése azt jelenti, hogy a Kbt. hatálya alá tartozó beszerzést nem a közbeszerzési eljárás szabályai alapján folytatják le. Így a Döntõbizottság azt vizsgálta, hogy a kérelmezett kifogásolt beszerzése a Kbt. hatálya alá tartozik-e.
<br>A Kbt. 2. § (1) bekezdése akként állapítja meg a törvény hatályát, hogy köteles közbeszerzési eljárást lefolytatni az 1. § szerinti szervezet árubeszerzése, építési beruházása, illetve a szolgáltatás megrendelése során, ha annak a 4. § (1) bekezdés szerinti értéke a beszerzés megkezdésekor külön meghatározott összeget eléri vagy meghaladja.
<br>A Döntõbizottság a Kbt. fenti szakaszában támasztott feltéteket vizsgálta az eljárása során.
<br>A Kbt. 4. § (1) bekezdése szerint a beszerzés értékén a beszerzés megkezdésének idõpontjában annak tárgyáért általában kért, illetve kínált - általános forgalmi adó nélkül számított a (2)-(6) bekezdésben és az 5. §-ban foglaltakra tekintettel meghatározott - legmagasabb összegû ellenszolgáltatást kell érteni, ez a becsült érték.
<br>A Kbt. 4. § (5) bekezdése szerint az idõszakonként visszatérõ, határozatlan vagy 1 évnél hosszabb idõre kötött szerzõdés alapján megvalósuló közbeszerzés esetén az 1 évre számított ellenszolgáltatás összegét kell figyelembe venni.
<br>A Kbt. fenti rendelkezései értelmében tehát a beszerzés megkezdésének idõpontját kell figyelembe venni a becsült érték meghatározása során.
<br>E vonatkozásban a Kbt. 4. § (2) bekezdése azt mondja ki: a közbeszerzés megkezdésén az elõminõsítési eljárásban való részvételre történõ felhívás, az ajánlati felhívás vagy a részvételi felhívás közzétételének idõpontját kell tekinteni. Ezen kívül a hirdetmény közzététele nélküli tárgyalásos közbeszerzési eljárások esetében a Kbt. szabályozása szintén az ajánlattételre felhívást tekinti a közbeszerzési eljárás megkezdésének.
<br>Jelen esetben a kérelmezett nem közbeszerzési eljárást folytatott le, illetõleg a rendelkezésre álló bizonyítékok alapján nem állapítható meg olyan konkrét idõpont, hogy abban ki küldött volna ajánlat benyújtása érdekében felhívást az EURÓ-REGING Kft. részére.
<br>Erre tekintettel a Döntõbizottság körültekintõen vizsgálta, hogy mely idõpontot fogadja el a beszerzés megkezdésének. Tényként az állapítható meg, hogy 2004. január 13-ára elkészült a megbízási szerzõdés a felek közremûködésével, melyet ténylegesen január 30-án írtak alá. A január 13-i idõpont elõtti idõszak vonatkozásában a kérelmezett úgy nyilatkozott, hogy ekkor készítették el az EURÓ-REGING Kft.-vel a szerzõdést, illetõleg azért állapították meg január 13-ára visszamenõleges hatállyal a szerzõdés életbelépését, hogy ettõl kezdõdõen elszámolható legyen az EURÓ-REGING Kft. munkája.
<br>A Döntõbizottság arra a tényre tekintettel, hogy a kérelmezettnek 2003. december 31-ig fennállt megbízási jogviszonya az EURÓ-REGING Kft.-vel úgy ítélte meg, hogy csak az ezt követõ idõpont minõsíthetõ a beszerzés megkezdésének. Így 2004. január 1-jét követõ idõpontot vett figyelembe. A közbeszerzésekrõl szóló 2003. évi CXXIX. törvény 401. § (3) bekezdése kimondja, hogy a közbeszerzés értékére vonatkozó rendelkezések 2004. január 1-jén lépnek hatályba. A 402. § (1) bekezdés d) pontja szerint 2004. január 1-je és 2004. december 31-e között szolgáltatás megrendelése esetén a közbeszerzési értékhatár 15 M Ft.
<br>A Döntõbizottság erre tekintettel azt vizsgálta, hogy eléri vagy meghaladja-e a kérelmezett beszerzésének értéke a 15 M Ft-ot.
<br>Az EURÓ-REGING Kft.-vel a szolgáltatási szerzõdést 2006. december 31-ig terjedõ idõtartamra kötötték. A Kbt. fentiekben idézett 4. § (5) bekezdése alapján az 1 évi ellenszolgáltatás összege az irányadó.
<br>A felek a szerzõdés III. pontjában egyrészt rendelkeztek a teljes ellenérték összegérõl, ugyanakkor külön és egyértelmûen meghatározták az 1 éves ellenérték összegét akként, hogy az évi díjösszeg 14 694 907 Ft + áfa. A Döntõbizottság tekintettel arra, hogy a felek megállapodásukban rendezték az ellenszolgáltatás kérdését, méghozzá éves (továbbá havi) szintre is lebontva, ezt vette figyelembe. A felek megállapodását a Döntõbizottság sem módosíthatja (pl. abban a körben, hogy milyen átváltási mutatót vettek figyelembe, vagy miként számolták a hónapokat). A szerzõdésben meghatározott éves ellenérték alapján ez a szerzõdés nem tartozik a Kbt. hatálya alá.
<br>Hivatkozás történt az indítványban a legalacsonyabb ellenszolgáltatású beszerzésre, illetve ezzel összefüggésben arra, hogy a Kbt. 4. § (1) bekezdése szerint a becsült értéknél nem a legalacsonyabb összegû, hanem az általában kért legmagasabb összegû ellenszolgáltatást kell figyelembe venni. A Döntõbizottság a rendelkezésére álló bizonyítékok alapján úgy ítélte meg, hogy nem állapítható meg, hogy a becsült érték a szerzõdésben rögzítettet meghaladó.
<br>Az ügy megítélésére irányadó Kbt. rendelkezések, illetve az értékhatár alatti önkormányzati beszerzésekre vonatkozó szabályok nem állapítanak meg kötelezettséget az ajánlatkérõkkel, beszerzõkkel szemben arra, hogy elõzetesen kötelezõ kiszámítani a becsült értéket vagy kötelezõ lenne több ajánlat bekérésével felmérni, hogy az adott beszerzési tárgyra az ajánlattevõk milyen árajánlatokat tesznek, és ennek alapján mi minõsülhet a legmagasabb összegû ellenszolgáltatásnak. Erre tekintettel a becsült érték meghatározása vonatkozásában kérelmezettel szemben elmarasztalás nem állapítható meg. A Döntõbizottság osztotta abban a kezdeményezõ álláspontját, hogy egy konkrét szolgáltatás beszerzésének értékére nem lehet más piaci beszerzések értékébõl megalapozottan következtetést levonni.
<br>A Döntõbizottság olyan tekintetben vizsgálta a szerzõdésben meghatározott ellenszolgáltatást (mely jelen esetben egyben a beszerzési érték), hogy az esetlegesen minõsíthetõ-e kirívóan alacsonynak és erre tekintettel nem elfogadhatónak.
<br>Az ellenszolgáltatás meghatározása során a felek a lebonyolítási megbízási díj megállapításának általános gyakorlatát követték, és a beruházás költségéhez viszonyítottan 1,2%-ban állapították meg a díjazást. Ezt a díjmértéket a Döntõbizottság nem ítélte kirívóan alacsonynak. E körben utal arra a Döntõbizottság, hogy a helyi önkormányzatok címzett és céltámogatási rendszerérõl szóló 1992. évi LXXXIX. törvény 23. § 1. pontja a lebonyolítási tevékenység vonatkozásában a beruházási összköltség 1%-ának figyelembevételét teszi lehetõvé. Ehhez képest a felek magasabb mértékû díjban állapodtak meg.
<br>A Döntõbizottság vizsgálta azt a kérdést, hogy a Kbt. egybeszámításra vonatkozó rendelkezései alapján módosul-e a beszerzés értéke. A Döntõbizottság álláspontja szerint jelen esetben nem állapítható meg, hogy a kérelmezett köteles lett volna az eljárás tárgyát képezõ beszerzése vonatkozásában összeszámítást alkalmazni.
<br>A Kbt. 5. § (2) bekezdése szerint a becsült érték kiszámítása során mindazon árubeszerzések vagy építési beruházások vagy szolgáltatások értékét egybe kell számítani, amelyek
<br>a) beszerzésére egy költségvetési évben kerül sor [a 4. § (6) bekezdése szerinti eset kivételével], és
<br>b) beszerzésére egy ajánlattevõvel lehetne szerzõdést kötni, továbbá
<br>c) rendeltetése azonos vagy hasonló, illetõleg felhasználásuk egymással összefügg.
<br>A Kbt. 5. § (2) bekezdése több feltétel együttes fennállása esetére írja elõ az összeszámítási kötelezettséget.
<br>Az elsõ feltétel szerint azon beszerzések értékét kell egybeszámítani, amelyek beszerzésére egy költségvetési évben kerül sor. E feltétel tartalma - a Kbt. indokolására is tekintettel - abban állapítható meg, hogy ajánlatkérõk, beszerzõk kötelesek minden év elején felmérni az abban az évben megvalósítandó beszerzéseiket és azok értékét (ha a másik két feltétel is fennáll) összeadni és ennek eredménye tükrében eldönteni, hogy kötelezõ-e közbeszerzési eljárás lefolytatása.
<br>Jelen esetben nem áll a Döntõbizottság rendelkezésére olyan beszerzési igényre vonatkozó adat, amelyet ebben a 2004-es költségvetési évben szerez be a kérelmezett, és ezzel a beszerzésével azonos vagy hasonló tárgyú, továbbá arra is egy ajánlattevõvel lehetne szerzõdést kötni.
<br>A jogorvoslati eljárás során felmerült megbízási szerzõdések arra tekintettel nem bírnak relevanciával az egybeszámítás vonatkozásában, mert más költségvetési évben valósultak meg. A kérelmezett 2002. október l-jén kötött megbízási szerzõdést a Vertis Kft.-vel, illetve 2003. november 24-én kötötte meg a projekt mûszaki ellenõrzésére a szerzõdést a Keviterv Akva Kft.-vel. A Keviterv Akva Kft.-vel a szerzõdéskötésre külön eljárás, az ISPA feltételrendszerében került sor. A 2003. december 5-én az EURÓ-REGING Kft.-vel kötött szerzõdés pedig még abban az évben megszüntetésre is került.
<br>A Kbt. 79. (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.
<br>A Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.
<br>
<br>
<br>A bírósági jogorvoslatot a Kbt. 89. § (1) bekezdése biztosítja. 
<br>
<br>Budapest, 2004. április 23.
<br>
<br>
<br>Dr. Nagy Gizella s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>