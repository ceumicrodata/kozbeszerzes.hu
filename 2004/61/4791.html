<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4791/2004)
</h2>
<br>1024 Budapest, Margit krt. 85.
<br>Ikt.sz.: D.190/11/2004.
<br>
<br>Tárgy: dr. Kardkovács Kolos és dr. Berczi Norbert KT-tagok által hivatalból kezdeményezett jogorvoslati eljárás Kalocsa Megyei Jogú Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság dr. Kardkovács Kolos (1055 Budapest, Honvéd u. 13-15.) és dr. Berczi Norbert, a Közbeszerzések Tanácsa tagja (1055 Budapest, Kossuth L. tér 11., a továbbiakban: tanács tagja) által Kalocsa Megyei Jogú Város Önkormányzata (6300 Kalocsa, Szt. István király u. 35., nevében eljár: ÉPINBER Kft., 6000 Kecskemét, Csányi J. krt. 12., a továbbiakban ajánlatkérõ) "Kalocsai kórház rekonstrukciója II. ütem A, B, C, épületek (6260 m2 hasznos alapterületen) mûszaki dokumentációban meghatározott építési, felújítási, rekonstrukciós feladatai, melyet mûködõ kórházban kell elvégezni" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) a Kbt. 34. § (3) bekezdés a) pontjára tekintettel a 34. § (4) bekezdés a) pontját, ezért az ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.
<br>A felek az eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>Az ajánlatkérõ a Közbeszerzési Értesítõ 2003. szeptember 17-én megjelent 38. számában tette közzé 6786/2003 sz. alatt részvételi felhívását a rendelkezõ részben meghatározott beszerzéssel kapcsolatos nyílt elõminõsítési eljárás megindítására.
<br>A részvételi felhívás 9. b) pont elsõ francia bekezdésében a mûszaki alkalmasság igazolására kért adatok és tények körében elõírásra került a részvételre jelentkezõ és a teljesítésben a közbeszerzés értékének 10%-át meghaladó mértékben igénybe venni kívánt alvállalkozója részérõl az elõzõ három év (2000-tõl) jelentõsebb mûködõ kórházban végzett magasépítési referenciamunkáinak ismertetése.
<br>A részvételi felhívás 10. a) pontjában a mûszaki alkalmasság körében az elsõ francia bekezdésben elõírásra került a részvételre jelentkezõk alkalmassága elbírálási szempontjaként a három éven belüli, mûködõ kórházban végzett magasépítési referenciamunkák megléte.
<br>A részvételi felhívás 10. b) pont hatodik francia bekezdésében a részvételre jelentkezõnek a szerzõdés teljesítésére alkalmatlanná minõsítés szempontjaként a mûszaki alkalmatlanság körében megjelölésre került, hogy mûszakilag alkalmatlan az a részvételre jelentkezõ, amennyiben õ, közös jelentkezés esetén legalább egyikük az utóbbi 3 éven belül nem rendelkezik legalább 1 db saját kivitelezésû - bruttó 100 millió forintot elérõ vagy azt meghaladó, mûködõ kórházban teljesített magasépítési referenciamunkával.
<br>A részvételi felhívás 10. c) és d) pontjaiban ajánlatkérõ meghatározta, hogy az ajánlatokat az összességében legkedvezõbb ajánlat szempontja alapján fogja bírálni, melyhez az értékelési részszempontokat a hozzájuk tartozó súlyszámokkal az ajánlati felhívásban fogja megadni.
<br>A részvételi felhívás 12. pont "Egyéb információk" tizenegyedik francia bekezdésében elõírásra került, hogy a részvételre jelentkezõ részérõl becsatolandó legalább 1 db bruttó 100 millió forint vállalási összeget elérõ vagy meghaladó referenciamunkáról a megrendelõ referenciaigazolása szükséges.
<br>A részvételi jelentkezési határidõre, 2003. október 13-ra a GEN Építési Kft., a Zalai Általános Építési Vállalkozó Rt., a MASZER Magyar Épületszerelõ Rt., a Bácska Építõipari Konzorcium, a KIPSZER Fõvállalkozó és Tervezõ Rt., a Fertõdi Építõ és Szolgáltató Rt., a Strabag Építõ Rt., a Fejér-Duna Építõipari Kft., a Baucont Építõipari Rt., a Holidom Magyar Építõipari Kft., a Magyar Építõ Rt., az ÉPKER Építõipari Kivitelezõ és Kereskedelmi Kft., a KÉSZ Kft., a Középületépítõ Rt., a FERROÉP Fõvállalkozó és Szerelõipari Rt., a Békés Megyei Általános Építõipari és Vállalkozási Rt., valamint a HÉROSZ Építõipari Rt. adta be részvételi jelentkezését.
<br>A részvételi jelentkezõk közül ajánlatkérõ 12 jelentkezõ részére 2003. november 3-án megküldte az ajánlati felhívást.
<br>Az ajánlati felhívás 11. a) pontja szerint az ajánlattevõk pénzügyi, gazdasági és mûszaki alkalmassága igazolására kért adatok és tények körében rögzítésre került, hogy a részvételi szakaszban benyújtásra kerültek a dokumentumok, azok ismételt beadása nem szükséges.
<br>Az ajánlati felhívás 13. a) pontja szerint az ajánlatok elbírálásának szempontja az összességében legelõnyösebb ajánlat bírálati szempont:
<br>a Kbt. 34. § (3) bekezdésében foglaltak szerinti bírálati részszempontok a következõk:
<br>- vállalási ár
<br>7
<br>- egészségügyi referenciák
<br>5
<br>- vállalt jótállási idõ az építési, szerelési
<br> munkára 
<br>3
<br>- teljesítési határidõk, részhatáridõk
<br>3
<br>- végszámla-kifizetési határidõ
<br>3
<br>- organizációs terv teljessége
<br>3
<br>- jóteljesítési biztosíték mértéke
<br>2
<br>- kötbérvállalás mértéke
<br>2
<br>Az értékelés során adható pontszám részszempontonként: 0-10.
<br>A ponthatárok közötti pontszámok meghatározásának módszere, hogy valamennyi részszempontnál a legkedvezõbb ajánlati elem 10 pontot kap, egyéb ajánlati elemek a legkedvezõbbhöz viszonyított arányos pontszámot kapnak.
<br>Ajánlatkérõ dokumentációt biztosított ajánlattevõknek, melynek az "értékelési szempontok tartalma" címû 7. pontjában részletezte az értékelési szempontok tartalmát az egészségügyi referenciára vonatkozóan is. A 7.2. pont szerint az egészségügyi referenciák részszempont esetén maximális pontot kapnak az 1 milliárd forint feletti referenciával rendelkezõ ajánlattevõk, a többi ajánlattevõ ehhez viszonyítva kevesebbet.
<br>Az ajánlatkérõ 2003. november 21-én tartott helyszíni konzultációt, továbbá ajánlattételi szakban ajánlattevõk kérdéseket intéztek ajánlatkérõhöz, melyek között szerepelt a Középületépítõ Rt. 3. sz. kérdése:
<br>"Kérjük meghatározni, mi számít egészségügyi referenciának. Az elõminõsítés során beadott, önök által már ismert referencialistákat minõsítik az ajánlattételi szakban?" Ajánlatkérõ válasza: "Az elõminõsítés során az ajánlattevõk által közölt referenciák alapján."
<br>Az ajánlattételi határidõre, 2003. december 19-ére a GEN-ÉP Kft., a MASZER Magyar Épületszerelõ Rt., a STRABAG Építõ Rt., a Magyar Építõ Rt., a KIPSZER Rt. Konzorcium, a Középületépítõ Rt., a FERROÉP Fõvállalkozó és Szerelõipari Rt., a Békés Megyei Általános Építõipari és Vállalkozási Rt. és a HÉROSZ Építõipari Rt. nyújtotta be ajánlatát.
<br>Hiánypótlások és pontosító kérdések után az ajánlatokat bizottság értékelte és hozott döntést.
<br>Az eredményhirdetésre 2004. február 3-án került sor, melyen a Magyar Építõ Rt. és a KIPSZER Rt. Konzorcium 1. sz. alternatív ajánlatát hirdették nyertesnek.
<br>A nyertes ajánlattevõkkel a vállalkozási szerzõdést bruttó 1 483 681 428 Ft összeggel 2004. február 11-én megkötötték.
<br>Ajánlatkérõ elkészítette a Kbt. 61. § (5) bekezdésében foglaltaknak megfelelõen a 6. sz. melléklet szerinti tájékoztatót, melyet 2004. február 11-én a Közbeszerzési Értesítõ szerkesztõbizottsága részére eljuttatott. A Szerkesztõbizottság a 128/1995. (X. 20.) kormányrendelet 6. § (2) bekezdése alapján a tájékoztatót hiánypótlásra visszaküldte, felhívta ajánlatkérõ figyelmét, hogy a részszempontok között a Kbt. 34. § (4) bekezdés a) pontja szerint a pénzügyi, gazdasági és mûszaki alkalmasság nem értékelhetõ. Tájékoztatta továbbá arról ajánlatkérõt, hogy ha az ismételten benyújtott hirdetményt a benyújtott formában teszi közzé, és ha az nem felel meg a közbeszerzési jogszabályoknak, akkor azt a hirdetmény végén feltünteti.
<br>A tájékoztató a Közbeszerzési Értesítõ 2004. március 1-jei 24. számában jelent meg a szerkesztõbizottság megjegyzésével, mely szerint a tájékoztató 4. pontjának második francia bekezdése sérti a Kbt. 34. § (4) bekezdés a) pontját.
<br>Dr. Kardkovács Kolos, a Közbeszerzések Tanácsa tagja 2004. március 25-én, majd dr. Berci Norbert, a Közbeszerzések Tanácsa tagja ezt követõen kezdeményezett hivatalból eljárást ajánlatkérõ közbeszerzési eljárása ellen, melyben indítványozták a tájékoztató alapján az eljárás jogszerûségének vizsgálatát a Kbt. 34. § (4) bekezdés a) pontjára tekintettel.
<br>A kezdeményezõ iratok szerint az ajánlatkérõ az ajánlati felhívásban az összességében legelõnyösebb ajánlat bírálati szempontot jelölte meg. Az eljárást kezdeményezõk szerint a Közbeszerzések Tanácsa elnöke által továbbított indítványból értesültek jogsértésrõl.
<br>Az eljárás eredményérõl szóló tájékoztató alapján, melyben közzétételre kerültek a Kbt. 34. § (3) bekezdése szerint az összességében legelõnyösebb ajánlat megítélésére szolgáló részszempontok alapján megállapítható volt, hogy az ajánlatkérõ az "egészségügyi referenciák" elbírálási részszempontként olyan körülményt is értékelt, amely az ajánlattevõ, illetve alvállalkozó mûszaki alkalmasságának megítélési körébe tartozik. A tájékoztató 4. pontjának második francia bekezdése erre tekintettel a Kbt. 34. § (4) bekezdés a) pontjával ellentétes.
<br>Indítványozták, hogy a Döntõbizottság vizsgálja meg a tájékoztató jogszerûségét, és alkalmazza a Kbt. 80. § (1) bekezdés d) és f) pontja szerinti jogkövetkezményeket.
<br>Az ajánlatkérõ és az ÉPINBER Kft. érdemi észrevételében kérte az eljárás megszüntetését. Kérelme indokaként elõadta, hogy a részvételi szakaszban az alkalmas ajánlattevõk kiválasztásra kerültek. Az ajánlatkérõ az ajánlattételi szakaszban hangsúlyt fektetett arra, hogy a rekonstrukciót mûködõ kórházban, a folyamatos betegellátás mellett kell végezni, ami a nyertes ajánlattevõ részérõl speciális szervezési munkát igényel.
<br>Álláspontja szerint az egészségügyi referencia körében ezt az igényt kívánták érvényesíteni, ezért ez a körülmény nem tartozik a pénzügyi, gazdasági és mûszaki alkalmasság körébe.
<br>Az érvényes ajánlattevõk közül egy kivétellel a vitatott részszempontra valamennyi ajánlattevõ 10 pontot kapott. A nyolc ajánlattevõ közül a GEN-ÉP Kft. volt az az egyetlen ajánlattevõ, aki ennek a részszempontban foglalt 1 milliárd forintos maximális értékhatárnak nem tudott megfelelni, a többi ajánlattevõ a maximális pontot eredményezõ 1 milliárd forintot meghaladó értékû referenciával rendelkezett. Az értékelés eredménye akkor sem változott volna, amennyiben a GEN-ÉP Kft. is az egészségügyi referencia részszempontra a maximális 10 pontot megkapta volna.
<br>Álláspontja szerint az egészségügyi referencia értékelési szempontként való megjelölése az ajánlattevõk sorrendjét nem befolyásolta, a nyertes ajánlattevõ személye változatlan marad.
<br>Az ÉPINBER Kft.-n kívül egyéb érdekeltek észrevételt nem tettek.
<br>A Döntõbizottság a D.216/2/2004. és a D.190/2004. szám alatt indult két jogorvoslati eljárást egyesítette D.190/2004. sz. alatt.
<br>A Döntõbizottság a közbeszerzési eljárásban keletkezett iratok, az ajánlatkérõ érdemi észrevétele alapján megállapította, hogy a hivatalból kezdeményezett jogorvoslati eljárás megalapozott az alábbiak szerint.
<br>A Kbt. 34. § (1) és (2) bekezdése szerint
<br>(1) bekezdés: Az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat
<br>a) a legalacsonyabb összegû ellenszolgáltatás vagy
<br>b) az összességében legelõnyösebb ajánlat
<br>szempontja alapján bírálja el.
<br>(2) bekezdés: Az ajánlatkérõ a felhívásban köteles meghatározni az (1) bekezdésben foglaltakra figyelemmel az általa választott elbírálási szempontot.
<br>A Kbt. 34. § (3) bekezdés a) pontja szerint, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult az ajánlati felhívásban köteles meghatározni
<br>a) az összességében legelõnyösebb ajánlat megítélésére szolgáló részszempontokat.
<br>A Kbt. 34. § (4) bekezdés a) pontja szerint a 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia:
<br>a) a részszempontok körében nem értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága.
<br>A Döntõbizottság megállapította, hogy az ajánlatkérõ a Kbt. 34. § (4) bekezdés a) pontját megsértve az ajánlattevõ szerzõdés teljesítéséhez szükséges mûszaki alkalmassága körébe esõ referenciafeltételt értékelte.
<br>A Kbt. 44. § (2) bekezdés a) pontja szerinti referenciaigazolás a szerzõdés teljesítéséhez szükséges mûszaki alkalmasság körébe esik és a Kbt. 63. § (3) bekezdése szerint a kétszakaszos nyílt elõminõsítési eljárás részvételi szakaszában már az alkalmasság vizsgálatára sor kerül a Kbt. 63. § (7) bekezdés alapján a részvételi jelentkezõ igazolása szerint.
<br>A Döntõbizottság nem fogadta el az ajánlatkérõ hivatkozását a tekintetben, hogy a jogellenesség megállapítását kizárja az a tény, hogy az egészségügyi referencia-részszempont értékelésbe bevonása érdemben nem befolyásolta az ajánlattevõk sorrendjét. A kezdeményezõ irat nem a jogsértõ tartalmú ajánlati felhívásnak az értékelésre kiható voltát kifogásolta, hanem annak az összességében legelõnyösebb ajánlat bírálati szempont körében megjelölt egészségügyi referenciák bírálati részszempontnak a jogsértõ meghatározását. A jogsértés önmagában megvalósult tehát azzal, hogy az ajánlatkérõ az ajánlati felhívás e bírálati részszempontját a kezdeményezõ iratban megjelöltek szerint a Kbt. 34. § (4) bekezdés a) pontjába ütközõ módon határozta meg. A Döntõbizottság nem fogadta el az ajánlatkérõ hivatkozását, hogy az alkalmassági küszöbök meghatározása eltérõ célú volt a részvételi szakasz során, illetve az ajánlattételi szakaszban. Az ajánlatkérõ arra hivatkozott, hogy a részvételi szakaszban az alacsony, 100 M Ft alkalmassági küszöb megállapítása azt a célt szolgálta, hogy minél nagyobb számú ajánlattevõ vehessen részt az ajánlattételi szakaszban. Az egészségügyi referenciák részszempontban meghatározott 1 milliárd forintos értékhatár viszont arra tekintettel került meghatározásra, hogy a minél nagyobb volumenû referenciával rendelkezõ ajánlattevõ alkalmasabb a kórházi rekonstrukció során a folyamatos mûködést biztosítani. A Döntõbizottság álláspontja szerint a Kbt. 34. § (4) bekezdés a) pontja függetlenül az ajánlatkérõi megfontolásoktól kizárja a bírálati részszempontok körébõl a pénzügyi, gazdasági és mûszaki alkalmasság szempontjait az ajánlattevõk vonatkozásában. Kétségtelen tény, hogy az értékelés során az eredményt valóban nem befolyásolta érdemben az egészségügyi referenciák részszempont jogsértõ módon történõ meghatározása, mivel egy ajánlattevõ kivételével mindegyik rendelkezett a maximális pontszámot eredményezõ 1 milliárd forintot meghaladó értékû referenciával, kivéve az 1 milliárd forintot el nem érõ referenciá
<br>t igazoló GEN-ÉP Kft.-t.
<br>A Döntõbizottság álláspontja szerint a részvételi szakaszra vonatkozó, a Kbt. 63. § (3) bekezdésben foglalt módon határozandó meg a részvételre jelentkezõ alkalmassága. Az ajánlattételi szakaszban nem kerülhetett vizsgálat tárgyává az ajánlattevõk alkalmassága az értékelés körében, tekintettel arra, hogy az ajánlatkérõ az ajánlati felhívás 11. a) pontjában meghatározta, hogy az alkalmasság vizsgálatára a részvételi szakaszban már benyújtott dokumentumok alapján kerül sor.
<br>A Döntõbizottság a fentiekre tekintettel megállapította, hogy az ajánlatkérõ ajánlati felhívásának a bírálati részszempontokkal kapcsolatos része, a kezdeményezõ iratban megjelölt egészségügyi referenciák bírálati részszempont vonatkozásában jogsértõ volt.
<br>A Döntõbizottság a fentiek alapján a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés d) és f) pontja szerinti jogkövetkezményeket alkalmazta.
<br>A Kbt. 88. § (1) bekezdés f) pontja szerint a Döntõbizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Döntõbizottság a Kbt. fenti rendelkezése alapján döntött a bírság kiszabásáról.
<br>A bírság összegének megállapításánál figyelembe vehetõ körülményeket a Kbt. 88. § (4) és (5) bekezdései szabályozzák.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A hatályos jogszabályi rendelkezések szerint a bírság legkisebb összege szervezet vonatkozásában 1 000 000 Ft, természetes személlyel szemben pedig 100 000 Ft.
<br>A Döntõbizottság a bírság mértékének meghatározásánál figyelembe vette azt a tényt, hogy a jogsértés már semmiképpen sem volt reparálható az ajánlatkérõ részérõl, mivel az eljárás kezdeményezése már a szerzõdés megkötése után történt. Figyelembe vette továbbá a Döntõbizottság a beszerzés közérdekû tárgyát, valamint azt, hogy a bírálati részszempont jogsértõ meghatározása nem hatott ki az ajánlatok érdemi értékelésére és a nyertes ajánlattevõ kiválasztására, tekintetbe vette a Döntõbizottság az ajánlatkérõ segítõ együttmûködõ magatartását is.
<br>A Döntõbizottság megállapította az ajánlatkérõ által becsatolt közbeszerzésrõl szóló szabályzata alapján, hogy az ajánlati felhívásra vonatkozóan a közbeszerzési bizottság részérõl történt döntés, ezért a személyes felelõsség megállapítására nem került sor.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 29.
<br>
<br>Dr. Csanádi Péter s. k.,	Divinyi Péterné s. k.,
<br>közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>