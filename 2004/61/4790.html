<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4790/2004)
</h2>
<br>1024 Budapest, Margit krt. 85.
<br>Ikt.sz.: D.178/6/2004.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás a Központi Szolgáltatási Fõigazgatóság közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85. a továbbiakban: bizottság elnöke) által a Központi Szolgáltatási Fõigazgatóság (1054 Budapest, Báthori u. 12. levélcím: 1357 Budapest, Pf. 2, képviseli: dr. Maczurka Csilla jogtanácsos, a továbbiakban: ajánlatkérõ) "Taxi rendszerû személyszállítás vagy csoportos (max: 8 fõ + gépkocsivezetõ) személyszállítás teljesítése taxiutalvány alkalmazásával" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdés c) pontját.
<br>A Döntõbizottság ajánlatkérõt 2 000 000 Ft, azaz kettõmillió forint bírsággal sújtja.
<br>Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és ajánlatkérõ nyilatkozata alapján az alábbi tényállást állapította meg:
<br>A kormányzati létszámcsökkentésrõl szóló 1106/2003. (X. 31.) Korm. határozat az ajánlatkérõnél 39 fõs létszámleépítést rendelt el. A 2263/2003. (X. 27.) Korm. határozat 3. pontja a szervezeti változtatásokkal összekapcsolt létszámcsökkentés esetében 2004. február 29-ét határozta meg végrehajtási határidõként.
<br>Az egyeztetéseket követõen jóváhagyásra került az az intézkedési terv, hogy ajánlatkérõ a helyi és helyközi személy- és áruszállítási feladatait külsõ taxivállalattal, taxiutalványok használatával valósítsa meg, mely a létszámleépítés egy részének megoldását is jelenti (saját alkalmazásban álló gépjármûvezetõkkel megvalósított személyszállítás helyett), továbbá költségtakarékosabb.
<br>Ajánlatkérõ 2003. november 27-én megkezdte a nyílt közbeszerzési eljárása elõkészítését. A Közbeszerzési Értesítõ 2004. január 14-i számában jelent meg ajánlatkérõ ajánlati felhívása nyílt eljárás megindítására "Taxi rendszerû személyszállítás vagy csoportos (max: 8 fõ + gépkocsivezetõ) személyszállítás teljesítése taxiutalvány alkalmazásával, az ajánlatkérõ igénye szerint napi 24 órás folyamatos rendelkezésre állással, 765 fõ eseti utaztatására".
<br>Ajánlatkérõ meghatározta a teljesítés helyét, hogy Budapest területe és annak 20 km-es vonzáskörzete, esetenként a szolgáltatás vidéki utazásokra is kiterjedhet. A rész- és többváltozatú ajánlattétel lehetõségét kizárta. A teljesítés határidejét a szerzõdés aláírásának napjától 2007. március 30-ig terjedõ idõtartamban állapította meg. Rendelkezett az alkalmassági követelményekrõl és meghatározta, hogy az ajánlatokat az összességében legelõnyösebb ajánlat szempontja alapján bírálja el.
<br>Ebben a nyílt közbeszerzési eljárásban két ajánlatot nyújtottak be. Ajánlatkérõ 2004. március 5-én hirdette ki az eljárást lezáró döntését, mely szerint az eljárása a Kbt. 60. § (1) bekezdés b) pontja alapján - kizárólag érvénytelen ajánlatok érkeztek - eredménytelen.
<br>Ajánlatkérõ 2004. március 8-án tájékoztatta a Döntõbizottság elnökét arról, hogy a Kbt. 70. § (1) bekezdés c) pontja alapján hirdetmény közzététele nélküli tárgyalásos közbeszerzési eljárást folytat le ugyanebben a tárgyban.
<br>Az eljárásfajta választását azzal indokolta, hogy a fentiekben ismertetett kormányhatározatok alapján 2004. február 29-ig kötelezték 39 fõs létszámleépítésre. Ajánlatkérõ ezt követõen elkészítette az intézkedési tervét arra, hogy a jelenlegi személyszállítási rendszer helyett külsõ taxivállalattal, taxiutalványokkal valósítsa meg szállítási feladatait. A nyílt közbeszerzési eljárását idõben megindította. Ajánlatkérõ hibáján kívül kizárólag érvénytelen ajánlatokat nyújtottak be és ezért zárult eredménytelenül az eljárása. A számára elõírt létszámleépítés a közbeszerzési eljárást lezáró szerzõdés megkötéséig nem hajtható végre. Bármilyen egyéb (nyílt, hirdetmény közzétételével induló tárgyalásos eljárás) eljárási típus alkalmazása hónapokkal hosszabbítaná meg az idõt, mely alatt ajánlatkérõ nem tud eleget tenni a kormányhatározat által támasztott követelményeknek.
<br>Közölte, hogy a verseny biztosítása érdekében a Kbt. által lehetõvé tett egy ajánlattevõ helyett hat ajánlattevõt hívott fel. Ajánlattételre hívta fel a Buda Kereskedelmi Fuvarozó és Szolgáltató Kft.-t, a City Taxi Fuvarszervezõ Szövetkezetet, a Taxi 2000 Kft.-t, a 6 ? 6 Taxi Kft.-t, a Rádió Taxi Ász Kft.-t és a Fõtaxi Rt.-t.
<br>Ajánlatkérõ tájékoztatójához mellékelte a hivatkozott kormányhatározatokat, közigazgatási államtitkári döntést és az ajánlati felhívását.
<br>Az ajánlati felhívásban a nyílt eljárással egyezõen határozta meg beszerzése tárgyát, mennyiségét, a teljesítés helyét és változatlanul 2007. március 31-ig terjedõ idõtartamra kérte az ajánlatok benyújtását.
<br>Felhívásában rendelkezett eljárása lefolytatásának menetérõl, megállapította az ajánlattételi határidõt (2004. március 17.), az elsõ tárgyalás idõpontját, az ajánlattevõk pénzügyi, gazdasági és mûszaki alkalmasságával kapcsolatos követelményeit, közölte, hogy az ajánlatokat az összességében legelõnyösebb ajánlat szempontja alapján bírálja el.
<br>Ajánlatkérõ felhívása 11.8. pontjában elõírta, hogy ajánlattevõnek kötelezettséget kell vállalnia arra, hogy az ajánlatkérõ részére kihelyezett URH-készüléket vagy külön vonalas elérhetõséget biztosít.
<br>A Döntõbizottság elnöke 2004. március 22-én jogorvoslati eljárást kezdeményezett ajánlatkérõ közbeszerzési eljárása ellen arra hivatkozással, hogy a rendelkezésre álló iratok alapján a választott eljárásfajta törvényi feltételeinek megléte nem állapítható meg egyértelmûen. Indítványozta a választott eljárásfajta jogalapjának és az ajánlati felhívás jogszerûségének a vizsgálatát.
<br>Ajánlatkérõ írásbeli észrevételében és tárgyalási nyilatkozatában kérte a jogorvoslati eljárás megszüntetését. Álláspontja szerint jogszerûen folytatta le a közbeszerzési eljárását.
<br>Fenntartotta a Döntõbizottság elnöke részére küldött tájékoztatóban foglaltakat. Ajánlatkérõ számára kormányhatározatokban állapították meg a teljesítési határidõt. A nyílt eljárás megindítása, lefolytatása olyan idõben is történt, mely mellett biztosítható lett volna beszerzési igényének kielégítése. Ajánlatkérõ terhére nem róható fel, hogy a nyílt eljárásban csak érvénytelen ajánlatokat nyújtottak be, az eredménytelenség megállapítását követõen haladéktalanul intézkedett hirdetmény közzététele nélküli eljárás megindítása érdekében. 
<br>Ajánlatkérõ hivatkozott arra is, hogy a nyertes ajánlattevõnek olyan beruházásokat kell elvégeznie, mely rövid távon meg nem térülõ jelentõs költségterhet ró a nyertes ajánlattevõre. E körben konkrétan a kihelyezett URH-készülék vagy a külön vonalas elérhetõség biztosítását jelölte meg. Az URH-készülék vonatkozásában 400-450 E Ft-ra becsülte a költséget azzal, hogy a szerzõdéses jogviszony megszûnése után azt a nyertes ajánlattevõ elviheti, míg a külön vonalas elérhetõség a távközlési szolgáltatók tarifái szerint biztosítható. Ajánlatkérõ a hosszabb teljesítési idõtartammal is biztosítani kívánta, hogy az ajánlattevõknek nagyobb gazdasági érdekük fûzõdjön a közbeszerzési eljárásban való részvételhez.
<br>Ajánlatkérõ elõadta, hogy az általa felhívott cégek kiválasztását nemzetbiztonsági kontroll elõzte meg. Ugyanakkor a teljesítés megkezdésekor át kell adni a Köztársasági Õrezred részére a nyertes cég munkavállalóinak és gépjármûveinek listáját, hogy késõbb annak alapján valósuljon meg a beléptetés engedélyezése, ellenõrzése a védett területekre. Ez komoly munkaterhet ró a biztonsági szervek részére.
<br>Ajánlatkérõ közölte, hogy szervezetén belül létesül egy központ, itt kerül elhelyezésre az URH-készülék, illetve a külön vonalas elérhetõség, ezenkívül a Miniszterelnöki Hivatalon belül kb. 50 szervezeti egységhez kerülnek kiosztásra a taxiutalványok, melyek elszámolásának, adminisztrációjának a központi egysége ajánlatkérõnél lesz, ez nagy volumenû adminisztrációs terhet jelent. 
<br>Ajánlatkérõ tárgyalási nyilatkozatában elõadta, hogy felhívásában, illetve dokumentációjában nem tett elõírást arra vonatkozóan, hogy a leépítésre kerülõ munkavállalók továbbfoglalkoztatását vállalják az ajánlattevõk. Ajánlatkérõ szándéka az, hogy a nyertes ajánlattevõvel a szerzõdéskötést követõen egyeztet arról, hogy megvalósítható-e munkavállalók átvétele. Ajánlatkérõ álláspontja szerint a szerzõdés idõtartamának részekre bontása mind gazdaságilag, mind munkavégzés szempontjából jelentõs hátránnyal járt volna. Felhívta arra is a figyelmet, hogy a potenciálisan képes 6 legnagyobb ajánlattevõ részére küldte meg a felhívását.
<br>Ajánlatkérõ bejelentette, hogy az ajánlattételi határidõre, 2004. március 17-re, a felhívott 6 ajánlattevõ közül a Buda Kereskedelmi Fuvarozó és Szolgáltató Kft., a City Taxi Fuvarszervezõ Szövetkezet, a Taxi 2000 Kft. és a 6 ?? 6 Taxi Kft. nyújtott be ajánlatot. Ajánlatkérõ a 6 ? 6 Taxi Kft.-t alkalmatlannak, illetve ajánlatát érvénytelennek minõsítette, szintén érvénytelenné nyilvánította a City Taxi Fuvarszervezõ Szövetkezet ajánlatát.
<br>Ajánlatkérõ 2004. március 30-án hirdette ki az eljárást lezáró döntését, az eljárás nyertese a Taxi 2000 Kft. lett, vele e napon meg is kötötte az eljárást lezáró szerzõdést és megkezdõdött a teljesítés.
<br>Ajánlatkérõ beszerzése éves értékét 35 millió Ft-ra becsülte.
<br>Egyéb érdekeltként a Taxi 2000 Kft. kérte a jogorvoslati eljárás megszüntetését. Tárgyalási nyilatkozatában kifejtette, hogy ajánlatkérõ a potenciális teljesítésre alkalmas taxiszolgáltatókat hívta fel ajánlattételre.
<br>A Döntõbizottság az alábbi indokokra tekintettel megállapította, hogy a jogorvoslati kezdeményezés alapos.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.
<br>A jogalkotó alapvetõ célkitûzése a Kbt. szabályozásában az volt, hogy az ajánlatkérõk az általános közbeszerzési eljárásfajták alapján elégítsék ki beszerzési igényeiket. Külön szigorú feltételhez kötötte a tárgyalásos eljárásfajták alkalmazását, melyek között a Kbt. 70. § (1) bekezdés c) pontjának alkalmazását egyébként is kivételes esetben tette lehetõvé. 
<br>A Kbt. e szakasza több együttesen fennálló feltétel meglétéhez köti ezen eljárásfajta alkalmazását.
<br>Követelmény: a rendkívüli sürgõsség fennállása, az elõre nem látható ok, más eljárásfajta határidejének be nem tarthatósága és az, hogy ajánlatkérõt ne terhelje mulasztás.
<br>Ezen követelményeknek ajánlatkérõ beszerzése vonatkozásában kell teljesülnie. A beszerzés tárgya kielégítésének kell rendkívül sürgõsnek lenni, elõre nem láthatónak stb.
<br>A Döntõbizottság ennek tükrében vizsgálta ajánlatkérõ közbeszerzési eljárásának jogalapját. Ajánlatkérõ beszerzési igényét 2007. március 30-ig terjedõen taxiszolgáltatás nyújtásában határozta meg. A Döntõbizottság álláspontja szerint erre a beszerzési igényre nem állapítható meg a Kbt. 70. § (1) bekezdés c) pontjában meghatározott feltételek fennállása. Ilyen idõtartam vonatkozásában ajánlatkérõ nem hivatkozhat sem rendkívüli sürgõsségre, sem elõre nem láthatóságra. Arra, hogy ez éven túl, 2005-re, 2006-ra, sõt 2007-re is rendkívüli sürgõsséggel kell, méghozzá most kielégíteni a beszerzési igényét. A Döntõbizottság álláspontja szerint tehát nem állnak fenn ajánlatkérõ beszerzési igénye vonatkozásában e törvényi feltételek. Ajánlatkérõ ezen beszerzési igényét más eljárási fajtában is megfelelõen ki tudná elégíteni. Erre tekintettel a Döntõbizottság megállapította, hogy ajánlatkérõ jogsértõen alkalmazta a Kbt. 70. § (1) bekezdés c) pontját.
<br>A Döntõbizottság álláspontja szerint az a körülmény, hogy a személyi és áruszállítás szolgáltatásokra esetleg rendkívüli sürgõsséggel jelentkezett ajánlatkérõnél beszerzési igény, az ajánlatkérõt csak arra jogosítja fel, hogy arra folytasson le közbeszerzési eljárást, ameddig az igény kielégítése rendkívüli sürgõs. Ezt meghaladó körben nem teszi lehetõvé a Kbt. a kivételes eljárásfajta alkalmazását.
<br>A Döntõbizottság nem fogadta el ajánlatkérõ azon hivatkozását, mely szerint a szerzõdés részekre bontása mind gazdaságilag, mind munkavégzés szempontjából jelentõs hátránnyal járna.
<br>Ajánlatkérõ beszerzésének jellege és hosszú idõtartama alapján nyilvánvalóan osztható szolgáltatás.
<br>E körben az ajánlatkérõ által hivatkozott "beruházások" a Döntõbizottság megítélése szerint nem minõsíthetõek olyannak sem jellegük, sem értékük alapján, amelyek kizárnák rövidebb idõtartamra a közbeszerzési eljárás lefolytatását. A jogviszony megszûnése után az URH-készülék a tulajdonos nyertes ajánlattevõnél marad, a külön vonalas elérhetõség vonatkozásában pedig ismertek a szolgáltatók tarifái.
<br>A biztonsági ellenõrzés, illetve az adminisztrációs teher a teljesítés idõszakában bármely ajánlattevõnél fennáll. Továbbá e körülmények sem olyanok, amelyek alapot nyújtanának a Kbt. 70. § (1) bekezdés c) pontjában meghatározott feltételek alóli mentességhez.
<br>Az a körülmény, hogy ajánlatkérõ több potenciális ajánlattevõt felhívott, szintén nem mentesíti ajánlatkérõt a jogalap feltételeinek teljesítése alól. Ajánlatkérõknek egyébként a Kbt. 24. §-ában meghatározott alapelvek alapján egyébként is kötelezettsége a verseny tisztaságának, az esélyegyenlõségnek a biztosítása.
<br>A Döntõbizottság a fenti indokokra tekintettel a Kbt. 76. § (1) bekezdés c) pontjában meghatározott jogkörében eljárva a Kbt. 88. § (1) bekezdés d) pontja alapján állapította meg a rendelkezõ részben meghatározott jogsértést. 
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a Kbt. fenti 88. § (5) bekezdésére tekintettel a minimális bírságnál magasabb bírság kiszabását ítélte indokoltnak. Ajánlatkérõ súlyos jogsértést követett el. A választott eljárásfajta jogalapja nem áll fenn, ajánlatkérõ meg is kötötte az eljárást lezáró szerzõdést. A Döntõbizottság tekintettel volt arra is, hogy ajánlatkérõ ezzel a jogsértéssel hosszú idõtartamra, 3 évre elégítette ki beszerzési igényét. A Döntõbizottság figyelembe vette azt is, hogy az elmúlt egy évben a Döntõbizottság jogerõsen két ügyben sújtotta már bírsággal az ajánlatkérõt (D.24/2004., D.347/2003. sz. ügyben), illetve ezen kívül is több alkalommal szabott ki bírságot.
<br>A Döntõbizottság a fenti tényezõket együttesen mérlegelve a beszerzés értékére is tekintettel a bírság összegét 2 000 000 Ft-ban állapította meg.
<br>A Döntõbizottság személyi bírságot nem szabott ki tekintettel arra, hogy a rendelkezésre álló iratok alapján az eljárásfajta választásáért felelõs személye nem volt egyértelmûen megállapítható.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja. 
<br>
<br>Budapest, 2004. április 21.
<br>
<br>Dr.  Nagy Gizella s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>