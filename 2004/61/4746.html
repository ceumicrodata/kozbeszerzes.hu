<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>LEGFELSÕBB BÍRÓSÁG (4746/2004)
</h2>
<br>A Magyar Köztársaság Legfelsõbb Bírósága mint felülvizsgálati bíróság dr. Varga Péter ügyvéd (4026 Debrecen, Darabos u. 63.) által képviselt Debreceni Egyetem (4026 Debrecen, Kassai u. 26.) I. r. és dr. Dobrossy István ügyvéd (4025 Debrecen, Simonffy u. 57.) által képviselt Campus-Véd 2000 Kft. (4032 Debrecen, Tessedik S. u. 129.) II. r. felpereseknek dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt a Fõvárosi Bíróság elõtt 13.K.30.581/2001. számon indult és a Legfelsõbb Bíróság mint másodfokú bíróság 2003. március 11-én hozott Kf.III.37.413/2002/4. számú ítéletével befejezett perében, melybe az alperes pernyertességének elõmozdítása érdekében dr. Tardi Béla ügyvéd (4025 Debrecen, Bajcsy-Zs. E. u. 8.) által képviselt Bloc Quest Kft. (4031 Debrecen, Erõs L. u. 15.) beavatkozott, a jogerõs ítélet ellen az I. r. felperes által 16. sorszám alatt és a II. r. felperes részérõl 15. sorszám alatt elõterjesztett felülvizsgálati kérelmek elõzetes megvizsgálása során az alulírott napon - tárgyaláson kívül - meghozta a következõ
<br>
<br>VÉGZÉST:
<br>
<br>A Legfelsõbb Bíróság mint felülvizsgálati bíróság a felülvizsgálati kérelmeket elutasítja.
<br>Ez ellen a végzés ellen jogorvoslatnak nincs helye.
<br>
<br>INDOKOLÁS
<br>
<br>Az alperes határozatának felülvizsgálata iránt indult perben a másodfokú bíróság ítéletével helybenhagyta az elsõfokú bíróságnak a felperesek keresetét elutasító ítéletét.
<br>A jogerõs ítélet ellen a felperesek nyújtottak be a Pp. 270. § (2) bekezdés b) pontjának ba) alpontjára alapítottan felülvizsgálati kérelmet, melyben annak hatályon kívül helyezését és az elsõ fokú ítéletnek - az alperes határozatára is kiterjedõ - megváltoztatását kérték.
<br>Az I. r. felperes álláspontja szerint a másodfokú bíróság ítéletében tévesen értelmezte a közbeszerzésekrõl szóló 1995. évi XL. törvény (továbbiakban: Kbt.) 31. §-ában meghatározott összeférhetetlenség fogalmát, mivel mellõzte az összeférhetetlenséggel érintett személy tényleges szerepének vizsgálatát a közbeszerzési eljárásban, és figyelmen kívül hagyta, hogy az összeférhetetlenség megállapításának egyik feltétele az aktív közremûködés. A másodfokú bíróság a Kbt. alapelveinek megsértésére hivatkozással tévesen állapította meg, hogy szükségtelen az összeférhetetlenséggel érintett személy, a közbeszerzési eljárásban történt tényleges közremûködésének vizsgálata, mert az alapelvek szubszidiárius jellegûek, és csak a Kbt. konkrét rendelkezése alapján kellett volna vizsgálnia a bíróságnak az összeférhetetlenség fennálltát. Az I. r. felperes elvi jelentõségû jogkérdésként jelölte meg, hogy milyen viszonyban áll egymással a jogalkalmazás során a Kbt. alapelveket tartalmazó 24. §-a és az összeférhetetlenséget szabályozó 31. §-ának (2) bekezdése; a Kbt. valamely rendelkezése körében vizsgálható tényállás miatt mennyiben van helye az alapelvek sérelme vizsgálatának, és milyen viszonyban áll egymással a konkrét jogszabálysértés és az alapelvsértés megállapíthatósága.
<br>A II. r. felperes álláspontja szerint a másodfokú bíróság a Kbt. 31. § (2) bekezdésének b) pontja alapján tévesen állapította meg, hogy a közbeszerzési eljárás során az ügyvezetõjének személyében összeférhetetlenség állt fenn, mivel ügyvezetõje nem vett részt a közbeszerzési eljárás elõkészítésében és lefolytatásában, ily módon vele szemben nem merült fel összeférhetetlenségi ok. A másodfokú bíróság ítéletében nem jelölte meg azokat a tényeket és bizonyítékokat, amelyek alapján arra a következtetésre jutott, hogy bármilyen többletinformációt szerzett a közbeszerzési eljárás során. A bírósági eljárás során elvi jelentõségû jogkérdésként merült fel, hogy a Kbt. 31. § (2) bekezdése alapján megállapítható-e az összeférhetetlenség abban az esetben, ha a nyertes ajánlattevõ ügyvezetõje az ajánlatkérõ egyik alacsony beosztású munkatársa, és aki semmilyen módon nem vett részt közbeszerzési eljárás elõkészítésében és lebonyolításában tekintettel arra, hogy a Kbt. 31. § (2) bekezdése az összeférhetetlenség megállapításához konjunktív feltételeket ír elõ.
<br>A Legfelsõbb Bíróság mint felülvizsgálati bíróság álláspontja szerint a felülvizsgálati eljárás lefolytatása elrendelésének nincs helye.
<br>A felperesek által a felülvizsgálati eljárás lefolytatása elrendelésének jogszabályi alapjaként megjelölt Pp. 270. § (2) bekezdés b) pontjának ba) alpontja értelmében a felülvizsgálati kérelem akkor terjeszthetõ elõ, ha a felülvizsgálni kért határozat az ügy érdemi elbírálására kihatóan jogszabálysértõ, és felülvizsgálata a joggyakorlat egysége, továbbfejlesztése érdekében szükséges, mivel a határozattal kapcsolatban elvi jelentõségû jogkérdés merült fel, és a Legfelsõbb Bíróság a jogkérdést illetõen - a Legfelsõbb Bíróság határozatainak hivatalos gyûjteményében közzétett módon - még nem hozott döntést.
<br>Leszögezi a Legfelsõbb Bíróság mint felülvizsgálati bíróság, hogy a jogerõs ítélet jogszabálysértõ voltára, a jogszabályok téves értelmezésére és alkalmazására hivatkozás a felülvizsgálati eljárás lefolytatásának elrendeléséhez nem elégséges, a felperesek által megjelölt jogértelmezési problémák nem minõsülnek a felülvizsgálati eljárás lefolytatását indokoló elvi jelentõségû jogkérdésnek.
<br>A perbeli iratanyag vizsgálata alapján a Legfelsõbb Bíróság mint felülvizsgálati bíróság azon álláspontra helyezkedett, hogy az ügyben a joggyakorlat egysége, továbbfejlesztése érdekében a felülvizsgálat szükségessége nem merült fel, annak a Pp 270. § (2) bekezdése szerinti törvényes feltételei nem állnak fenn tekintettel arra, hogy a Legfelsõbb Bíróság már számos döntésében állást foglalt abban a jogkérdésben, hogy miként kell értelmezni a Kbt. 31. §-ában megfogalmazott összeférhetetlenségi szabályokat. A felperesek által felvetett jogkérdésekben egységes bírósági gyakorlat alakult ki.
<br>Erre való tekintettel a Legfelsõbb Bíróság mint felülvizsgálati bíróság a felülvizsgálati kérelmeket a Pp. 273. § (1) és (5) bekezdése alapján elutasította.
<br>A felülvizsgálatí eljárás az illetékekrõl szóló 1990. évi XCIII. törvény 57. § (1) bekezdés a) pontja értelmében illetékmentes, ezért az eljárási illeték viselésérõl nem kellett rendelkezni.
<br>A végzés elleni jogorvoslat lehetõségét a Pp. 273. §-ának (5) bekezdése zárja ki.
<br>
<br>Budapest, 2004. március 30.
<br>
<br>Dr. Fekete Ildikó s. k.,
<br> bíró
<br>
<br>
<br><br></body></html>