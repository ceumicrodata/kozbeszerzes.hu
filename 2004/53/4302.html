<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4302/2004)
</h2>
<br>1024 Budapest, Margit krt. 85.
<br>Ikt.sz.: D.136/6/2004.
<br>
<br>Tárgy: az IKARUSBUS Rt. jogorvoslati kérelme a Miskolc Városi Közlekedési Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az IKARUSBUS Rt. (8000 Székesfehérvár, repülõtér, 7609/3., a továbbiakban: kérelmezõ) által a Miskolc Városi Közlekedési Rt. (3527 Miskolc, Szondi György u. 1. , a továbbiakban: ajánlatkérõ) "40 db városi közlekedésre alkalmas, alacsony padlós, szóló (15 db) és csuklós (25 db) autóbusz beszerzése" tárgyú közbeszerzési eljárása ellen benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a felek nyilatkozatai és a rendelkezésére álló iratok alapján az alábbi tényállást állapította meg.
<br>Ajánlatkérõ 2003. november 5-én a Közbeszerzési Értesítõ 45. számában ajánlati felhívás közzétételével, a rendelkezõ részben meghatározott tárgyú nyílt közbeszerzési eljárást kezdeményezett.
<br>Ajánlatkérõ az ajánlati felhívás 11. a) pontjában az ajánlattevõk pénzügyi, gazdasági és mûszaki alkalmassága igazolására kért adatok és tények között az elsõ francia bekezdésben az alábbiakat határozta meg:
<br>"30 napnál nem régebbi nyilatkozat - az ajánlatokhoz csatolt cégkivonatban felsorolt - számlavezetõ pénzintézettõl. A nyilatkozatból egyértelmûen megállapíthatónak kell lenni, hogy a kiadásának dátumától számított egyéves elõzõ idõszakban elõfordult-e sorban álló tétel."
<br>Ajánlatkérõ az ajánlati felhívás 11. d) pontjában az ajánlattevõnek a szerzõdés teljesítésére alkalmatlanná minõsítésének szempontjai között az elsõ francia bekezdésben meghatározta az alábbiakat:
<br>"- Ha a pénzintézeti nyilatkozat szerint az ajánlattételi határidõt megelõzõ egy évben elõfordult sorban álló tétel."
<br>Ajánlatkérõ a rész- és többváltozatú ajánlat tételének lehetõségét kizárta az ajánlati felhívásban.
<br>Ajánlatkérõ az ajánlati felhívás 16. pont 4. francia bekezdésében meghatározta az alábbiakat is:
<br>"- Az ajánlatkérõ felhívja az ajánlattevõk figyelmét, hogy az igazolások és nyilatkozatok pótlására lehetõséget biztosít."
<br>Ajánlatkérõ 2003. december 31-én módosította ajánlati felhívását, de ez a módosítás nem érintette az alkalmassági feltételeket.
<br>Az ajánlatkérõ dokumentációt is készített, mely a mûszaki követelményeket, az eljárási szabályokat és a szállítási szerzõdés tervezetét tartalmazta.
<br>2004. február 10-ig az ajánlattételi és egyben bontási határidõig ajánlatot nyújtott be a kérelmezõ, a MAN Kamion és Busz Kereskedelmi Kft., az IKARUS Egyedi Autóbuszgyár Kft., a Mercedes Benz EvoBus Hungária GmbH, az Inter Szerviz Bp. Kft. és a Prim-Vol Ipari, Kereskedelmi és Szolgáltató Kft.
<br>Ajánlatkérõ az egyes ajánlatok esetében hiánypótlás lehetõségét biztosította, ám a kérelmezõt hiánypótlásra nem hívta fel.
<br>Ajánlatkérõ a kérelmezõ és az IKARUS Egyedi Autóbuszgyár Kft. közbeszerzési eljárásból történõ kizárásáról döntött.
<br>Ajánlatkérõ 2004. február 20-án kelt levelében a kérelmezõ ajánlata kizárására vonatkozó döntését az alábbiakkal indokolta:
<br>"Az ajánlatkérõ az ajánlati felhívás 11. a) 1. pontja értelmében az ajánlattevõk pénzügyi, gazdasági és mûszaki alkalmasságának igazolására kérte 30 napnál nem régebbi nyilatkozat csatolását az ajánlathoz csatolt cégkivonatban felsorolt számlavezetõ pénzintézettõl. A nyilatkozatból egyértelmûen megállapíthatónak kell lennie, hogy a kiadásának dátumától számított egyéves elõzõ idõszakban elõfordult e sorban álló tétel.
<br>Az önök által becsatolásra került, a Kereskedelmi és Hitelbank Rt. nyilatkozata a fenti feltételeknek nem felelt meg, tekintve, hogy a nyilatkozat ...30 napot, illetve 0,5 M Ft-ot meghaladó sorban álló tételei nem voltak . A pályázat értékelése során ebbõl a nyilatkozatból az állapítható meg, hogy sorban álló tételek elõfordultak.
<br>A fentiekre tekintettel az ajánlati felhívás 11. b) 1. pontja értelmében a szerzõdés teljesítésére alkalmatlan."
<br>Kérelmezõ 2004. február 24-én levélben fordult ajánlatkérõhöz és a 2004. február 23-án kelt és ezen leveléhez mellékelt banki nyilatkozatra hivatkozott, mely szerint az elmúlt két évben cégének sorban álló tételei nem voltak. Álláspontja szerint a hiánypótlás biztosítása vagy pontosító kérdés feltevése lett volna ajánlatkérõ helyes eljárása, ezért kérte ajánlatkérõtõl az eljárásból való kizárásáról rendelkezõ döntés felülvizsgálatát, mivel kizárását megalapozatlannak tartotta.
<br>Ajánlatkérõ 2004. március 5-én kelt válaszlevelében a kizárásra vonatkozó indokát fenntartotta, mert kérelmezõ esetében a Kbt. 43. § (4) bekezdésének rendelkezései nem voltak alkalmazhatóak. Álláspontja szerint a kérelmezõ pénzügyi, gazdasági és mûszaki alkalmassága körében kért igazolások tekintetében az ajánlati felhívásnak eleget tett, amikor csatolta a K & H Bank igazolását. Tekintve, hogy az igazolás csatolásra került és az formai tekintetben megfelelt a kiírásnak, a Kbt. rendelkezései szerint e körben hiánypótlásra nincs lehetõség.
<br>Az ajánlati felhívás, illetve a dokumentációban foglalt feltételeknek viszont ezen igazolás tartalmában nem felelt meg, és ez vezetett az ajánlat érvénytelenné nyilvánításához. Ugyanettõl a banktól a késõbbi idõpontban benyújtott eltérõ tartalmi nyilatkozatot nem tudta ajánlatkérõ figyelembe venni, tekintve hogy az eredeti ajánlatban szereplõ nyilatkozattól az tartalmában eltér, vagyis az az ajánlat módosítását jelentené, amire a Kbt. 49. § (1) bekezdése értelmében az ajánlattételi határidõ lejárta után már nincs lehetõség.
<br>Ajánlatkérõ bírálóbizottsága a hiánypótolt ajánlatokat felülbírálta, és annak eredményét az igazgatónak döntéshozatalra elõterjesztette. Az ajánlatkérõ az eredményhirdetést 30 nappal elhalasztotta, így annak idõpontja 2004. április 9-e. Az eredményhirdetés idõpontjának elhalasztását ajánlatkérõ azzal indokolta, hogy a szállítási szerzõdés megkötéséhez szükséges bankhitel biztosításához a finanszírozó bankok a tulajdonos önkormányzattól a hitel visszafizetését garantáló konfortlevél kiállítását kérik. Az autóbusz-beszerzés indításakor az ajánlatkérõ rendelkezésére állt az önkormányzati testület által jóváhagyott határozat, amely a konfortlevél aláírását engedélyezi. Az azóta eltelt idõszakban az ajánlatkérõ tulajdonosának gazdálkodási lehetõségei változtak, és ez szükségessé teszi az önkormányzati konfortlevél aláírására vonatkozó hozzájárulás közgyûlésen történõ megerõsítését. A pályázati eredményhirdetése az ajánlatkérõnek csak ennek a határozatnak a meghozatala után van lehetõsége.
<br>A kérelmezõ 2004. március 5-én jogorvoslati kérelmet nyújtott be a Döntõbizottsághoz, melyben kérte ideiglenes intézkedéssel a közbeszerzési eljárás felfüggesztését, ajánlatának a közbeszerzési eljárásba történõ bevonására kötelezni ajánlatkérõt, továbbá kérte a jogsértés megállapítását és ajánlatkérõ kötelezését a jogorvoslati eljárás költségeinek a viselésére. Kérelmezõ sérelmezte ajánlatának kizárását a közbeszerzési eljárásból. Elõadta, hogy ajánlatához csatolta többek között a Kereskedelmi és Hitelbank Rt. nyilatkozatát, amelyben a következõ megfogalmazás szerepel: "Tudomásunk szerint a vállalat a jelen banki információ kibocsátását megelõzõ 2 évben fizetési kötelezettségeinek rendben eleget tett, 30 napot, illetve 0,5 M Ft-ot meghaladó sorban álló tételei nem voltak."
<br>Ajánlatkérõ a pályázat értékelése során a nyilatkozatból azt állapította meg, hogy sorban álló tételek elõfordultak, és ezért a felhívás 11. b) 1. pontja értelmében a szerzõdés teljesítésére alkalmatlannak minõsítette kérelmezõt, és kizárta az eljárás további szakaszából. Ajánlatkérõ az ajánlati felhívás 16. Egyéb információk c) pontja szerint lehetõséget biztosított az igazolások és nyilatkozatok pótlására. Ennek értelmében kérelmezõ ismételten megkérte a Kereskedelmi és Hitelbank Rt.-tõl a szükséges banki nyilatkozatot, melybõl egyértelmûen megállapítható, hogy sorban álló tételei nem voltak. Erre tekintettel - álláspontja szerint - ajánlatkérõ a kérelmezõt a közbeszerzési eljárásból kizáró határozatával megsértette a Kbt. 24. § (2) bekezdését, valamint a 43. § (5) bekezdését, mivel nem tett fel tisztázó kérdést, amely után lehetõséget biztosíthatott volna hiánypótlásra, hanem saját téves feltételezése alapján zárta ki kérelmezõt az eljárásból. Elõadta, hogy álláspontja szerint az ajánlatában csatolt nyilatkozatnak az a része, mely szerint fizetési kötelezettségeinek rendben eleget tett, megfelelõ volt, míg az ezt meghaladó rész - amely a 30 napot, illetve 0,5 M Ft-ot meghaladó sorban álló tételekre vonatkozott - már csak egy szükségtelen és felesleges nyilatkozatrész volt. Álláspontja szerint az autóbusztenderekben rendszeresen alkalmazzák ezt a kitételt, valószínûleg a bank egy korábbi iratának blankettájából maradhatott a nyilatkozatban. Kérelmezõ esetében - mint azt a késõbbiekben beszerzett banki nyilatkozat is tartalmazza - nem volt az elmúlt 2 évben sorban álló tétel. Ennek alapján álláspontja szerint ajánlatkérõ jogsértõen járt el.
<br>Ajánlatkérõ írásbeli észrevételében és a tárgyaláson tett nyilatkozatában elõadta, hogy a közbeszerzési eljárás során jogszerûen járt el, amikor megállapította, hogy a kérelmezõ ajánlata érvénytelen, ugyanis az nem felel meg az ajánlati felhívás 11. a) pont elsõ francia bekezdésének és erre tekintettel kizárta a közbeszerzési eljárásból. A kérelmezõ által csatolt pénzintézeti nyilatkozat, melyet a Kereskedelmi és Hitelbank Rt. állított ki, tartalmazott egy olyan kitételt, mely szerint 30 napot, illetve 0,5 M Ft-ot meghaladó sorban álló tételei nem voltak. E nyilatkozat értékelése alapján ajánlatkérõ azt állapította meg, hogy kérelmezõnek e banki nyilatkozat alapján lehettek sorban álló tételei, illetve e nyilatkozat alapján nem állapítható meg egyértelmûen, hogy voltak-e sorban álló tételei a kérelmezõnek. Ennek alapján - álláspontja szerint - nem felel meg az ajánlati felhívás 11. a) pontjának elsõ francia bekezdésében meghatározott azon kitételnek, mely szerint a nyilatkozatból egyértelmûen megállapíthatónak kell lenni, hogy sorban álló tétele volt-e az ajánlatot benyújtónak. Álláspontja szerint a kérelmezõ banki nyilatkozata egyértelmû volt, azzal kapcsolatban kérdés sem merült fel, azonban ebbõl nem lehetett megállapítani azt, hogy ténylegesen sorban álló tételei voltak-e a kérelmezõnek. A Kbt. 43. § (4) bekezdése értelmében a hiánypótlási lehetõség a Kbt. 44. és 46. §-ai szerinti igazolás vagy nyilatkozat utólagos csatolására, formai hiányosságának pótlására vonatkozik, azonban e körben a kérelmezõ eleget tett az ajánlati felhívásnak, ugyanis benyújtotta a Kereskedelmi és Hitelbank Rt. nyilatkozatát. Tekintve, hogy az igazolás csatolásra került, ez formai értelemben megfelelt a kiírásnak, ezért a Kbt. rendelkezései szerint e körben hiánypótlásra már nem volt lehetõség. Ugyanakkor az ajánlati felhívásban, illetve a dokumentációban foglalt feltételeknek ezen igazolás tartalmában már nem felelt meg, és ennek alapján kellett a kérelmezõ ajánlatát kizárni a közbeszerzési eljárásból. Ajánlatkérõ hivatkozott arra,
<br> hogy a kérelmezõ által a részére eljuttatott kifogással egy idõben benyújtott új banki nyilatkozatot nem vehette figyelembe, mert az az eredeti ajánlatban szereplõ nyilatkozattól tartalmában eltért, vagyis az ajánlat módosítását jelentené, amire a Kbt. 49. § (1) bekezdés értelmében az ajánlattételi határidõ lejárta után már nincs lehetõség.
<br>A fentiekre tekintettel kérte a megalapozatlan jogorvoslati kérelem elutasítását. Egyéb érdekeltek érdemi észrevételt nem tettek.
<br>A Döntõbizottság a jogorvoslati eljárás során ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Kbt. 43. § (4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.
<br>A kérelmezõ az ajánlati felhívás 11. a) pontjának elsõ francia bekezdésében elõírt banki nyilatkozatok között ajánlatának 19 . oldalán csatolta a Kereskedelmi és Hitelbank Rt. "bankinformáció" címû igazolását, amely az alábbi észrevételt is tartalmazta.
<br>"Tudomásunk szerint a vállalat jelen bankinformáció kibocsátását megelõzõ két évben fizetési kötelezettségeinek rendben eleget tett, 30 napot, illetve 0,5 M Ft-ot meghaladó sorban álló tételei nem voltak."
<br>A Kbt. 43. § (4) bekezdése alapján, amennyiben az ajánlat a Kbt. 44. és 46. §-ai szerinti igazolásokat nem tartalmazza, akkor azok hiánypótlás keretében utólag is csatolhatók. Az ajánlatba már becsatolt, adott tartalmú nyilatkozatok, igazolások hiányossága esetén azonban kizárólag azok formai hiányosságainak (pl. nem megfelelõ aláírás vagy példányszám) pótlására van lehetõség. A Kbt. e jogszabályi rendelkezése az alkalmasság vizsgálatának körébe esõ igazolások és nyilatkozatok hiányát és hiányosságát megkülönbözteti. A Kbt. rendelkezései alapján csak azok a hiányok tekinthetõk formai jellegûeknek, amely az adott nyilatkozat, illetve igazolás tárgy szerinti tartalmát nem változtatják meg. Jelen esetben az ajánlati felhívás egyértelmûen meghatározza, hogy a banki igazolásnak tartalmaznia kell, hogy az ajánlattevõnek mint a bank ügyfelének az igazolás kiadásának dátumától számított elõzõ egyéves idõszakban elõfordult e sorban álló tétele, továbbá ezt egyértelmûen megállapítható formában kellett tartalmaznia.
<br>A vizsgálat tárgyát képezõ banki igazolás szerint a kérelmezõ fizetési kötelezettségeinek rendben eleget tett, azonban ehhez a bank hozzáfûzte azt is, hogy nem voltak 30 napot, illetve 0,5 M Ft-ot meghaladó sorban álló tételek a számláján. Ez kifejezetten a sorban álló tételekkel kapcsolatos pénzintézeti nyilatkozat, amely alapján megállapítható, hogy a bankszámlán csak abban az esetben minõsül a fizetési kötelezettség rendben lévõnek, amennyiben a kifizetendõ számlák kiegyenlítését a számlán lévõ fedezet úgy biztosítja, hogy azok 0,5 M Ft-nál kisebb összegûek, illetve 30 napon belül teljesíthetõ a kifizetés. A bank igazolása ennek megfelelõen csak azt zárta ki, hogy 0,5 M Ft-nál nagyobb és 30 napot meghaladó sorban álló tételei kérelmezõnek nem voltak ezen a bankszámláján, azt azonban nem, hogy egyáltalán nem fordult elõ sorban álló tétele az elmúlt egy évben.
<br>Ajánlatkérõ az ajánlati felhívásban úgy rendelkezett, hogy a benyújtott pénzintézeti nyilatkozatok olyan tartalmúak legyenek, amelybõl egyértelmûen megállapítható, hogy az elõzõ egy évben volt-e sorban álló tétele ajánlattevõnek - tekintet nélkül összeg-, illetve idõtartamkorlátra - az adott pénzintézeti számláján. A kérelmezõ által benyújtott, a Kereskedelmi és Hitelbank által kiállított pénzintézeti nyilatkozatból ez nem állapítható meg, azonban ezen nyilatkozat tartalma egyértelmû. Konkrét nyilatkozatot tartalmaz arra nézve, hogy egy meghatározott összeget, illetve idõtartamot meghaladó sorban állás nem volt a számlán. A kérelmezõ által benyújtott banki igazolás konkrét, egyértelmû nyilatkozatot tartalmazott a sorban álló tételekkel kapcsolatban, melybõl nem volt megállapítható az ajánlati felhívásban meghatározott feltétel fennállása. Ajánlatkérõ azon nyilatkozatát, mely szerint bármely más tartalmú pénzintézeti nyilatkozat hiánypótlásként történõ becsatolása módosított volna az eredetileg benyújtott pénzintézeti nyilatkozat tartalmán, melyre a Kbt. 43. § (4) bekezdése alapján nincs lehetõség, ezért e nyilatkozattal kapcsolatban a Kbt. 43. § (4) bekezdése alapján hiánypótlást nem lehetett elrendelni, megalapozott, tekintettel arra, hogy a nyilatkozat benyújtásra került, azonban annak tartalma nem bizonyította azt, hogy egyáltalán nem voltak sorban álló tételei kérelmezõnek. A Kbt. rendelkezései szerint pedig tartalmi hiányok pótlására nincs lehetõség.
<br>Kérelmezõ azon álláspontja, hogy a Kbt. 57. § (1) bekezdésében biztosított lehetõség alapján ajánlatkérõ felvilágosítást kérhetett volna nem egyértelmû kijelentés tisztázása érdekében és utána hiánypótlást rendelhetett volna el, nem megalapozott, a benyújtott ajánlatból ugyanis megállapítható egyrészt az, hogy a banki igazolás a sorban álló tételekkel kapcsolatban egyértelmû tájékoztatást tartalmaz, vagyis nem volt olyan nyilatkozat, amelyet tisztázni kellett volna. Másrészt a kérelmezõ által utólag beszerzett és ajánlatkérõnek megküldött igazolás az ajánlathoz csatolt igazolás lényeges tartalmát megváltoztatta volna. A Döntõbizottság álláspontja szerint ajánlatkérõ akkor járt volna el jogsértõen, ha a kérelmezõ által utólag csatolt pénzintézeti nyilatkozatot elfogadta volna hiánypótlásként.
<br>Ennek alapján a Döntõbizottság megállapította, hogy ajánlatkérõ a Kbt. rendelkezéseivel összhangban döntött úgy, hogy a Kereskedelmi és Hitelbank által kiállított pénzintézeti nyilatkozattal kapcsolatban nem hívja fel hiánypótlásra a kérelmezõt, ezért a jogorvoslati kérelem e része megalapozatlan.
<br>A Döntõbizottság ezt követõen a kérelmezõ ajánlatában a közbeszerzési eljárás további szakaszából kizáró ajánlatkérõi döntés megalapozottságát vizsgálta meg.
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (8) bekezdése alapján az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.
<br>Ajánlatkérõ az ajánlati felhívásban egyértelmûen rögzítette azt, hogy milyen tartalmú pénzintézeti nyilatkozatok csatolását várja. A Kereskedelmi és Hitelbank által kiállított pénzintézeti nyilatkozat, melyet kérelmezõ ajánlatának 19. oldalán csatolt, tartalmilag nem felelt meg ennek az elõírásnak. Kérelmezõ azon álláspontja, mely szerint az általa benyújtott pénzintézeti nyilatkozatban a sorban álló tételekkel kapcsolatos mondatnak az elsõ felét kellett volna figyelembe venni, illetve az idõkorlátra és az összegszerû korlátra vonatkozó tagmondatot nem kellett volna figyelembe venni, a Döntõbizottság nem találta megalapozottnak, ugyanis a pénzintézeti nyilatkozatot, mint az ajánlat összes többi részét, összefüggéseiben és teljeskörûen kell vizsgálni. Kérelmezõ azon nyilatkozata, amely szerint a 30 napos, illetve a 0,5 M Ft-os kitétel a busztendereken, pályázatokon általánosan bevett gyakorlat, nem megalapozott, ugyanis a közbeszerzési eljárás során az ajánlattevõknek az ajánlati felhívásban és a dokumentációban meghatározottak szerint kell ajánlataikat elkészíteniük, jelen esetben pedig ilyen 30 napos, illetve 0,5 M Ft-os korlátra való utalás az ajánlati felhívásban vagy a dokumentációban nem volt. Ennek megfelelõen az ajánlatban benyújtott pénzintézeti nyilatkozatokat összegszerûségi, illetve idõhatárkorlátok nélkül kell megtenni. Kérelmezõ azon álláspontja, mely szerint az általa az ajánlatának kizárásáról való értesítést követõen benyújtott másik, a Kereskedelmi és Hitelbank Rt. által kiállított nyilatkozatot - amely szerint sorban álló tételei a kérelmezõnek nincsenek és nem voltak - ajánlatkérõnek figyelembe kellett volna venni, és ennek alapján kellett volna ajánlatát értékelni, nem megalapozott, ugyanis az ajánlatokat a benyújtásukkor meghatározott tartalommal kell értékelni, és e körben hiánypótlás elrendelésére - az elõbbiekben kifejtettek szerint - nem volt lehetõség. Az eredetileg benyújtott ajánlat tartalma pedig nem felelt meg az ajánlati felhívás és dokumentáció elõ írásainak, ezért ajánlatkérõ jog
<br>szerûen zárta ki a közbeszerzési eljárás további szakaszából a kérelmezõ ajánlatát, mert az alkalmatlanná minõsítés szempontjából nem igazolta alkalmasságát, így a jogorvoslati kérelem e része is megalapozatlan.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította és ennek megfelelõen rendelkezett a Kbt. 88. § (1) bekezdés h) pontjában foglaltak szerint a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 2.
<br>
<br>Dr. Nagy László Gábor s. k., Ruther Oszkár s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>