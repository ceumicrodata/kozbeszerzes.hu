<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZESEK TANÁCSA KÖZBESZERZÉSI DÖNTÕBIZOTTSÁG (4351/2004)
</h2>
<br>1024 Budapest, Margit krt. 85.
<br>Ikt.sz.: D.123/11/2004.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás a Jász-Nagykun-Szolnok Megyei Növény- és Talajvédelmi Szolgálat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által a Jász-Nagykun-Szolnok Megyei Növény- és Talajvédelmi Szolgálat (5000 Szolnok, Vízpart krt. 32., nevében eljár: TERVBER Tervezõ-Beruházó Kft. (5000 Szolnok, Ságvári krt. 4., a továbbiakban ajánlatkérõ) "kiegészítõ építési beruházás" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 26. § (1) bekezdésére tekintettel a Kbt. 70. § (2) bekezdését, valamint a Kbt. 71/B. § (1) bekezdés második fordulatát, ezért az ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.
<br>A felek az eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. január 15-ei 3. számában tette közzé részvételi felhívását nyílt elõminõsítési közbeszerzési eljárás megindítására az alábbi beszerzés tárgyában: analitikai labor kialakítása meglevõ épületben, fõépület felújítása, átalakítása, a kapcsolódó munkák kivitelezésének munkái és a fenti épületek labortechnológia berendezéseinek beépítése az ARCHITEX Kft. által készített kiviteli tervdokumentáció alapján. A részvételi felhívás 3. a) pontjában az ajánlatkérõ részletezte a fenti munkák megvalósítása kapcsán az elvégzendõ építési feladatokat.
<br>A közbeszerzési eljárás nyertese a BAU-VERTIKÁL Kft. lett. A munka elvégzésére az egyösszegû átalányáras vállalkozási szerzõdést 2003. május 7-én kötötték meg bruttó 285 545 283 Ft összegben 2004. augusztus 31-i teljesítési határidõvel.
<br>A vállalkozási szerzõdés 1. pontjában határozták meg a felek a szerzõdés tárgyát, mely szerint az ajánlat a teljes feladat teljes ellenértékét tartalmazza, e mûszaki tartalom megvalósítása ellenértékeként a megrendelõ semmiféle további költséget nem fizet.
<br>A vállalkozási szerzõdés 3. pontja szerint a mûszaki tartalom változtatása a Kbt. 73. § (1) bekezdése alapján végezhetõ, valamint a vállalkozói költségvetésben nem szereplõ pótmunkákra a felek meghatározták az anyagköltséget, valamint a vállalkozói rezsióradíj összegét. A szerzõdéskötést követõen a munkaterület átadás-átvételi eljárásra 2003. május 28-án került sor. Az ajánlatkérõ 2003 októberétõl elvégeztetett kiegészítõ munkálatokat a BAU-VERTIKÁL Kft.-vel a központi épület, az analitikai laboratórium, a telepi külsõ gázhálózat, valamint a telepi ellenõrzõ és mûködtetõ rendszerek és az optikai kábelhálózat kiépítése, a laborépület bútorozása vonatkozásában, amely az építkezés elsõ üteméhez szorosan nem kapcsolódott, illetve amely vonatkozásában a pénzügyi fedezetet rendelkezésére állására vonatkozó értesítést csak 2004. február 9-én kapta meg a Földmûvelésügyi Költségvetési Iroda részérõl. Az ajánlatkérõ a kiegészítõ munkálatok megrendelését részben az idõközben megszerzett építészeti és informatikai szakértõi megállapodások alapján célszerûségi, gazdaságossági szempontok figyelembevétele alapján eszközölte.
<br>Ajánlatkérõ 2004. február 17-én tájékoztatta a Döntõbizottság elnökét arról, hogy a felújítási munkák végzése során elõre nem látható körülmények elkerülhetetlenné tették a szerzõdés módosítását, a munkálatok elvégzése az eredeti szerzõdésben foglaltak hiánytalan mûködéséhez alapvetõen szükségesek, azokat csak a korábbi nyertes vállalkozóval lehet elkészíteni. A feladatok elvégzésére hirdetmény közzététele nélküli tárgyalásos eljárást folytat le, melyben a korábbi eljárás nyertesét hívta fel ajánlattételre.
<br>Az ajánlatkérõ a Döntõbizottság elnökének megküldött tájékoztatóban az eljárás jogalapjának a Kbt. 70. § (2) bekezdését jelölte meg, és az eljárás választásának indokaként elõadta a következõket:
<br>- A szolgálat központi épületében folyó munkák során kiderült, hogy a földszint emelt szintû részén az aljzatok közötti feltöltés elázott, emiatt azokat a falakat és az aljzatot ki kell bontani, amelyek eredetileg a helyükön maradtak volna. Ezen munkák során a faanyagú ajtókat is cserélni kell, a befejezõ munkák mennyisége is növekszik az eredeti tervhez képest.
<br>- Az analitikai laboratórium munkái során az akkreditálás sikere érdekében néhány olyan új technológiai változtatást kell végrehajtani, amely lehetõvé teszi, hogy a laboratórium rugalmasabban alkalmazkodjon a várható - és változó - körülményekhez. Ez érinti az egyes helyiségek padlózatát, bútorzatát, a technológiai gázvezetéket, a gázfejlesztõ és a palacktároló technológiát is. - A korábban második ütemben tervezett munkák egy részét idõben elõre kellett hozni annak érdekében, hogy az elsõ ütemben megvalósuló fejlesztések, korszerûsítések mûködni tudjanak. Ebben a körben szükséges a telepi külsõ gázhálózat kiegészítése, az analitikai laboratórium környezetének víz elvezetési problémáinak megoldása, a porta épületének kiegészítése a telepi ellenõrzõ és mûködtetõ rendszerek fogadása, illetve az optikai kábelhálózat rákötése az elsõ ütemben nem érintett épületekre.
<br>- A munkálatok az eredeti szerzõdés mûszaki ütemezését nem módosítják.
<br>A kalkuláció szerint a szerzõdést módosító munkák értéke nem éri el az eredeti szerzõdés összegének 10%-át sem.
<br>Az ajánlatkérõ az ajánlati felhívásában a beszerzés tárgya és mennyisége cím alatt azt határozta meg, hogy a korábban kötött szerzõdés építési munkáihoz szorosan kötõdõ, azt kiegészítõ, az ajánlati felhíváshoz mellékelt ajánlattételi dokumentáció szerinti építési munkára kell ajánlatot tenni, mely tartalmilag megegyezett a tájékoztatásban szereplõ feladatok meghatározásával a központi épületre, az analitikai laboratóriumra és a második ütemre tervezett munkák elõbbre hozatalára vonatkozóan. Elõírta, hogy igényli az írásbeli ajánlatot, meghatározta a beadandó iratok körét, az elsõ tárgyalás idõpontját, a pénzügyi ellenszolgáltatás feltételeit, a teljesítés helyét, határidejét, hogy rész-, illetve többváltozatú ajánlatot nem lehet tenni. Az ajánlattevõ pénzügyi, gazdasági és mûszaki alkalmassága igazolására nem kért adatokat közölni, nem határozta meg az ajánlattevõ alkalmasságának megállapításához szükséges szempontokat és ezzel összefüggésben a szerzõdés teljesítésére vonatkozó alkalmatlanságának szempontjait, továbbá az ajánlat elbírálásának szempontját sem. A megküldött ajánlati dokumentációban az elvégzendõ feladatokat a Döntõbizottság elnökének küldött értesítésben foglaltakkal egyezõen határozta meg, azonban az elvégzendõ munkák körét és mennyiségét pontosan nem határozta meg az 1/1996. (II. 7.) KTM rendelet szerint kötelezõen megadandó, a költségvetési tételeket tartalmazó mennyiségi kimutatás szerint.
<br>A BAU-VERTIKÁL Kft. az ajánlatában a pótköltségvetési fõösszesítõ 9 csoportban foglalva adta meg a kiegészítõ feladatok költségét, melynek bruttó értéke 24 773 856 Ft, a nettó érték 19 819 085 Ft.
<br>2004. március 1-jén került sor az elsõ tárgyalásra, melyet március 11-én folytattak és az aznap felvett jegyzõkönyv, illetve vállalkozásiszerzõdés-módosítás szerint a felek között a megállapodás létrejött a kiegészítõ munkák elvégzésére a fenti bruttó vállalkozói díjösszegben.
<br>A Döntõbizottság elnöke 2004. február 27-én a Kbt. 79. § (5) bekezdés szerinti jogköre alapján jogorvoslati eljárást kezdeményezett az ajánlatkérõ közbeszerzési eljárása ellen, melyben indítványozta, hogy a Döntõbizottság vizsgálja meg az eljárás jogalapját, illetve az ajánlati felhívás jogszerûségét.
<br>Az ajánlatkérõ az eljárása során az iratokat megküldte, és érdemi észrevételében kérte az eljárás megszüntetését az alábbi indokok alapján.
<br>- Az épületek átépítése-felújítása során változatlanul csak az épületeken belül merült fel többletigény, a tárgyalásos eljárás újabb épületeket nem von be a feladatba, legfeljebb csak a közmûrendszerek kiegészítése kapcsán.
<br>- A központi épületben a bontások során az derült ki, hogy a földszint egy részén az aljzat alatti feltöltés - tartós közmûhibák miatt - annyira elázott, hogy a megmaradónak tervezett gipszfalak tönkrementek és alkalmatlanok további feladatukra. Ez a megmaradónak tervezett faajtókat is érintette. Ennek következtében - ha más kivitelezõ is számba jöhet -, akkor az új szerzõdés alapján a kiválasztott kivitelezõ elbontja a bontandó szerkezeteket, felépíti helyettük az újakat. A már szerzõdött - régi kivitelezõ ugyanezen mûveleteket elvégzi az alapszerzõdése által eredetileg ráesõ alaprajzi módosítások keretében a falazási és egyéb szerkezetépítésekkel, s utána - mindkét szerkezetre - elvégzi az épületgépészeti és villamos, valamint befejezõ munkákat. Tekintettel arra, hogy munkaszervezési, munkavédelmi problémák és garanciális - szavatossági kérdések merülhetnek fel, ezért célszerû a felkért ajánlattevõvel a munkák elvégeztetése.
<br>- Az analitikai laboratórium esetén a módosuló laboratóriumi bútorokat nem szállíthatja más, hiszen a módosulás például azzal jár, hogy az eddig mûanyag borítású munkalap helyett kerámiaborítású az igény, vagy ahol eddig csak az ablak alatt készült volna munkahely, ott most szigetasztalt is be kell építeni. A technológiai gázhálózat például kibõvült egyes palacklefejtõrõl dupla palacklefejtõre, illetve újabb munkahelyeket kellett ellátni a vezetékek meghosszabbításával.
<br>- A padlóburkolatok cseréje is azt jelenti, hogy az eddig elképzelt PVC helyett kerámiaburkolat az igény, ennek csak a különbözete képezi a szerzõdésmódosítás alapját.
<br>- A külsõ közmûvek vonatkozásában célszerû a két - jelenleg munkával nem érintett - épület rákötése az új hálózatra, mert a két rendszer együttes üzeme a teljes hálózat biztonságos üzemeltetését akadályozta volna.
<br>- A telepi gázhálózat eredetileg nem érintette volna a porta épületét, de a megmaradónak ítélt, a fõépületen keresztülmenõ régi acélvezetékek kiváltása - mûszaki állapotuk miatt - mindenképpen indokolt munka, így a gázhálózat teljessé válik.
<br>Az ajánlatkérõ hivatkozott arra is, hogy a beérkezett - de ekkor még el nem bírált - ajánlat az eredeti szerzõdés összegének 8,7%-a, így alatta van a törvény szabta 50%-os határnak.
<br>Az ajánlati felhívás tartalmával kapcsolatosan az ajánlatkérõ hivatkozott arra, hogy a Kbt. 63. § (4) bekezdése értelmében a részvételre jelentkezõk alkalmasságát a két szakaszból álló eljárás részvételi szakaszában már az adott - a nyertes - kivitelezõ kapcsán beszerezte, így erre már nincs lehetõség, de szükség sem. A 2003. május 7-én megkötött vállalkozási szerzõdés 3. pontjában részletezésre került, hogy a szerzõdés módosítása esetén hogyan kell az árakat alkalmazni. Mivel ez a tárgyalásos közbeszerzési eljárásra is érvényes, így a korábbi nyertes, egyedüli ajánlattevõ ajánlatának elbírálási szempontjait külön nem kellett elõírni a tárgyalási felhívásban.
<br>Az ajánlatkérõ elismerte, hogy a központi épület vonatkozásában, valamint a telepi külsõ gázhálózat kiegészítése tárgyú munkálatok már 2003. során elkészültek, valamint az analitikai laboratórium környezete külsõ csapadékvíz-elvezetése és az optikai kábelhálózat kiépítése is. Az analitikai laboratórium padlózatát és egyéb kiegészítõ munkálatait érintõ beruházás, valamint a portaépület kiegészítése a telepi ellenõrzõ és mûködtetõ rendszerek fogadására is részben már elkészült.
<br>A jogorvoslati tárgyaláson az ajánlatkérõ kifejtette, hogy a kiegészítõ beruházások, figyelemmel a 2003. május 7-én megkötött vállalkozási szerzõdés 1. pontjára figyelemmel mindenképpen megvalósításra kerültek volna, azonban a pénzügyi forrás biztosítása részükre csak a 2004. február 9-ei Földmûvelés ügyi Költségvetési Iroda által megküldött értesítéssel vált ismeretessé. Elõadta, hogy a kiegészítõ munkák részben azáltal váltak szükségessé, hogy országos szinten az összesen 11 analitikai laboratórium száma 6-ra csökkent az elmúlt években, ami létszámcsökkentéssel járt, és ugyanakkor három mûszakos mûködést lehetõvé tevõ mûszerpark beszerzése vált emiatt indokolttá. A Nemzeti Akkreditációs Testület iránymutatásait is be kellett tartani az idõközben az analitikai laboratóriumban eszközölt technológiai változtatások kapcsán, ugyanakkor az ajánlatkérõ elismerte, hogy az akkreditálási folyamat során nem jogszabályváltozás az indoka a tervezett változtatásoknak. Az ajánlatkérõ feladatai is bõvültek a laboratóriumi munkák vonatkozásában az Élelmiszerbiztonsági Hivatal részére végzendõ mérésekre kiterjedõen, melyhez héliumgáz-szerelés vált szükségessé.
<br>A felkért ajánlattevõ észrevételt nem tett.
<br>A Döntõbizottság a közbeszerzési eljárásban keletkezett iratok, az ajánlatkérõ szóbeli és írásbeli észrevétele alapján megállapította, hogy a hivatalból történt eljáráskezdeményezés megalapozott.
<br>A Döntõbizottság elõször azt vizsgálta, hogy az eljárásválasztás jogalapja a Kbt. 70. § (2) bekezdésében szabályozott követelményeknek megfelelt-e.
<br>A Döntõbizottság a jelen eljárásban e feltételek fennállását vizsgálta és megállapította, hogy a fenti együttes feltételek nem valósultak meg az alábbiak szerint.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárásra a Kbt. 70. §-a tartalmazza a megengedõ szabályokat.
<br>A Kbt. 70. § (2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy
<br>a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és
<br>b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy
<br>c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.
<br>A Döntõbizottság megállapította, hogy a Kbt. fenti rendelkezése szerint a kiegészítõ beruházásokra vonatkozóan sem azok elõre nem látható volta, sem pedig az a feltétel nem teljesült, hogy a jövõben kielégítendõ beszerzési szükséglet indokolja a tárgyalásos eljárásfajta választását.
<br>A Kbt. 2. § (1) bekezdésének elsõ fordulata szerint az 1. § szerint i szervezet árubeszerzése, építési beruházása, illetve a szolgáltatás megrendelése során, annak a 4. § (1) bekezdése szerinti értéke a beszerzés megkezdésekor külön meghatározott összeget eléri vagy meghaladja (a továbbiakban: közbeszerzés), köteles e törvény szabályai szerint eljárni.
<br>A Döntõbizottság megállapította az ajánlatkérõ nyilatkozata alapján, hogy a beszerzés keretében végzendõ és a Döntõbizottság elnökének megküldött ajánlati felhívás dokumentációjában megjelölt munkálatok már nagyobbrészt elkészültek, azaz az ajánlatkérõ beszerzési igénye kielégítést nyert.
<br>A Döntõbizottság megállapította, hogy a kiegészítõ munkálatok célszerûségi szempontok figyelembevételével a beruházás során eljáró építési, informatikai szakértõk javaslata alapján kerültek elvégzésre.
<br>A Kbt. hivatkozott rendelkezése szerint azonban a célszerûségi, szakmai indokok nem képezhetik az alapját az eljárásfajta választásának, kizárólag az e Kbt. rendelkezés kógens elõírásai alapján folytatható le a közbeszerzési eljárás. A kiegészítõ munkálatok - a szigetelési munkákat kivéve - már az elõzményi nyílt eljárás során elõre láthatóak voltak az ajánlati dokumentációban megjelölt összes kiegészítõ munkák vonatkozásában, mivel az ajánlatkérõ nyilatkozata szerint a beruházás II. ütemére vonatkozó tervek is rendelkezésre állnak. A Döntõbizottság nem fogadta el az ajánlatkérõ hivatkozását a pénzügyi fedezet rendelkezésre állásával kapcsolatosan sem, mivel az ajánlatkérõ nyilatkozata szerint mindenképpen meg kívánta valósítani a kiegészítõ beruházásokat és a Kbt. 70. § (2) bekezdés szerinti feltételek szempontjából ez közömbös körülmény.
<br>Az ajánlatkérõ hivatkozása, hogy egyébként a Kbt. 70. § (2) bekezdés a, b, c) pontjai szerinti feltételek megvalósultak, nem elégségesek a tárgyalásos eljárásfajta választás jogszerû voltának megállapításához, mivel a Kbt. 70. § (2) bekezdés elsõ fordulata szerinti feltételek egyike sem állt fenn.
<br>Az ajánlatkérõ már egy megvalósult kiegészítõ beszerzés vonatkozását kívánta utólag jogszerûvé tenni, azonban figyelembe véve az eljárás kezdeményezésének idõpontjára vonatkozó, a Kbt. 2. § (1) bekezdése szerinti fenti elõírást, eljárása e vonatkozásban sem volt jogszerû.
<br>A Döntõbizottság ezt követõen vizsgálta, hogy az ajánlatkérõ ajánlati felhívása megfelel-e a Kbt. rendelkezéseinek, így különös tekintettel a Kbt. 71/B. § (1) bekezdés második fordulatában meghatározott tartalmi követelményeknek.
<br>A Kbt. 71. § (3) bekezdés második fordulata szerint e törvénynek a nyílt közbeszerzési eljárás lefolytatására vonatkozó egyéb rendelkezéseit a (4)-(6) bekezdésben, valamint a 71/A. és 71/B. §-ban foglalt eltérésekkel kell alkalmazni.
<br>A Kbt. 71. § (4) bekezdése szerint a tárgyalásos eljárásban az ajánlattevõk részére közvetlenül megküldött ajánlati felhívásnak legalább a következõ adatokat kell tartalmaznia:
<br>a) az ajánlatkérõ nevét, címét, telefon- és telefaxszámát;
<br>b) szükség esetén a dokumentáció beszerzési helyét, megkérésének határidejét és pénzügyi feltételeit;
<br>c) a beadandó iratok megjelölését;
<br>d) az ajánlatkérõ pénzügyi ellenszolgáltatásának feltételeit;
<br>e) a 34. § (3) bekezdésében foglaltakat, ha azok a részvételi felhívásban nem szerepeltek;
<br>f) az eljárás lefolytatásának menetét és az ajánlatkérõ által elõírt különös szabályait;
<br>g) az elsõ tárgyalás idõpontját.
<br>A Kbt. 71/B. (1) bekezdés második fordulata szerint a hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik. Az ajánlati felhívásnak a 71. § (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d) , 3., 4., 8., 9. a)-c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.
<br>A Döntõbizottság megállapította, hogy az ajánlati felhívásban nem szerepel a Kbt. 9. sz. melléklet 3. a) pontja szerint beszerzési tárgy és mennyiség meghatározása, valamint az ajánlati dokumentáció sem felel meg a közbeszerzés keretében megvalósuló építési beruházásra vonatkozó ajánlati felhívás dokumentációjának részletes mûszaki tartalmáról szóló, a Kbt. 96. § (3) bekezdésében lévõ felhatalmazás alapján megalkotott 1/1996. (II. 7.) KTM sz. r. 5. számú melléklete szerinti mennyiségi kimutatásra vonatkozó elõírásnak. A Döntõbizottság megállapította, hogy az ajánlati felhívásban nem szerepel az ajánlattételi határidõ és a szerzõdéskötés idõpontja, amely szintén a Kbt. nyílt eljárásra vonatkozó, a Kbt. 33. § (1) bekezdése, a Kbt. 71. § (5) bekezdése és a 62. § (2) bekezdése szerinti elõírás.
<br>Az ajánlati felhívás nem tartalmazta a Kbt. 9. sz. melléklet a) és b) pontjai szerinti az ajánlattevõ szerzõdés teljesítésére vonatkozó, alkalmasságával kapcsolatos szempontokat és alkalmatlanná minõsítési szempontokat, mely kötelezõ lett volna legalább a Kbt. 46. § (4) és (5) bekezdése szerinti körben, továbbá a Kbt. 9. sz. melléklet c) pontja szerint az ajánlat elbírálásának szempontját.
<br>A Döntõbizottság nem fogadta el az ajánlatkérõ érveit, hogy a kiegészítõ beruházás megvalósulására figyelemmel, már nem volt szükséges a fenti szempontok megadása, ugyanis az a tény, hogy az ajánlatkérõ jogszerûtlenül már a beszerzés megvalósulása nagy részének befejezését követõen kezdeményezte a tárgyalásos eljárást, nem szolgálhat indokul az ajánlati felhívás tartalma jogszerû voltának igazolására.
<br>Az ajánlatkérõ 2003. január 15-én indított nyílt elõminõsítési eljárása a 2003. május 7-én történt szerzõdéskötéssel lezárult, tehát az annak keretében eszközölt pénzügyi, gazdasági és mûszaki alkalmasság körében megtett adatközlés már nem használható fel a jelen közbeszerzési eljárásban.
<br>A Döntõbizottság a fentiekre tekintettel megállapította, hogy az ajánlatkérõnek a hirdetmény közzététele nélküli tárgyalásos eljárás jogalapválasztással kapcsolatos döntése jogsértõ volt, valamint az ajánlati felhívás és a dokumentáció tartalma is a Kbt. fenti rendelkezéseibe ütközött.
<br>A Döntõbizottság a fentiek alapján a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés d) és f) pontja szerinti jogkövetkezményeket alkalmazta.
<br>A Kbt. 88. § (1) bekezdés f) pontja szerint a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Döntõbizottság a Kbt. fenti rendelkezése alapján döntött a bírság kiszabásáról. A bírság összegének megállapításánál figyelembe vehetõ körülményeket a Kbt. 88. § (4) és (5) bekezdései szabályozzák.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A hatályos jogszabályok szerint a legkisebb összeg szervezet vonatkozásában 1 000 000 Ft, természetes személlyel szemben pedig 100 000 Ft.
<br>A Döntõbizottság megállapította, hogy az ajánlatkérõ eljárásfajta választásra vonatkozó döntése már nem reparálható a már megkötött kiegészítõ vállalkozási szerzõdésre tekintettel. A Döntõbizottság az ajánlatkérõvel szemben szabta ki a bírságot figyelemmel arra, hogy az ajánlatkérõ a lebonyolítóval a jelen közbeszerzéssel kapcsolatban nem csak az elõzményi nyílt eljárásra vonatkozóan kötött írásban megbízási szerzõdést.
<br>A Döntõbizottság figyelemmel volt a bírság minimális összegének meghatározásánál arra, hogy a beszerzés nettó értéke 19 819 085 Ft, valamint az ajánlatkérõvel szemben a bírság kötelezõ kiszabásával kapcsolatos Kbt.-módosítás 2002. január 1-jei hatálybalépése óta még nem került sor jogsértés megállapítására.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 26.
<br>
<br>Dr. Csanádi Péter s. k., Bujdosó Gézáné s. k.,
<br>közbeszerzési biztos közbeszerzés biztos
<br>
<br>Dr. Tukacs László s. k.,
<br>közbeszerzési biztos
<br>
<br>
<br><br></body></html>