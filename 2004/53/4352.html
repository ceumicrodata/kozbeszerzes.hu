<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4352/2004)
</h2>
<br>1024 Budapest, Margit krt. 85.
<br>Ikt.sz.: D.160/23/2004.
<br>
<br>Tárgy: az OMS Hungária Kft jogorvoslati kérelme Kecel Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az OMS Hungária Kft. (2890 Tata, Bacsó B. u. 37., továbbiakban: kérelmezõ) jogorvoslati kérelmének, melyet Kecel Város Önkormányzata (6237 Kecel, Fõ tér 1., nevében eljár: L & L Kultúrmérnöki Iroda Kft., 1029 Budapest, Bercsényi u. 5., képviseli: dr. Ress Ferenc ügyvéd, 7102 Szekszárd, Pf. 519, a továbbiakban: ajánlatkérõ) "Kecel város szennyvízelvezetõ hálózatának és szennyvíztisztító telepének megvalósítása" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) az 53. § (1) bekezdés c) pontját, ezért megsemmisíti ajánlatkérõnek a kérelmezõ kizárására vonatkozó és azt követõ valamennyi döntését.
<br>A Döntõbizottság ajánlatkérõt 1 000 000 Ft, azaz egymillió forint bírsággal sújtja. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Az ajánlatkérõ 2003. december 31-én a Közbeszerzési Értesítõ 52. számában, 9691/2003 számon részvételi felhívást tett közzé nyílt elõminõsítési közbeszerzési eljárás megindítására a fenti tárgyban, melyet 0127/2004 számon módosított.
<br>A részvételi felhívás 9. pontjában határozta meg ajánlatkérõ az ajánlattevõk pénzügyi, gazdasági és mûszaki alkalmassága igazolásával kapcsolatos követelményeit és a szerzõdés teljesítésére alkalmatlanná minõsítési szempontokat.
<br>A részvételi felhívás 10. b) pontjában a szerzõdés teljesítésére alkalmatlanná minõsítés szempontjait határozta meg ajánlat kérõ.
<br>A felhívás 12. pontjában, az egyéb információk között, a hatodik francia bekezdésben meghatározta, hogy "az ajánlatkérõ elõírja a közbeszerzés értékének 10%-át meghaladó mértékben bevonni kívánt alvállalkozók ismertetését és a Kbt. 46. § (1)-(6) bekezdések szerinti nyilatkozatok megtételét és hatósági igazolások csatolását."
<br>A részvételi jelentkezési határidõre 13 részvételi jelentkezés érkezett, köztük kérelmezõé is.
<br>Kérelmezõ részvételi jelentkezésének 33. oldalán csatolta nyilatkozatát a Kbt. 46. § (1) bekezdés a) és c) pontja vonatkozásában, melyben kijelentette, hogy nem tartozik ezen törvényhelyek hatálya alá.
<br>A jelentkezéseket ajánlatkérõ értékelte, és ezt követõen 2004. február 27-én kihirdette a részvételi szakasz eredményét, mely szerint négy jelentkezõt minõsített alkalmasnak, részükre fogja az ajánlati felhívást megküldeni. Kilenc jelentkezést minõsített érvénytelennek, köztük kérelmezõ jelentkezését is. Kérelmezõ vonatkozásában az érvénytelenség okaként azt jelölte meg, hogy a benyújtott jelentkezésben jelentkezõ olyan nyilatkozatot tett, hogy nem tartozik a Kbt. 46. § (1) bekezdés c) pontjának hatálya alá. A rendelkezésére álló adatok alapján ugyanis ez a nyilatkozat nem felel meg a valós tényeknek, mert a jelentkezõt egy korábbi, három évnél nem régebben lezárult eljárásban hamis adatszolgáltatás miatt az eljárásból kizárták. Erre való tekintettel a Kbt. 52. § (2) bekezdésének b) pontja alapján a részvételi jelentkezést érvénytelennek nyilvánította. Megjegyezte továbbá, hogy a fentiek miatt a Kbt. 53. § (1) bekezdés c) pontjában foglaltak is fennállnak.
<br>Kérelmezõ 2004. március 16-án nyújtotta be jogorvoslati kérelmét, kérte annak megállapítását, hogy ajánlatkérõ megsértette a Kbt. 52. § (2) bekezdésének d) pontjában foglaltakat. Kérte ajánlatkérõ döntésének megsemmisítését, ajánlatkérõ költségekben való marasztalását, ideiglenes intézkedésként az eljárás felfüggesztését.
<br>Kérelmének indokául elõadta, hogy nem tartozik a Kbt. 46. § (1) bekezdés c) pontjának hatálya alá, hamis adatot nem szolgáltatott sem korábban, sem a jelen eljárásban sem.
<br>Elõadta, hogy ajánlatkérõ feltehetõen a Rétság város szennyvízcsatorna és -tisztító telep bõvítése tárgyú közbeszerzési eljárás részvételi szakaszának eredményhirdetési jegyzõkönyvére alapíthatja megállapítását, melyben az szerepelt, hogy kérelmezõ hamis adatot közölt, ezért az eljárásból kizárásra került. Azt azonban ajánlatkérõ nem tudja, hogy kérelmezõ abban az eljárásban az eljáró lebonyolítótól levélben helyesbítést kért, melyet a bonyolító - telefon útján megadott tájékoztatása szerint - elfogadott, és ennek megfelelõen a Közbeszerzési Értesítõben megjelent összegezés már nem is tartalmazta hamis adatszolgáltatásként az elkövetett hibát. Álláspontja szerint ezért nem áll fenn az ajánlatkérõ által megadott alkalmatlansági szempont, azaz kérelmezõ nem tartozik a Kbt. 46. § (1) bekezdés c) pontjának hatálya alá.
<br>Ajánlatkérõ észrevételében kérte a jogorvoslati kérelem elutasítását annak megalapozatlanságára való hivatkozással. Elõadta, hogy kérelmezõt nem érvénytelenség miatt zárták ki az eljárásból, hanem azért, mert a Kbt. 52. § (2) bekezdés b) pontja alapján nem volt jogosult az eljárásban részt venni. Elõadta, hogy a részvételi szakasz eredményhirdetését, 2004. február 27-ét megelõzõen jutott a birtokába a Rétság Város Önkormányzatának 3159/2003 számon közzétett közbeszerzési eljárásban keletkezett 2003. április 14-i jegyzõkönyv, mely szerint az OMS Hungária Kft. a részvételre jelentkezési dokumentációjában hamis adatot közölt, így a Kbt. 53. § (1) bekezdés c) pontja alapján az eljárás további szakaszából kizárásra került. Tekintettel arra, hogy kérelmezõ ez ellen a döntés ellen jogorvoslattal nem élt, így attól függetlenül, hogy a Közbeszerzési Értesítõben közzétett tájékoztatóban mi jelent meg, ajánlatkérõnek ez volt a végleges döntése. Ezt joghatályosan megváltoztatni sem ajánlatkérõnek, sem a bonyolítónak nem volt lehetõsége.
<br>Hivatkozott Rétság város polgármesterének 2004. március 8-án kelt levelére is, mely megerõsítette azt, hogy az OMS Hungária Kft. kizárásának oka a hamis adatszolgáltatás volt.
<br>A Döntõbizottság 2004. március 30-án megkereste Rétság Város Önkormányzatát, hogy nyilatkozzon arról, hogy kérelmezõ részvételi jelentkezésének érvénytelenségét milyen okra való hivatkozással állapították meg.
<br>Rétság város polgármestere 2004. március 31-én kelt nyilatkozatában kijelentette, hogy az eljárás során kérelmezõ hamis adatot közölt, s az eljárásból a Kbt. 53. § (1) bekezdés c) pontja alapján került kizárásra.
<br>A jogorvoslati eljárás során megtartott tárgyaláson kérelmezõ úgy nyilatkozott, hogy a bonyolító által telefonon adott tájékoztatásra alapítja azt az elõadását, hogy ajánlatkérõ a kizárási döntés indokolását megváltoztatta, ezért a Döntõbizottság megkereste a Márkus és Társa Bt.-t, amely a hivatkozott eljárásban ajánlatkérõ által megbízott bonyolító volt, hogy nyilatkozzon a kérelmezõ által elõadottakkal kapcsolatosan.
<br>A Márkus és Társa Bt. 2004. április 13-án kelt levelében az alábbiakat közölte: "A hivatkozott 3159/2003 számon indított eljárásban az OMS Hungária Kft. kizárására vonatkozó döntés indokolását és törvényi feltételét az ajánlatkérõ megváltoztatta, és a Közbeszerzési Értesítõben megjelent tájékoztatóban foglaltak alapján érvénytelenítette jelentkezését."
<br>Elõadta, hogy a döntés-elõkészítõ bizottság rendkívüli ülésen tárgyalta meg az ügyet. Igazoltnak látta, hogy kérelmezõ a vitatott referencia értékének, tartalmának figyelmen kívül hagyása mellett is igazolta alkalmasságát, továbbá hogy a referenciákra vonatkozó ajánlatkérõi elõírásokat teljes részletében (minõségre, részvételi formára) nem elégítette ki - és a levélben a tárgyi tévedését el is ismeri - ezért jelentkezése érvénytelensége megalapozott. Ezt követõen változtatta meg döntését az elõkészítõ bizottság, és a döntéshozó jóváhagyásával jelent meg a módosított hirdetmény.
<br>A 2003. május 7-én, a Közbeszerzési Értesítõben megjelent hirdetmény az OMS Hungária Kft. kizárása vonatkozásában az alábbiakat tartalmazta: "A felhívás 9.8. pontjában elõírtakat nem teljesítette teljességgel."
<br>2004. április 13-án Rétság Város Önkormányzatának polgármestere az alábbi bejelentést tette a Döntõbizottság részére:
<br>"Hivatkozva a Keceli Önkormányzat közbeszerzési eljárásával kapcsolatos kérésére és a 483/2004. számon küldött válaszlevelemre, az abban foglaltakat a következõkkel egészítem ki:
<br>Az eredményhirdetési eljáráson közölt és levelemben leírt kizáró okot az eredményhirdetési eljárást követõen az önkormányzat által megbízott közbeszerzési bizottság módosította, mint döntéshozó - Rétság város polgármestere - azt jóváhagytam. Ezt követõen a lebonyolító a döntésünk alapján tette közzé a közbeszerzési értesítõben a hirdetményt, amely az OMS Hungária Kft. jelentkezésének érvénytelenségét a Kbt. 52. § (2) bekezdés d) pontjára hivatkozva állapította meg. A hirdetményben foglaltak tartalmazzák az I. fordulóban hozott végleges döntésünket."
<br>Az egyéb érdekeltek érdemi észrevételt nem terjesztettek elõ.
<br>A Döntõbizottság a közbeszerzési eljárást ideiglenes intézkedéssel felfüggesztette.
<br>A Döntõbizottság megállapította, hogy a jogorvoslati kérelem az alábbiak szerint alapos.
<br>A Kbt. 46. § (1) bekezdés c) pontja kimondja, hogy a közbeszerzési eljárásban nem lehet ajánlattevõ vagy alvállalkozó, aki korábbi - három évnél nem régebben lezárult - közbeszerzési eljárásban általa a valóságnak megfelelõen ismert, de ettõl eltérõen közölt adatot (a továbbiakban: hamis adat) szolgáltatott és ezért az eljárásból kizárták, illetõleg a hamis adat szolgáltatását a bizottság vagy a bizottsági határozat bírósági felülvizsgálata esetén a bíróság jogerõs és végrehajtható határozatával megállapította.
<br>A Kbt. 52. § (1) bekezdése kimondja, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A (2) bekezdés b) pontja szerint érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni.
<br>A (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentáció ban meghatározott feltételeknek.
<br>Az 53. § (1) bekezdése alapján az ajánlatkérõnek ki kell zárnia az eljárásból azt az ajánlattevõt, aki
<br>a) a 46. §-ban foglaltak ellenére nyújtotta be ajánlatát;
<br>b) részérõl a kizáró ok az eljárás alatt következett be;
<br>c) hamis adatot szolgáltatott.
<br>A (2) bekezdés kimondja, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>A Döntõbizottságnak abban kellett állást foglalnia, hogy ajánlatkérõ jogszerûen zárta-e ki az eljárásból kérelmezõt a Kbt. 52. § (2) bekezdésének b) pontja alapján.
<br>A Döntõbizottság megállapította, hogy ajánlatkérõ megalapozatlan döntést hozott kérelmezõ kizárásáról az alábbiak szerint.
<br>Kérelmezõ az ajánlati felhívás 12. pontja alapján csatolta a Kbt. 46. § (1)-(6) bekezdése szerinti nyilatkozatát, mely szerint nem esik a 46. § hatálya alá. A Közbeszerzési Értesítõben a Rétság Város Önkormányzata által lefolytatott közbeszerzési eljárásról megjelent tájékoztató szerint kérelmezõ vonatkozásában a kizárás oka az volt, hogy "A felhívás 9.8. pontjában elõírtakat nem teljesítette teljességgel." Ezzel ellentétes tartalmú okirat - a Rétság Város Önkormányzata által lefolytatott közbeszerzési eljárás során készült jegyzõkönyv - volt ajánlatkérõ birtokában, mely a kérelmezõvel szemben hamis adatszolgáltatás miatti kizárást állapított meg. A Döntõbizottság álláspontja szerint az ajánlatkérõ rendelkezésére álló adatok nem voltak elégségesek arra, hogy megalapozzák kérelmezõ kizárását arra való hivatkozással, hogy korábbi eljárásban megvalósított hamis adat szolgáltatása miatti kizárása következtében az eljárásban nem jogosult részt venni. Ajánlatkérõ úgy alapította döntését a korábban lefolytatott eljárásban hozott - birtokában lévõ - jegyzõkönyv tartalmára, hogy nem tisztázta az azzal kapcsolatban felmerült ellentmondó körülményeket. Annak ellenére, hogy kérelmezõ az eljárás során olyan nyilatkozatot csatolt, mely szerint nem volt olyan korábbi eljárás, melybõl hamis adatszolgáltatás miatt kizárásra került, valamint a Rétság Város Önkormányzata által lefolytatott eljárásról megjelent tájékoztató a hamis adatszolgáltatás miatti kizárást nem tartalmazta, ajánlatkérõ nem hívta fel kérelmezõt nyilatkozattételre a birtokában lévõ és hamis adatszolgáltatást tartalmazó jegyzõkönyv vonatkozásában, amelyet pedig a Kbt. 57. § (1) bekezdése alapján megtehetett volna.
<br>Annak ellenére, hogy a Rétság Város Önkormányzata által lefolytatott eljárásról a Közbeszerzési Értesítõben megjelent tájékoztatóban nem szerepelt a hamis adatszolgáltatás, ajánlatkérõ nem kereste meg sem Rétság Város Önkormányzatát, sem a Rétságon lefolytatott közbeszerzési eljárás lebonyolítóját, hogy felvilágosítást kérjen a jegyzõkönyv és a tájékoztató tartalmának eltérésérõl.
<br>A Döntõbizottság álláspontja szerint a kizárás alkalmazására ajánlatkérõnek csak akkor lett volna jogszerûen lehetõsége, amennyiben a korábbi eljárásban megállapított hamis adatszolgáltatás ténye bizonyított lett volna. Jelen eljárásban a Döntõbizottságnak a Közbeszerzési Értesítõben megjelent tájékoztatót és az eljárás bonyolítójának azt az egybehangzó nyilatkozatát kellett figyelembe vennie, mely szerint a Rétság Város Önkormányzata polgármesterének végsõ döntése az volt, hogy kérelmezõt a Kbt. 52. § (2) bekezdés d) pontjára való hivatkozással, tehát nem hamis adatszolgáltatás, hanem a dokumentációban foglalt követelmények nemteljesítése miatt zárta ki az eljárásból.
<br>A Döntõbizottság a jelen eljárásban nem vizsgálhatta azt, hogy a Rétság Város Önkormányzata által lefolytatott közbeszerzési eljárásban a kérelmezõ kizárása vonatkozásában meghozott döntés jogszerû volt vagy sem. Ennek a kérdésnek a vizsgálatára a Döntõbizottságnak nem volt hatásköre.
<br>A Döntõbizottság nem fogadta el ajánlatkérõnek azt az álláspontját, mely szerint a rendelkezésére álló jegyzõkönyv megfelelõen alátámasztotta döntését. A Döntõbizottság e körben nem vette figyelembe az ajánlatkérõ által csatolt, a Rétság város polgármestere által március 8-án tett nyilatkozatot, mert azt ajánlatkérõ már a kizárásra vonatkozó döntését követõen szerezte be, tehát döntésének meghozatalakor ez a nyilatkozat nem játszott szerepet. A bizonyítási eljárás során a rétsági polgármester nyilatkozata, a lebonyolító nyilatkozata és a Közbeszerzési Értesítõben megjelent tájékoztató egybevetését követõen a Döntõbizottság azt tudta kétséget kizáróan megállapítani, hogy kérelmezõ a Rétság Város Önkormányzata által lefolytatott közbeszerzési eljárás bonyolítója által adott tájékoztatás és a Közbeszerzési Értesítõben megjelent tájékoztató alapján jogszerûen nyilatkozott arról, hogy nem volt olyan közbeszerzési eljárás, melybõl hamis adatszolgáltatás miatt 3 éven belül kizárásra került.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva - a fenti indokokra tekintettel - a Kbt. 88. § (1) bekezdés d) pontja alapján állapította meg, hogy az ajánlatkérõ megsértette a Kbt. 53. § (1) bekezdés c) pontját, és ezért a 88. § (1) bekezdés c) pontja alapján megsemmisítette ajánlatkérõnek a kérelmezõ ajánlatát érvénytelenné nyilvánító döntését, s az ezt követõen, a közbeszerzési eljárásban hozott valamennyi döntését.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdés szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a jogsértés reparálhatóságára tekintettel nem ítélte indokoltnak a minimális bírságnál magasabb összegû bírság kiszabását. A Döntõbizottság a közbeszerzési eljárás iratai alapján megállapította, hogy ajánlatkérõ bizottsági formában hozta meg döntéseit, erre tekintettel személyi felelõsségre nem vonható le következtetés.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 23.
<br>
<br>Dr. Telek Katalin s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br><br></body></html>