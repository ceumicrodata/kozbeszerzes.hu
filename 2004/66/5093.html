<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (5093/2004)
</h2>
<br>
<br>3.Kf.27.253/2003/3.
<br>
<br>A Fõvárosi Ítélõtábla, a dr. Hajdú István ügyvéd (6722 Szeged, Bécsi krt. 9.) által képviselt Rex-Terra Építõipari Fõvállalkozó és Környezetvédelmi Szolgáltató Kft. (6400 Kiskunhalas, Szilády Á. u. 5-7.) felperesnek a dr. Nagy László Gábor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2003. február 25-én kelt 25.K.33.319/2002/3. számú ítélete ellen az alperes által 4. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 30 000 (harmincezer) forint elsõ, másodfokú perköltséget.
<br>Kötelezi a felperest, hogy fizessen meg a magyar államnak - az illetékhivatal külön felhívására - 10 000 (tízezer) forint kereseti és 24 000 (huszonnégyezer) forint fellebbezési illetéket.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>A Magyar Közmû Beruházó és Üzemeltetõ Kft. ajánlatkérõ a Közbeszerzési Értesítõ 2002. június 19-i számában részvételi felhívást tett közzé Kiskunhalas Alsó- és Felsõváros szennyvízcsatorna-hálózatának megvalósítása tárgyában nyílt elõminõsítési közbeszerzési eljárás megindítására. Az ajánlatkérõ nevében a felperes járt el. A részvételi felhívás 9. b) pont 2. francia bekezdése a mûszaki alkalmasság igazolására a részvételre jelentkezõ (a feladat teljesítésébe bevonni kívánt) mûszaki-technikai felszereltségének bemutatását írta elõ. A 10. b) pont 10. francia bekezdése a részvételre jelentkezõknek a szerzõdés teljesítésére alkalmatlanná minõsítés szempontjai között megjelölte, ha a bemutatott technikai-gépi felszereltség alkalmatlan a közbeszerzés tárgyának megvalósítására, mert nem rendelkezik legalább 5 db gumikerekes kotró-rakodó géppel, 3 db 8 tonnás billenõ tehergépkocsival, 4 db önjáró vibrohengerrel, 4 db vákuumszivattyúval és 300 m2 táblás dúcolattal. A felhívás 12. pontja Egyéb információk rovatban a dokumentáció megvásárlását az elõminõsítési eljárásban való részvételi jelentkezés feltételeként írta elõ. A felperes az ajánlattevõk által feltett kérdésekre 2002. július 8-án kelt levelében a V. sorszám alatt feltett kérdésre adott válaszában - amely a részvételi felhívás 10. b) pont 10. francia bekezdésével kapcsolatban tett fel 2 kérdést - külön bekezdésben megjelölte, hogy "a technikai-gépi felszereltség bemutatásakor az önjáró vibrohenger helyett elfogadjuk a vibrolapot vagy a döngölõ békát is."
<br>A részvételre jelentkezõk ajánlatukban megjelölték az ajánlati felhívás 10. b) pontjának 10. francia bekezdésében elõírt 4 db önjáró vibrohengert, de feltüntették a vibrolapot és a döngölõ békát is. A részvételi szakasz eredményét a felperes 2002. július 31-én hirdette ki, majd a nyertes ajánlattevõvel az ajánlatkérõ a szerzõdést 2002. október 1-jén megkötötte.
<br>A 2002. szeptember 2-án jogorvoslati kérelmet elõterjesztõ ÉKISZ Rt. kérte az elõminõsítési szakaszt lezáró döntés megsemmisítését, és annak megállapítását, hogy a közbeszerzési eljárás során sérült a közbeszerzésekrõl szóló 1995. évi XL. törvény (a továbbiakban: Kbt.) 24. § (1) és (2) bekezdése, valamint a 63. § (6) bekezdése.
<br>Az alperes D.517/15/2002. sz. határozatában a jogorvoslati kérelemnek részben helyt adva megállapította, hogy az ajánlatkérõ nevében eljáró felperes megsértette a Kbt. 63. § (6) bekezdését, ezért vele szemben egymillió Ft bírságot szabott ki, ezt meghaladóan a jogorvoslati kérelmet elutasította. Indokolását arra alapította, hogy a felperes tájékoztató levelében a részvételi felhívás 10. b) pont 10. francia bekezdésében meghatározott feltételtõl eltérõ feltételt jelölt meg, ezzel módosította a részvételi felhívást anélkül, hogy azt hirdetményben közzétette volna. Nem fogadta el a felperes védekezését, mely szerint nem kívánta a részvételi felhívás feltételeit módosítani, a sérelmezett mondat a tájékoztató levélbe adminisztratív hiba következtében került be. Kifejtette, hogy a jogsértés megtörténte szempontjából nem releváns a tudatosság, hanem az eredmény a döntõ.
<br>Az alperes határozata ellen elõterjesztett keresetet az elsõfokú bíróság alaposnak találta és az alperes határozatát akként változtatta meg, hogy a felperesi jogsértés megállapítását mellõzte, a terhére kiszabott bírságot törölte és a jogorvoslati kérelmet elutasította. Jogi álláspontja szerint a Kbt. 63. § (6) bekezdése értelmében a részvételi felhívás módosítása akkor jogszerû, ha azt hirdetményben közzéteszik. A perbeli esetben ez nem történt meg, ezért a tájékoztató levélben szereplõ vitatott mondatnak sem lehet jogi kihatása. Megállapította, hogy e kitételnek jogi relevanciája ténylegesen nem is volt, mert valamennyi ajánlattevõ a részvételi felhívásban meghatározott feltételek szerint nyújtotta be ajánlatát. Osztotta az alperes határozatának azon megállapítását, hogy a jogsértés megtörténte szempontjából nem a tudatosságnak, hanem az eredménynek van jelentõsége. Kifejtette azonban, hogy a vitatott feltétellel kapcsolatban kérdés nem volt, a kitétel joghatás kiváltására nem alkalmas, és nem is volt releváns, ezért a törvény céljával és alapelveivel ellentétes lenne, az egyébként formai elhelyezkedését tekintve oda nem illõ mondatnak olyan jelentõséget tulajdonítani, amelynek alapján a felperes terhére a jogsértést meg lehetne állapítani.
<br>Az elsõfokú bíróság ítélete ellen az alperes terjesztett elõ fellebbezést annak megváltoztatása és a felperes keresetének elutasítása, valamint perköltségének megállapítása iránt. A határozatában kifejtett indokait kiegészítette a Kbt. 38. § (1) bekezdésének felhívásával, mely szerint a tájékoztatásnak összhangban kell lennie a részvételi felhívás és a dokumentáció tartalmával. Az elsõfokú bíróság álláspontjával szemben kifejtette, nincs jelentõsége annak, hogy a részvételre jelentkezõk milyen mûszaki tartalommal tették meg jelentkezésüket, mert a jogsértés azzal valósult meg, hogy a felperes az enyhébb alkalmassági feltételt meghatározó közlését nem tette hirdetménnyel közzé. Tévesnek minõsítette az elsõfokú bíróság álláspontját a tekintetben, hogy a tájékoztatás joghatás kiváltására nem volt alkalmas, mert álláspontja szerint a részvételre jelentkezõknek a mûszaki alkalmassági feltétellel kapcsolatban kellett figyelembe venni a tájékoztatásokat, mert az az ajánlati dokumentáció és a részvételi felhívás feltételeit értelmezte.
<br>A felperes ellenkérelmében az elsõfokú bíróság ítéletének helybenhagyását kérte.
<br>Az alperes fellebbezése alapos.
<br>Az elsõfokú bíróság a rendelkezésre álló adatok alapján a tényállást helyesen állapította meg, de az abból levont jogi következtetésével a másodfokú bíróság az alábbiak szerint nem értett egyet:
<br>Az alperes és az elsõfokú bíróság által is hivatkozott Kbt. 63. § (6) bekezdése a részvételi szakaszra vonatkozó dokumentáció és a részvételi felhívásnak a részvételi szakaszra vonatkozó részei módosítására akkor biztosít lehetõséget, ha azt hirdetménnyel közzéteszik. Az elsõfokú bíróság álláspontjával ellentétben a Fõvárosi Ítélõtábla az alperes álláspontját fogadta el, és a jogsértés megítélésekor azt vizsgálta, hogy az eredeti részvételi felhívásban megjelölt feltételekhez képest történt-e annak elemeiben változás, és ha igen, sor került-e a változás közzétételére. A részvételi felhívás 10. b) pontjának 10. francia bekezdésében megjelölt négy darab önjáró vibrohenger elõírással szemben a tájékoztató levél az ajánlattevõktõl egy lényegesen alacsonyabb mûszaki színvonalat követelt meg a vibrolap vagy döngölõ béka elfogadásával, amely nem vitásan a részvételi felhíváshoz képest változást, módosulást jelentett. Nincs annak jelentõsége, hogy ez a módosítás a felperes szándékának megfelelõen vagy azon túl került megfogalmazásra és vált a levél részévé. A jogsértés megtörténte szempontjából ugyanis - mint arra az alperes helyesen rámutatott és megállapítását e vonatkozásban az elsõfokú bíróság is osztotta - az eredménynek van jelentõsége, közömbös, hogy erre az eredményre a jogsértõ hogyan jutott. Az eredmény pedig nem más, mint adott elõírás módosításának ténye. Így irreleváns, hogy az V. sorszámú kérdésre adott válasz utolsó mondata belsõ munkaanyagból, vagy adminisztrációs tévedés eredményeként, szerkesztési hiba folytán került a tájékoztató levélbe, a jogsértés megállapítása szempontjából az a döntõ, hogy az eredeti részvételi felhívástól eltérõ feltételt a levél tartalmazta. A Kbt. nem ismeri a közbeszerzési eljárás szabályainak megsértésével kapcsolatban a szándékosság vagy gondatlanság fogalmát. Amennyiben a Kbt. valamely alapelvének, tételes szabályának sérelme megállapítható, a jogsértés fennáll. Ebben a vonatkozásban a jogsértés objektív felelõsségi szabály, közömbös, hogy tudatos vagy gondatlan magatartás
<br> eredményeként jött létre, kimentésére jogszabályi lehetõség nincs. Ezért szükségtelen volt az elsõfokú bíróság részérõl a mondat formai elhelyezkedésének vizsgálata és annak elemzése, hogy volt-e az ajánlattevõk részérõl a vonatkozó kitételre irányuló kérdés, mert annak van ügydöntõ jelentõsége, hogy a dokumentumban az eredeti részvételi felhívástól eltérõ elem szerepelt. Ugyanezen okból nem tartotta szükségesnek a Fõvárosi Ítélõtábla a kitétel tényleges jogi relevanciájának vizsgálatát sem. Az ugyanis nem volt vitás, hogy a bármilyen okból enyhébb alkalmassági feltételt meghatározó közlés hirdetmény útján közzétételre nem került, így megvalósult a Kbt. 63. § (6) bekezdésének sérelme.
<br>Mindezekre tekintettel a Fõvárosi Ítélõtábla az elsõfokú bíróság ítéletét a polgári perrendtartásról szóló 1952. évi III. törvény (a továbbiakban: Pp.) 253. § (2) bekezdése alapján megváltoztatta.
<br>A pervesztes felperest a Pp. 78. § (1), (2) és 79. § (1) bekezdése alapján kötelezte az elsõ és másodfokú eljárásban felmerült perköltség megfizetésére.
<br>A felperes pervesztessége következtében az illetékekrõl szóló 1990. évi XCIII. törvény (a továbbiakban: Itv.) 39. § (3) bekezdésének c) pontja, a 43. § (3) bekezdése, valamint a 46. § (1) bekezdése és a 64. § folytán alkalmazandó 6/1986. (VI. 26.) IM rendelet 13. § (2) bekezdése alapján köteles a tárgyi illetékfeljegyzési jog miatt le nem rótt kereseti és fellebbezési illeték megfizetésére.
<br>
<br>Budapest, 2004. március 10.
<br>
<br>Dr. Sára Katalin s. k.,	Dr. Páldy Zsuzsanna s. k.,
<br>a tanács elnöke	elõadó bíró
<br>
<br>Dr. Szõke Mária s. k.,
<br>bíró
<br><br></body></html>