<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5066/2004)
</h2>
<br>1024 Budapest, Margit krt. 85.
<br>Ikt.sz.: D.235/9/2004.
<br>
<br>Tárgy: a GE Hungary Rt. jogorvoslati kérelme Sátoraljaújhely Város Önkormányzat Erzsébet Kórháza közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a GE Hungary Rt. Medical Systems Division (1036 Budapest, Lajos u. 48-66., a továbbiakban: kérelmezõ) által a Sátoraljaújhely Város Önkormányzat Erzsébet Kórháza (3980 Sátoraljaújhely, Mártírok u. 9. képviseli: dr. Técsy Tamás ügyvéd, 3525 Miskolc, Kossuth u. 5., a továbbiakban: ajánlatkérõ) "1 db új - használatban még nem volt - egésztest-spirál CT-készülék beszerzése 60 hónapos, egyenlõ részletekben fizetendõ lízingkonstrukció keretében" tárgyú közbeszerzési eljárása ellen benyújtott kérelem alapján indított jogorvoslati eljárást - a jogorvoslati kérelem visszavonására tekintettel megszünteti.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek nincs helye és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek írásbeli nyilatkozatai alapján az alábbi tényállást állapította meg:
<br>Ajánlatkérõ 2004. április 2-án, a Közbeszerzési Értesítõ 37. számában (2203/2004 szám alatt) ajánlati felhívást tett közzé nyílt közbeszerzési eljárás megindítására a rendelkezõ részben megjelölt tárgyban.
<br>Ajánlatkérõ az ajánlati felhívása 4. pontjában a teljesítés határideje vagy a szerzõdés idõtartamaként elõírta, hogy a lízingszerzõdés aláírását követõ 2 hónapon belül el kell végezni a berendezés teljes körû üzembe helyezését, amely idõponttól kezdõdik az 5 éves, határozott idejû lízingidõszak az ajánlati dokumentáció szerint.
<br>Az ajánlati felhívás 9. pontja szerint az ajánlatkérõ a leszállított és üzembe helyezett berendezésre vonatkozó lízingdíjat az általa igazolt üzembe helyezési jegyzõkönyv aláírását követõ hónap 15. napjától kezdõdõen teljesíti havonta minden hónap 15. napjáig összesen 60 alkalommal.
<br>Az ajánlati felhívás 11. a) pontjában határozta meg az ajánlattevõk pénzügyi, gazdasági és mûszaki alkalmassága igazolására kért adatok és tények között az alábbiakat:
<br>- a 2002. és 2003. évek - a jelen beszerzés tárgyával megegyezõ (új egyszeletes spirál CT-készülék) - szállításai vonatkozásában kérjük megadni a szerzõdést kötõ fél nevét, a teljesítés minõségét igazoló kontaktszemély nevét, címét, telefonszámát,
<br>- legalább két referencianyilatkozat az elõzõ két év (2002., 2003.) jelen beszerzés tárgyával megegyezõ (új egyszeletes CT-készülék) szállításai közül, mely nyilatkozatokat a megrendelõ állította ki.
<br>Az ajánlati felhívás 11. b) pontjában, a szerzõdés teljesítésére alkalmatlanná minõsítésének szempontjaként többek között elõírta a beszerzés tárgyával (új egyszeletes CT-készülék) megegyezõ, 2002. és 2003. évekre vonatkozó, legalább egy referencia hiányát.
<br>Az ajánlatok elbírálásának szempontjaként az ajánlatkérõ az összességében legelõnyösebb ajánlat szempontja alapján kívánt dönteni az alábbi részszempontok, illetve azon belül alszempontok alapján:
<br>részszempontok
<br>súlyszámok
<br>- a megajánlott termék ára, a 9. pontban írtak figyelembevételével
<br>50
<br>- a megajánlott mûszaki színvonala
<br>40
<br>- a készülék továbbfejleszthetõségének, csatlakozási pontjainak száma, mértéke
<br>20
<br>- az ajánlott termék típusának elsõ forgalomba helyezése
<br>10
<br>- az utolsó módosítás dátuma
<br>10
<br>- fizetési konstrukció értékelése
<br>20
<br>- kedvezõbb kamat
<br>15
<br>- hosszabb futamidõ
<br>5
<br>- a jótállás ideje
<br>20
<br>- a megajánlott garanciális idõ
<br>4
<br>- garantált üzemidõ
<br>4
<br>- szervizdíj
<br>4
<br>- helyszíni hibajavítás megkezdésének ideje
<br>4
<br>- alkatrész-utánpótlás átfutási ideje
<br>4
<br>- egyéb kapcsolódó szolgáltatások, kedvezmények
<br>10
<br>- szállítási határidõ, 30 napos próbaüzemmel való átadás ideje
<br>5
<br>- a meglévõ CT-berendezés leszerelése, megvételére tett ajánlat
<br>5
<br>Kérelmezõ 2004. április 16-án jogorvoslati kérelmet terjesztett elõ, melyben kérte az ajánlati felhívás megsemmisítését, a jogsértés megállapítását, valamint költségeinek megtérítését. Ideiglenes intézkedésként kérte a közbeszerzési eljárás felfüggesztését.
<br>Kérelme indokolásául elõadta, hogy az alkalmatlanná minõsítés ilyen mértékû szûkítése nem indokolt, nincs összhangban a törvény 44. § (1) bekezdésének c) pontjával, mely nem tartalmaz a "tárgyával megegyezõ" kifejezést. Elõadta, hogy az utóbbi években a többszeletes berendezések vásárlása került elõtérbe, ezért az egyszeletes berendezésekre vonatkozó referenciák száma csökkent. Álláspontja szerint, amely ajánlattevõ rendelkezik a többszeletes berendezésre referenciával, az alkalmas az egyszerûbb berendezés szállítására is. Sérelmezte továbbá a 2., 3., 4. értékelési részszempontot és azok egyes alszempontjait is.
<br>Ajánlatkérõ 2004. január 9-én kelt észrevételében kérte az álláspontja szerint megalapozatlan jogorvoslati kérelem elutasítását, s kérelmezõnek az eljárás költségeiben történõ marasztalását.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>Kérelmezõ 2004. május 11-én kelt beadványában a jogorvoslati kérelmét visszavonta.
<br>A közbeszerzésekrõl szóló 1995. évi XL. törvény (a továbbiakban: Kbt.) 79. § (2) bekezdése szerint a Döntõbizottság eljárása kérelemre vagy hivatalból indul.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.
<br>A kérelmezõ jogorvoslati kérelmének visszavonására tekintettel, az Áe. 14. § (1) bekezdése alapján a Döntõbizottság a jogorvoslati eljárást megszüntette.
<br>A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a Kbt. 88. § (1) bekezdés h) pontjára.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. május 14.
<br>
<br>Dr. Telek Katalin s. k., 	Fábián Péter s. k.,
<br>közbeszerzési biztos 	közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br><br></body></html>