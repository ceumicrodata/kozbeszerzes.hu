<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5064/2004)
</h2>
<br>1024 Budapest, Margit krt. 85.
<br>Ikt.sz.: D.196/15/2004.
<br>
<br>Tárgy: dr. Kardkovács Kolos KT-tag jogorvoslati kezdeményezése és a CVI Kht. jogorvoslati kérelme a Borsod-Abaúj-Zemplén Megyei Kórház és Egyetemi Oktató Kórház közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a CVI Kht. (1123 Budapest, Alkotás u. 50., képviseli: dr. Buzás Erika ügyvéd, 1088 Budapest, Rákóczi út 27/A 111/1. és dr. Mancsiczky László ügyvéd, 4042 Debrecen, Pallagi u. 13., a továbbiakban: kérelmezõ) jogorvoslati kérelmének és dr. Kardkovács Kolos a Közbeszerzések Tanácsa tagja (1011 Budapest, Mária tér 3., a továbbiakban: kérelmezett) jogorvoslati kezdeményezésének, melyet a Borsod-Abaúj-Zemplén Megyei Kórház és Egyetemi Oktató Kórház (3526 Miskolc, Szentpéteri kapu 72-76., képviseli: dr. Técsy Tamás ügyvéd, 3525 Miskolc, Kossuth u. 7., a továbbiakban: ajánlatkérõ) "intervenciós kardiológiai beavatkozás (évi 2100 beteg, melybõl 700 terápiás beavatkozás) végzésére alkalmas laboratórium helyiségeinek teljes kialakítása és üzemeltetése az ajánlattevõ által biztosított saját gép-mûszer állományával (intervenciós kardiológiai beavatkozások végzésére alkalmas készülék(ek) telepítése és szakmai minimumfeltétel-rendszer biztosítása), valamint szakembereivel az ajánlati dokumentációban részletezettek szerint" tárgyú közbeszerzési eljárása ellen nyújtott be helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 44. § (7) bekezdését, és emiatt megsemmisíti ajánlati felhívása 11 a) pontjának 6., 7. és 8. francia bekezdését, továbbá a 11. b) pont 6. francia bekezdését.
<br>A Döntõbizottság ajánlatkérõt 1 000 000 Ft (azaz egymillió forint) bírsággal sújtja.
<br>Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>Kötelezi a Döntõbizottság ajánlatkérõt, hogy a határozat kézhezvételétõl számított 15 napon belül fizessen meg a kérelmezõ részére a 150 000 Ft (azaz egyszázötvenezer forint) igazgatási szolgáltatási díjat.
<br>A jogorvoslati eljárás során felmerült költségeiket ezt meghaladóan a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2004. március 12-i 29. számában tette közzé ajánlati felhívását nyílt eljárás megindítására a rendelkezõ részben meghatározott tárgyban. A beszerzés vonatkozott mind a laboratóriumi helyiségek teljes kialakítására, mind az üzemeltetésre az ajánlattevõ által biztosított saját gép- és mûszerállománnyal, valamint szakemberekkel. Ajánlatkérõ a rész, illetve többváltozatú ajánlattétel lehetõségét kizárta. Ajánlatkérõ 2004. július 15-ét határozta meg teljesítési határidõként és az azt követõ 7 évet az üzemeltetés idõtartamaként.
<br>Ajánlatkérõ felhívása 11. a) pontjában határozta meg az ajánlattevõk pénzügyi, gazdasági és mûszaki alkalmassága igazolására kért adatokat és tényeket. Kérte az ajánlattevõ által megajánlott berendezések részletes ismertetését és kapacitás lehetõségeinek leírását. Követelményként támasztotta a teljesítésbe bevonandó szakemberek (minimum 3 fõ) megnevezését, szakmai életrajzát, melyek közül minimálisan 2 fõ intervenciós kardiológiában (ezen belül is a terápiás eljárásokban) jártas orvos, akik legalább 5 éves szakmai gyakorlattal rendelkeznek. A laboratórium vezetõje vonatkozásában pedig legalább 8 éves szakmai gyakorlattal rendelkezõ szakember szükségességét rögzítette. Elõírta a minõségbiztosítási szakember és ajánlattevõ minõségbiztosítási rendszerének bemutatását, bármely nemzeti rendszerben akkreditálást igazoló tanúsítvány másolatának csatolási kötelezettségével.
<br>A referencia vonatkozásában a felhívás az alábbiakat tartalmazta:
<br>- ajánlattevõ igazolja magyarországi vagy az ajánlati felhívás megjelenésének idõpontjában EU-tagországból származó referencialevéllel a beszerzés tárgyára vonatkozóan legjelentõsebb, az intervenciós kardiológia körébe tartozó, saját szakemberei által végzett szolgáltatás nyújtását az elmúlt 3 évben (2001., 2002., 2003.) az alábbiak szerint:
<br>- diagnosztikus kardiológiai beavatkozások végzése tárgyában:
<br>- 2001. évben 1000 db
<br>- 2002. évben 2000 db
<br>- 2003. évben 4000 db
<br>- terápiás kardiológiai beavatkozások végzése tárgyában:
<br>- 2001. évben 300 db
<br>- 2002. évben 500 db
<br>- 2003. évben 1000 db
<br>Ajánlatkérõ az igazoláshoz magyar nyelvû referencialevél csatolását írta elõ azzal, hogy hitelesített fordítást is elfogad.
<br>A felhívás 11. b) pontjában határozta meg a szerzõdés teljesítésére alkalmatlanná minõsítés szempontjait, köztük az alábbiakat:
<br>- ajánlattevõ ajánlata nem tartalmazza az intervenciós kardiológiai beavatkozás végzésére alkalmas készüléket ajánlati dokumentációban meghatározott feltételek szerinti leírását, illetve a szakmai minimumkövetelmény által elõírtakat,
<br>- szakemberei között nincs legalább 2 fõ, akik a beszerzés tárgyában jártasak, legalább 5 éves szakmai gyakorlattal rendelkeznek, továbbá a laboratórium vezetésével legalább 8 éves szakmai gyakorlattal rendelkezõ szakember. Nem rendelkezik minõségbiztosítási szakemberrel,
<br>- amennyiben ajánlattevõ nem rendelkezik bármely nemzeti rendszerben történõ akkreditálását igazoló tanúsítvánnyal,
<br>- ajánlattevõ nem rendelkezik magyarországi vagy az ajánlati felhívás megjelenésének idõpontjában EU-tagországból származó, a 11. a) pontban meghatározott bontás szerinti referenciával.
<br>Ajánlatkérõ rendelkezett arról, hogy az ajánlatokat az összességében legelõnyösebb ajánlat szempontja alapján bírálja el, meghatározta a részszempontokat, súlyszámokat, értékelési ponthatárt és az értékelés módszerét.
<br>Ajánlatkérõ érvényességi feltételként írta elõ olyan cégkivonat csatolását, amely tartalmazza azon tevékenységi kört, mely alapján jelen közbeszerzési eljárás tárgya végezhetõ.
<br>Ajánlatkérõ felhívása 16. pontjában elõírta, hogy az ajánlattevõ tegyen szándéknyilatkozatot a szívsebészeti hiányzó infrastruktúra kialakítására - a szerzõdés aláírását, illetve az OEP finanszírozási befogadását követõ 2 éven belül - a szívsebészeti tevékenység végzéséhez szükséges átalakításokra, felszerelésére a szakmai minimumfeltételeknek megfelelõen.
<br>Ajánlatkérõ dokumentációt is összeállított, amely tartalmazta az ajánlatok benyújtásával szemben támasztott tartalmi és formai követelményeket, a specifikációt, az iratmintákat, a heaemodinamikai laboratórium kialakítását határozta meg követelményként.
<br>Ajánlatkérõ a dokumentáció 11.8.1 pontjában szakmai feltételként rögzítette, hogy: "Ajánlattevõnek vállalnia kell, hogy a jelen dokumentációban meghatározottak alapján és a saját tárgyi és személyi eszköz- és feltételrendszer az ajánlatában megjelölt szolgáltatást az orvostudomány jelenlegi szakmai színvonalának és ajánlatkérõ elvárásainak megfelelõen legjobb tudása és a vonatkozó szakmai szabályok és elõírások teljes körû megtartása mellett végzi." Ajánlatkérõ meghatározta a támasztott garancia és felelõsségbiztosítási követelményeit, teljes körû kártérítési felelõsséget állapított meg a 8.4. pontban. Ajánlatkérõ a dokumentáció 11.8.8. pontjában rögzítette a szakmai elvárásait, melyben kitért az alábbiakra is:
<br>- két mûszakos munkarend mellett ügyeleti szolgálat kialakítása,
<br>- 7 éves üzemeltetés, mely idõ alatt egy gépcsere beiktatása szükséges,
<br>- legalább 2 fõ szakorvos biztosítása, akik minimum 5 éves szakmai gyakorlattal rendelkeznek,
<br>- 1 fõ laboratóriumvezetõ orvos, aki minimum 8 éves szakmai gyakorlattal rendelkezik,
<br>- a feladat ellátáshoz szükséges asszisztencia biztosítása,
<br>- az intervenciós kardiológiai beavatkozások teljes körû feladatellátáshoz szükséges személyzet (orvosok, asszisztencia) létszáma és képzettsége - olyan szakembereket kell hogy jelentsen, akikkel ajánlattevõ képes ellátni az elvárásban meghatározott évi maximum 3000 beteg ellátását.
<br>A specifikáció III.1. pontjában állapította meg ajánlatkérõ a haemodinamikai laboratórium helyiségeinek kialakítási feltételeit, a III. 2. pontban a szívkatéterezõ berendezésekkel kapcsolatos alapvetõ elvárásokat, a III.3. pontban a szakmai tevékenységgel kapcsolatos elvárásokat, annak leírását, a beavatkozások megnevezését.
<br>Ajánlatkérõ 2004. március 29-én konzultációt tartott. Ennek keretében tájékoztatást kértek tõle az intervenciós kardiológiai beavatkozások, illetve a terápiás beavatkozások számáról, figyelemmel arra, hogy a felhívás 2100-as esetszámához képest a dokumentáció évi max. 3000 beteg ellátását jelölte meg. Ajánlatkérõ válaszában közölte, hogy a beavatkozások száma egyelõre meghatározhatatlan adat, tekintettel arra, hogy eddig BAZ megyében ilyen jellegû laboratórium nem mûködött, így a kiírt számok prognosztizált számok, mivel a Debreceni Orvostudományi Egyetemen, a Pécsi Orvostudományi Egyetemen, valamint a Budapesti Orvostudományi Egyetemen végeznek haemodinamikai beavatkozásokat. Az össz. magyarországi betegállományból tervezhetõk viszonylag nagy szórással az észak-magyarországi régióban végzendõ beavatkozások. A közölt számok a továbbfejlesztés lehetõségét mutatják, hiszen a kiírásban meghatározott beavatkozások száma egy idõ után lényegesen több lesz, mely egyenlõre meghatározhatatlan adat. Ajánlatkérõ a konzultáción is megerõsítette, hogy az eredeti tervek módosításra kerültek és két munkahelyes haemodinamikai laboratórium kialakítása szükséges. A konzultáción átadták az azon megjelentek részére a komplett kivitelezési tervdokumentáció egy-egy példányát.
<br>A kérelmezõ 2004. március 29-én nyújtotta be a jogorvoslati kérelmét, a hiánypótlási eljárást követõen a Döntõbizottság D.196/2004. szám alatt indította meg a jogorvoslati eljárást 2004. április 1-jén.
<br>Dr. Kardkovács Kolos, a Közbeszerzések Tanácsa tagja 2004. március 30-án nyújtotta be jogorvoslati kezdeményezését, melynek alapján D.198/2004. szám alatt került megindításra a jogorvoslati eljárás.
<br>A Döntõbizottság a két jogorvoslati eljárást D.196/2004. szám alatt egyesítette.
<br>Mind a jogorvoslati kérelem, mind a hivatalbóli kezdeményezés arra irányult, hogy ajánlatkérõ a felhívása mûszaki alkalmasságra vonatkozó követelményei között a referencia vonatkozásában a Kbt. rendelkezéseit megsértve határozta meg az évi 2100 beteghez képest a 2003. évre a 4000 db diagnosztikai kardiológiai beavatkozást, 1000 db terápiás kardiológiai beavatkozást.
<br>A kérelmezõ álláspontja szerint ez a beavatkozási szám irreálisan aránytalan, és olyan feltételt támaszt, amely mellett az ajánlattevõk egyenlõ eséllyel ajánlatot tenni nem tudnak, és ez sérti a Kbt. 33. § (1) bekezdését. A kérelmezõ vélelmezte, hogy a közzétett magyarországi betegvizsgálati statisztikák alapján csak egy potenciális ajánlattevõ felel meg a felsorolt elõfeltételeknek.
<br>A kezdeményezõ álláspontja szerint a Kbt. 33. § (1) bekezdésén kívül vélhetõen megsértésre kerültek a Kbt. 24. §-ában meghatározott alapelvek, továbbá a Kbt. 44. § (7) bekezdésének azon elõírása, hogy ajánlatkérõ a szerzõdés teljesítéséhez ténylegesen szükséges feltételek mértékéig írhatja elõ az alkalmassági követelményeit.
<br>A kezdeményezõ becsatolta a szívkatéteres diagnosztika és terápia 2002. évi statisztikai adatait, melyek az országban ilyen tevékenységet végzõ intézményenként mutatja be az általuk elvégzett beavatkozások számát. Az összesítést dr. Voith László készítette.
<br>A kezdeményezõ is hivatkozott arra, hogy a rendelkezésére álló adatok alapján csak korlátozott számú ajánlattevõ (2003. évre a 4000 db-os diagnosztikai beavatkozási kritérium vonatkozásában csak a Debreceni Egyetem, a Kardiológiai Klinika és a Pécsi Tudományegyetem, Szívgyógyászati Klinika) rendelkezik. Ezen belül utalt arra is, hogy ismerete szerint kettõ alkalmaz a beszerzés tárgya vonatkozásában vállalkozót (a Debreceni Egyetemnél a Novomed Kft.-t jelölte meg vállalkozóként).
<br>Mindketten kérték jogsértés megállapítását, ajánlatkérõ felhívásának részleges, illetve teljes megsemmisítését, továbbá ideiglenes intézkedésként a közbeszerzési eljárás felfüggesztését.
<br>A kérelmezõ 2004. április 13-án észrevételében közölte, hogy tudomása szerint a Debreceni Egyetemnél a Cardiolab Kft. végzi a vállalkozási tevékenységet, mely nem jogutódja a Novomed Kft.-nek. Erre tekintettel kérte annak tisztázását, hogy amennyiben a korábbi közbeszerzési eljárás nyertese, nevezetesen a Novomed Kft. a feladat teljesítésére alkalmatlanná vált, akkor a Debreceni Egyetem miért nem írt ki új közbeszerzési eljárást. Kérte annak megállapítását is, hogy legálisan mely társaság rendelkezik a jelen közbeszerzési eljárásban felhasználható debreceni üzemeltetési referenciával.
<br>A Döntõbizottság nyilatkozattételre hívta fel a kérelmezõt az észrevétele fenti tartalmával kapcsolatban, hogy azt észrevételéként vagy önálló kérelmi elemként kéri figyelembe venni. Amennyiben önálló jogorvoslati kérelemként, akkor annak hiányait pótolja és - elutasítás terhe mellett - a Kbt. elõírásainak megfelelõen nyújtsa be.
<br>A kérelmezõ a felhívást követõen önálló jogorvoslati kérelmet terjesztett elõ a Debreceni Orvostudományi Egyetem, a Novomed Kft. és a Cardiolab Kft. ellen, mely D.242/2004. szám alatt van folyamatban.
<br>A Döntõbizottság a D.196/12/2004. számú határozatában ideiglenes intézkedést hozott, ajánlatkérõ közbeszerzési eljárását felfüggesztette.
<br>Ajánlatkérõ kérte az alaptalan kérelem, illetve kezdeményezés elutasítását. Ismertette, hogy az észak-magyarországi régióban jelenleg nem üzemel haemodinamikai tevékenység végzésére alkalmas laboratórium, ilyet Kelet-Magyarországon a DOTE mûködtet, illetve a jogorvoslati kezdeményezés mellékletét képezõ szívkatéteres diagnosztika és terápia megnevezésû kimutatásban feltüntetett klinikák, kórházak. Ajánlatkérõ, illetve a BAZ megyei kórházak most betegeiket az ilyen beavatkozásokat végzõ klinikákhoz utalják be. Nem állapítható meg pontosan, hogy jelenleg BAZ megyébõl milyen nagyságrendû beutalás történik évente az ország más kórházaiba a beavatkozások elvégzése érdekében, továbbá a laboratórium kiépítését követõen a szûkebb régióból is várható a beutalások számának növekedése.
<br>Ajánlatkérõ rámutatott arra, hogy a beszerzés tárgya speciális: ki kell építeni ajánlattevõnek a beavatkozásokhoz szükséges laboratóriumot és azt mintegy mûtõként üzemeltetni az orvosszakmai elõírásoknak megfelelõen. A szív- és koszorúér- megbetegedések diagnosztizálásának egyik módja a szívkatéterezés, mely voltaképpen mûtétnek felel meg, fekvõbeteg-ellátás keretében. Erre tekintettel a biztonságra törekvés elengedhetetlen feltétel, hiszen bármely mûhiba, szövõdmény esetén a betegeket haladéktalanul a debreceni szívsebészetre kell szállítani.
<br>Az észak-magyarországi régióban köztudomású, hogy a szív- és érbetegségek az országos átlagot meghaladják, erre tekintettel olyan biztonsággal kellett meghatározni a felhívás feltételeit, mely az emberi életet, betegbiztonságot tekinti elsõdlegesnek. Az esélyegyenlõség nem kizárólag jogi kategória, hanem felelõs kiválasztási folyamat része, viszonylagossága mérlegelési jogkörbe tartozik, mivel nem árubeszerzésrõl van szó, hanem olyan fokozott felelõsséggel végzendõ haemodinamikai beavatkozásokról, ahol a magasabb szaktudást a magasabb, nagyobb számú beavatkozás biztosítja. Ajánlatkérõ nem teheti meg, hogy alacsony vagy középarányos referenciát kér, épp ellenkezõleg, életvédelmi orvosi szakszempontok alapján köteles a lehetõ legkisebb kockázat felvállalásával a betegek biztonságát garantálni. A kisebb tapasztalattal rendelkezõ ajánlattevõk nyilván nagyobb hibaszázalékkal dolgoznak, mint a nagy rutinnal rendelkezõ, a referenciában elõírtakat teljesíteni tudó laboratóriumok.
<br>Ajánlatkérõ két munkahelyes laboratórium kialakítását célozta meg, elõírta, hogy ajánlattevõ három kardiológus, erre szakosodott orvost köteles biztosítani, még 3 fõ betanítását kell vállalni a kórház közalkalmazotti állományából. Ilyen szakembereket csak azok a klinikák, gazdasági társaságok tudnak biztosítani, amelyek nagy létszámmal mûködnek, az egy szakemberre jutó darabszám szerint a legtöbb beavatkozást végezték.
<br>Ajánlatkérõ csatolta dr. Kalo Emil kardiológus osztályvezetõ fõorvos nyilatkozatát is, mely szerint nem határozták meg túlzott mértékben a referenciakövetelményt, ezt csak a háromszoros követelmény mellett lehetne megállapítani. A teljesítéshez professzionális szervezet szükséges, és ennek alapján ítélhetõ meg, hogy az ajánlattevõ milyen volumenû vizsgálati számra és beavatkozásra van felkészülve. Az ajánlatkérõ kórház felel azért, hogy a biztonságos betegellátás érdekében megfelelõ referenciákat és garanciákat kérjen.
<br>Ajánlatkérõ hivatkozott arra, hogy az esélyegyenlõséget és az egyenlõ elbánás elvét is biztosította. A magas szintû biztonságra törekvés mellett is lehetõség van arra, hogy bármely EU-tagországból származó ajánlattevõ tehessen ajánlatot. Várható, hogy a kezdeti 2100-as betegszám lényegesen növekszik a laboratórium felállítását követõen.
<br>Ajánlatkérõ figyelembe vette az Országos Kardiológia Szakmai Kollégium állásfoglalásait, ismertek elõtte a vonatkozó éves statisztikák, melyek mellett is úgy ítélte meg, hogy a Kbt. 44. § (7) bekezdése rendelkezéseit sem sérti a meghatározott referenciakövetelmény, melynek meghatározása együttesen fejezi ki a jogi és orvosszakmai elvárásokat.
<br>Hivatkozott arra is, hogy referenciakérésben a gyakorlat elfogadja a kétszeres referencia kérését is. Utalt arra is, hogy valószínûleg a miskolci új haemodinamikai laboratórium kialakítása következtében a debreceni klinikán végzett beavatkozások száma csökken, és így könnyebben biztosítható a szükséges személyi állomány.
<br>Bejelentette, hogy a dokumentációt a kérelmezõ, a Cardiolab Kft. és a Siemens Rt. Orvostechnika vásárolta meg.
<br>Kérelmezõ ajánlatkérõ észrevételére tett írásbeli és tárgyalási nyilatkozatában elõadta, hogy ajánlatkérõ megalapozatlanul hivatkozik arra, hogy a kisebb tapasztalattal rendelkezõ ajánlattevõk nagyobb hibaszázalékkal dolgoznak. E körben utalt arra, hogy az éves centrumbeszámolók adataiból kiderül, hogy a kardiológiai beavatkozásokat végzõ ellátóhelyek statisztikája kiegyenlített a betegbiztonság tekintetében.
<br>A kérelmezõ hivatkozott arra is, hogy a Kardiológiai Szakmai Kollégium testületileg kompetencia híján sem foglalkozott ajánlatkérõ közbeszerzési eljárása feltételrendszerével.
<br>A kérelmezõ becsatolta a Kardiológiai Szakmai Kollégium hivatalosan közzétett, testületileg készített szakmai állásfoglalásait.
<br>A kérelmezõ szerint az állásfoglalás a biztonságos mûködést garantáló minimális esetszámot évi legalább 1000 szívkatéterezésben, melybõl legalább 300 katéteres terápiás beavatkozás határozza meg. A kérelmezõ álláspontja szerint a hazai katéteres laboratóriumok egy kivételével megfelelnek ennek a követelménynek, ezt tükrözi az, hogy a centrumok betegbiztonsági statisztikája kiegyenlített. A kérelmezõ szerint ajánlatkérõ nem veszi figyelembe, hogy nemcsak a centrum nagysága, hanem az ajánlattevõ által delegált orvosok gyakorlata is hatással van a betegbiztonságra. Erre tekintettel az érvényes ajánlattételhez elegendõ referencia szintje jogsértõ, a verseny lehetõségét tudatosan kizáró módon lett meghatározva. Megítélése szerint a dokumentációt megvásárló cégek közül a Siemens Rt. saját referenciával nem rendelkezik, így ajánlatot a Cardiolab Kft.-vel együtt tud benyújtani. A beszerzés tárgyában hazánkban mindössze két cég, a Cardiolab Kft. és a kérelmezõ végez üzemeltetést és rendelkezik szakmai referenciával. A jelen eljárás versenyt korlátozó törekvése a kérelmezõ kizárását célozza.
<br>A kérelmezõ elõadta, hogy õ a Bajcsy-Zsilinszky Kórház haemodinamikai laboratóriumát üzemelteti. A laboratóriumok között, illetve az ott végzett beavatkozások számában a különbséget az is okozza, hogy miként alakították ki a laboratóriumot, az egy munkahelyes vagy két munkahelyes. Ez egy objektív adottság. Így az a laboratórium, amely egy munkahelyes nem tud évi hozzávetõlegesen 2000 esetszámnál több beavatkozást elvégezni. A kérelmezõ által üzemeltetett laboratórium szintén egy munkahelyes és ennek megfelelõ a kérelmezõ által elvégzett beavatkozási szám is 2003-ban 2106.
<br>A kérelmezõ azt nem vitatta, hogy a jelenlegi személyi állománya önmagában nem elégséges a Bajcsy-Zsilinszky Kórház mellett még az ajánlatkérõnél a laboratórium teljes üzemeltetéséhez, azonban a kérelmezõ, mint minden vállalkozás természetesen fejlõdhet, bõvülhet. Hasonló probléma egyébként a Cardiolab Kft. vonatkozásában is bekövetkezhet, ez a vállalkozás a debreceni magasabb esetszámhoz alakította ki a szervezetét.
<br>A kérelmezõ tárgyalási nyilatkozatában elfogadta az ajánlatkérõ által a felhívásában meghatározott 2100-as évi esetszámot.
<br>A kérelmezõ megítélése szerint a 4000-es 2003-ra megkövetelt beavatkozási szám olyan nagyságrendû, mely jelentõsen meghaladja a lakosságarányos betegszámot a beszerzés vonatkozásában. Álláspontja szerint az ajánlatkérõ által meghatározott referenciakövetelmények fele lenne az, amely megfelelne a Kbt. szabályainak. Ilyen referenciakövetelmények mellett a kérelmezõ is részt tudna venni ajánlatkérõ közbeszerzési eljárásában. Utalt arra is a kérelmezõ, hogy nem érthetõ ajánlatkérõ elõírása olyan vonatkozásban sem, hogy miért határozta meg 100%-osan emelkedõen az egyes évekre az elvárt beavatkozási számot.
<br>Egyéb érdekeltként a Cardiolab Kft. kérte a jogorvoslati kérelem, illetve a jogorvoslati kezdeményezés elutasítását.
<br>Írásbeli és tárgyalási nyilatkozatában rámutatott arra, hogy a Kbt. szabályait az adott közbeszerzési eljárás specifikumaira figyelemmel kell alkalmazni. Az eljárás tárgya egy egészségügyi közszolgáltatás nyújtása, mellyel szemben az egészségügyi jogszabályok alapján követelmény a folyamatosság és a biztonságosság. Erre tekintettel csak a megfelelõ gyakorlattal, tapasztalattal és kapacitással rendelkezõ ajánlattevõ fogadható el. Lehetõség van nemcsak hazai, de külföldi cégek részére is az ajánlattételre.
<br>Hangsúlyozta, hogy az ajánlattevõknek a most elvállalásra kerülõ évi 2100 db kardiológiai beavatkozás mellett el kell végezni a korábbi szerzõdésükben vállalt számú beavatkozásokat is. Így indokolatlan volna az alkalmasságot igazoló kardiológiai beavatkozásszámot csupán évi 2100 db mennyiségben elõírni referenciaként.
<br>A Cardiolab Kft. tárgyaláson a statisztikai adatok alapján általa készített kimutatásokat csatolt annak bemutatására, hogy Magyarországon miként alakul a kardiológiai beavatkozások száma. Azt nem vitatta, hogy az egyes laboratóriumok által végzett esetszámot döntõen meghatározza, hogy egy vagy két munkahelyes laboratórium van az adott intézményben. A kérelmezõ egy munkahelyes laboratóriumban végzi tevékenységét, és ennek megfelelõen az éves esetszáma 2106. Hangsúlyozta, hogy ajánlatkérõ két munkahelyes laboratórium kialakítását tervezi, és annak mûködtetését két mûszakos rendben. A Cardiolab Kft. elfogadta a kérelmezõ által hivatkozott Kardiológiai Szakmai Kollégium szakmai állásfoglalásait. Ugyanakkor megítélése szerint az alkalmassági követelmények körében úgy kell meghatározni az elõírásokat, hogy az adott vállalkozás képes is legyen a teljesítésre. A Cardiolab Kft. jelenleg nagyobb személyi állománnyal végzi két munkahelyen a beavatkozásokat, illetõleg fejlesztést is végrehajtott, így ebbõl biztosítható a szükséges személyi állomány Miskolcon is, illetve amennyiben indokolt, bõvítésre is sor kerülhet. Egyébként pedig várhatóan a Debrecenben végzett beavatkozások száma csökkeni fog a miskolci laboratórium mûködésének megkezdését követõen.
<br>A Cardiolab Kft. ajánlatkérõvel egyezõen hangsúlyozta a kardiológiai beavatkozások fokozott veszélyességét, különösen amiatt, hogy jelenleg Miskolcon szívsebészet nem mûködik.
<br>A Döntõbizottság az alábbi indokokra tekintettel megállapította, hogy a jogorvoslati kezdeményezés, illetve kérelem alapos.
<br>A jogorvoslati eljárás tárgyát ajánlatkérõnek a mûszaki alkalmasság körében támasztott referenciakövetelménye képezte, erre tekintettel elõször azt vizsgálta a Döntõbizottság, hogy ajánlatkérõ felhívásának ezen része a Kbt. alkalmasságra vonatkozó szabályozásának megfelel-e.
<br>A Kbt. 44. § (1)-(2) bekezdése határozza meg, hogy ajánlatkérõ milyen igazolási módot írhat elõ a pénzügyi, gazdasági és mûszaki alkalmasságra, melyek közül a Kbt. 44. § (3) bekezdése alapján ajánlatkérõ választhat.
<br>A Kbt. 44. § (6) bekezdése értelmében ajánlatkérõnek az ajánlati felhívásban meg kell határoznia, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Kbt. fenti rendelkezései ajánlatkérõ döntési jogkörébe utalják az alkalmassággal szemben támasztott követelmények meghatározását.
<br>Ajánlatkérõ e szabályozási joga azonban nem minõsíthetõ korlátlannak. A Kbt. fenti szakaszai több vonatkozásban állapítanak meg szigorító, illetve kizáró feltételeket az alkalmasság igazolásával kapcsolatban.
<br>A Kbt. 44. § (7) bekezdése értelmében a közbeszerzés tárgyára kell korlátoznia ajánlatkérõnek az adatok és tények kérését, és tekintettel kell lennie a beszerzés becsült értékére is. A Kbt. e rendelkezése csak a teljesítéshez ténylegesen szükséges mértékig engedi meg alkalmassági feltételek elõírását. A Kbt. ezen általános rendelkezései alapján minden esetben a beszerzés egyedi specifikumai alapján kell ajánlatkérõnek meghatározni a konkrét alkalmassági feltételrendszerét.
<br>A Döntõbizottság álláspontja szerint ajánlatkérõ - az alábbi indokokra tekintettel - a referenciakövetelménye vonatkozásában a teljesítéshez ténylegesen szükséges mértéket meghaladóan állapította meg az elõírásait.
<br>Ajánlatkérõ beszerzésének több specifikus vonása van.
<br>Ajánlatkérõ beszerzése - a laboratóriumi helyiségek kialakításán, a gépek, berendezések biztosításán kívül - a haemodinamikai laboratórium üzemeltetésére és kardiológiai beavatkozások végzésére irányul. Ez az orvosi szolgáltatási tevékenység végzése azonban önmagában nem teszi jogosulttá ajánlatkérõt arra, hogy a Kbt. elõírásaitól függetlenül állapítsa meg a referenciakövetelménye nagyságrendjét.
<br>A referencia mint alkalmassági igazolási mód azt juttatja kifejezésre, hogy az adott ajánlattevõ milyen típusú tevékenységet, milyen nagyságrendben, milyen eredménnyel végzett korábban. Ezzel tájékoztatja az ajánlatkérõt és ebbõl ajánlatkérõ következtetéseket tud levonni az alkalmasság megítélésére. Természetesen minél nagyobb nagyságrendû, értékû referencia kerül bemutatásra, annál "inkább" következtetés vonható le az adott ajánlattevõ alkalmasságára. Ezt a túlbiztosítást azonban a Kbt. 44. § (7) bekezdése kizárja. Referenciakövetelményt is csak a teljesítéshez szükséges mértékig lehet támasztani, amely azt jelenti a gyakorlatban, hogy alapvetõen olyan korábbi teljesítések igazolása várható el jogszerûen, amely megfelel ajánlatkérõ beszerzése tárgyának, jellegének, specifikumainak, értékének. Az ilyen referenciák is megfelelõen igazolják az ajánlatkérõ számára, hogy az ajánlattevõ ugyanilyen tárgyú, nagyságrendû, specifikumú teljesítésre képes lesz ajánlatkérõ beszerzési igényének kielégítése során.
<br>A Döntõbizottság összevetette ajánlatkérõ beszerzési igényét a kifogásolt referenciakövetelménnyel. Ajánlatkérõ kifejezetten évi 2100 intervenciós kardiológiai beavatkozásban határozta meg beszerzése tárgyát a felhívásában.
<br>A Döntõbizottság megítélése szerint az alkalmassági feltételek meghatározása körében annak még nincs relevanciája, hogy elvileg az évek során lehetséges a beavatkozások számának emelkedése. Ez egyrészt csak egy lehetõség, másrészt ajánlatkérõ egyértelmûen beszerzési igényét évi 2100 kardiológiai beavatkozásban jelölte meg.
<br>A beszerzés tárgyához képest a Döntõbizottság álláspontja szerint a 2003. évre vonatkozó 4000 db kardiológiai beavatkozás referenciaként való támasztása túlzott mértékû, meghaladja a teljesítéshez szükséges mértéket. Nem vonható le olyan következtetés - a Döntõbizottság rendelkezésére álló bizonyítékok alapján -, hogy az ennél alacsonyabb referenciával rendelkezõk nem lennének alkalmasak a teljesítésre.
<br>A Döntõbizottság nem fogadta el ajánlatkérõ, illetve a Cardiolab Kft. fentiekben ismertetett részben orvosszakmai hivatkozásait.
<br>A Döntõbizottság az orvosszakmai rész vonatkozásában a jogorvoslati eljárás során becsatolt Kardiológiai Szakmai Kollégiumi állásfoglalásokat vette figyelembe. E szakmai kollégium azt határozta meg követelményként, hogy legalább 1000 beavatkozás elvégzése szükséges, és ebben az esetben a beavatkozások biztonságával szemben támasztott szakmai igény teljesül. Emellett a rendelkezésre álló orvosi tevékenység végzésére vonatkozó statisztikák sem igazolták azt, hogy eltérõek lennének a beavatkozások nagyságrendjébõl eredõen a hibaszázalékok és emiatt szükséges legalább 4000 kardiológiai beavatkozás korábbi elvégzésének igazolása. Épp ellenkezõleg azt jutatták kifejezésre, hogy a beavatkozások nagyságrendjétõl függetlenül kiegyenlített a beavatkozások biztonsága, azonos a hibaszázalék. Erre tekintettel a Döntõbizottság megítélése szerint ajánlatkérõnek különösen körültekintõen kell megállapítani az alkalmassági követelményeit annak érdekében, hogy ne következzen be olyan helyzet, hogy egyébként az eddigi kardiológiai tevékenysége által ilyen beavatkozások végzésére alkalmas potenciális ajánlattevõk ne záródjanak ki a közbeszerzési eljárásban való részvétel lehetõségébõl.
<br>A Döntõbizottság a fenti indokok alapján megállapította, hogy ajánlatkérõnek a referencia vonatkozásában támasztott követelményrendszere sérti a Kbt. 44. § (7) bekezdését.
<br>Ajánlatkérõ ezen kívül is több mûszaki alkalmassági követelményt állapított meg, erre tekintettel a Döntõbizottság csak a referenciakövetelménnyel kapcsolatos rendelkezéseket semmisítette meg. Ajánlatkérõ számára fennáll a lehetõség arra, hogy ajánlati felhívását saját hatáskörben ezt meghaladóan is módosítsa.
<br>A jogorvoslati eljárás során az ajánlatkérõ és a Cardiolab Kft. jelezte, hogy amiatt is elõnyösebb ajánlatkérõ számára a Cardiolab Kft. esetleges teljesítése, mert jelenleg nagyobb szervezettel rendelkezik, melybõl könnyebben megoldhatja az átcsoportosítását, illetve várható a DOTE-nél végzett beavatkozások számának a csökkenése.
<br>Ezzel kapcsolatban a Döntõbizottság rámutat arra, hogy a jogorvoslati eljárás tárgya ajánlatkérõ ajánlati felhívása, az megfelel-e a Kbt. rendelkezéseinek.
<br>Az alkalmasság tényleges vizsgálatát ajánlatkérõ végzi majd el a benyújtott ajánlat, ajánlatok alapján.
<br>Ajánlatkérõ a felhívásában egyébként sem támasztott követelményt ilyen vonatkozásban.
<br>Ajánlatkérõ a Kbt. fentiekben ismertetett alkalmasság szabályozása alapján, annak keretei között jogosult alkalmassági feltételeket megállapítani a teljesítés biztosítása érdekében. A potenciális ajánlattevõk pedig maguk döntik el, hogy személyi, tárgyi adottságaik mellett, meglévõ kötelezettségeikre is tekintettel kívánnak-e további közbeszerzési eljárásokban ajánlatokat benyújtani.
<br>A Döntõbizottság a speciális Kbt.-rendelkezés, a Kbt. 44. § (7) bekezdése megsértésére tekintettel már nem vizsgálta az alapelvek megsértésének kérdését.
<br>A Döntõbizottság a fenti indokokra tekintettel a Kbt. 76. § (1) bekezdés c) pontjában meghatározott jogkörében eljárva a Kbt. 88. § (1) bekezdés d) pontja alapján állapította meg a rendelkezõ részben meghatározott jogsértést és a Kbt. 88. § (1) bekezdés c) pontja alapján semmisítette meg ajánlatkérõ felhívásának jogsértõ rendelkezéseit.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság tekintettel arra, hogy a jogvita tárgya felhívás támadása volt és a jogsérelem a felhívás részleges megsemmisítésével reparálható, nem ítélte indokoltnak a minimális bírságnál magasabb összegû bírság kiszabását, így a bírság összegét 1 000 000 Ft-ban állapította meg.
<br>A Döntõbizottság személyi bírságot nem szabott ki, tekintettel arra, hogy a becsatolt okirati bizonyítékok alapján a felelõs személye nem volt egyértelmûen megállapítható.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 7.
<br>
<br>Dr. Nagy Gizella s. k.,	Székelyné Bihari Mária s. k.,
<br>közbeszerzési biztos	közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>