<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (5074/2004)
</h2>
<br>
<br>3.Kf.27.296/2003/8.
<br>
<br>A Fõvárosi Ítélõtábla a dr. Pórffy Miklós jogtanácsos által képviselt Mezõgazdasági Könyvtár és Dokumentációs Központ (1012 Budapest, Attila út 93.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2003. június 24-én kelt 12.K.30.598/2002/9. számú ítélete ellen az alperes által 10. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 50 000 (ötvenezer) forint együttes elsõ, másodfokú perköltséget.
<br>A kereseti és fellebbezési illetéket az állam viseli.
<br>Ez ellen az ítélet ellen fellebbezésnek helye nincs.
<br>
<br>INDOKOLÁS
<br>
<br>A késõbbi beszerzés tárgyát képezõ, három szárnyból - egy utcai és két udvari - álló épületegyüttes aktuálissá váló felújítási munkáit a felperes a 2001. évi költségvetésében irányozta elõ. Az épületre vonatkozó tervezési és engedélyezési munkák ütemezését a tervezõ két ütemben kívánta elvégezni, az elsõ ütemben javasolta felújítani a késõbbi új könyvtár elhelyezésére szolgáló épületszárnyat, majd második és harmadik ütemben a födémszerkezetet megerõsíteni. A tervezési és engedélyeztetési eljárás során készült, késõbb megerõsített szakvélemény szerint az épület utcai szárnya földszint feletti födémének közbensõ traktusának teherbírása csekély, csak az önsúly terhelésére felel meg, ezért az épület biztonságos üzemeltetéséhez azonnali érdemi, szerkezeti beavatkozás vált szükségessé. Ez utóbbi munkák elvégzésének pénzügyi fedezetét 2001. november 30-án, a további munkák költségvetési támogatását több évre ütemezetten biztosította a fejezetgazda.
<br>A felperes 2001. december 5-én a Döntõbizottság elnökét tájékoztatta arról, hogy a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdés c) pontja szerinti hirdetmény közzététele nélküli tárgyalásos közbeszerzési eljárást indít, amely eljárásfajta választását a gyors életveszély elhárításával és a további kármegelõzéssel indokolta. A beszerzés tárgya az egész épületegyüttes felújítása, illetõleg meghatározott berendezések (könyvtári polcok) biztosítása volt.
<br>A felperes ajánlattételre a Kipszer Rt.-t, a KÖZÉV Rt.-t és a BAU 2000 Építõipari Kft.-t hívta fel, teljesítési határidõként a szerkezet megerõsítésére 2002. március 20-át, az átalakítás teljes befejezésére 2003. január 31-ei határidõt állapított meg.
<br>A Döntõbizottság elnöke hivatalból kezdeményezett jogorvoslati eljárást, amit azzal indokolt, hogy nem állapítható meg a Kbt. 70. § (1) bekezdés c) pontjába foglalt feltételek fennállása. A felperes a jogorvoslati eljárás során nem vitatta, hogy a rendkívüli sürgõsséget igénylõ munkák mûszakilag elválaszthatóak voltak az egyéb munkáktól.
<br>A felperes a nyertes ajánlattevõvel, a Kipszer Rt.-vel 2001. december 21-én a szerzõdést megkötötte.
<br>Az alperes határozatában a Kbt. 26. § (1) bekezdés második fordulatára tekintettel a Kbt. 70. § (1) bekezdés c) pontja sérelmét állapította meg és a felperest 3 M Ft-os bírság megfizetésére kötelezte. Döntését azzal indokolta, hogy a rendelkezésre álló iratokból egyértelmûen megállapítható volt, hogy a födémszerkezet veszélyelhárítás miatti azonnali megerõsítésének igénye a sürgõsség indoka, ezért csak e mûszakilag elkülöníthetõ munkák vonatkozásában nem vitatható a Kbt. 70. § (1) bekezdés c) pontja alkalmazásának indokoltsága. A többi átalakítási és felújítási munkára, a mobíliák beszerzésére azonban a rendkívüli sürgõsség nem áll fenn. Így e munkák tekintetében az eljárás nem volt jogszerû.
<br>Az alperesi határozat felülvizsgálatára irányuló kereseti kérelmet az elsõfokú bíróság alaposnak találta, az alperes határozatát megváltoztatta, a jogsértés és a jogkövetkezmények megállapítását mellõzte. A Kbt. 70. § (1) bekezdés c) pontja alapján arra a jogi álláspontra helyezkedett, hogy - a kivétel alkalmazható volt a fõszabály mellett - a perbeli konkrét beruházás részekre darabolása és azokra eltérõ fajtájú közbeszerzési eljárás kiírása a felperestõl nem volt elvárható, még a mûszaki megoszthatóság esetén sem. Tanúvallomásokkal alátámasztottnak találta a felperes döntését. Megítélése szerint a választott eljárási forma indoka több volt, mint célszerûség. A közpénzekbõl megvalósított középület-felújítás esetén a takarékosság és a gyorsaság igen erõs szempont. Leszögezte, hogy a Kbt. 70. § (1) bekezdés c) pontja mikénti alkalmazása és értelmezése körében a háttérként figyelembe veendõ alapelvek közül erõsebb a közpénzek takarékos elköltésére vonatkozó elv, és a beruházás minél gyorsabb kivitelezése befejezésére irányuló célszerûség.
<br>Az elsõfokú bíróság ítélete ellen az alperes terjesztett elõ fellebbezést, kérte annak megváltoztatását és a felperes keresetének elutasítását. Arra hivatkozott, hogy a felperes eljárása jogszabálysértõ volt, mivel a rendkívüli sürgõsségre alapított eljárás csak olyan esetben lehetséges, ha kielégíti a Kbt. 70. § (1) bekezdés c) pontjában írt szigorú feltételeket. Amennyiben a törvényalkotó lehetõséget biztosított volna a Kbt. 70. § (1) bekezdés c) pontjának alkalmazására olyan esetekben is, amikor a rendkívüli sürgõsség a beszerzés egy részére áll fenn, errõl kifejezetten rendelkezett volna. A törvény ilyen megengedõ szabályt azonban nem tartalmaz, ennek hiányában pedig a felperesi döntés jogszerûségét a Kbt. preambulumára történõ hivatkozás nem alapozhatja meg.
<br>A felperes ellenkérelmében az elsõfokú bíróság ítéletének helybenhagyását kérte. Kiemelte, hogy a munkák ésszerûtlen szétválasztása jelentõs többletköltséget és beláthatatlan kárt okozott volna, ami ellentétes a közbeszerzési törvény alapvetõ céljával.
<br>A fellebbezés az alábbiak szerint alapos.
<br>A Kbt. 26. § (1) bekezdése szerint az eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi. A Kbt. 27. § (1) bekezdése az egyik eljárásfajtától a másikra áttérés lehetõségét kizárja.
<br>A Kbt. 70. § (1) bekezdés c) pontja szerinti tárgyalásos eljárás alkalmazására akkor van lehetõség árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt a törvényben elõírt határidõk nem lennének betarthatóak. A rendkívüli sürgõsséget indokoló körülmények azonban nem eredhetnek az ajánlatkérõ mulasztásából.
<br>A másodfokú bíróság az elsõfokú bíróság által megállapított tényállást kiegészítette. A kiegészített tényállás alapján megállapította, hogy a felperes által nem vitatottan a rendkívüli sürgõsséget igénylõ munkák mûszakilag elkülöníthetõek voltak az egyéb tervezett munkáktól, így a perben eldöntendõ szakkérdés nem merült fel. Tekintve, hogy tárgyalásos eljárásra csak kivételes esetben kerülhet sor, azt kellett jelen perben eldönteni, hogy mit kell tekinteni a beszerzés tárgyának egy mûszakilag megosztható olyan beruházás esetén, amelynek csak egy részére állnak fent a választott tárgyalásos eljárás szerinti törvényi feltételek. Ilyen esetben a Kbt. szabályainak sérelmét jelenti-e a kivételesen alkalmazható eljárásfajta kiterjesztése a már tervbe vett beruházás egészére.
<br>A Kbt. 5. § (1) bekezdése szerint tilos a törvény megkerülése céljából a közbeszerzést a (2) bekezdésbe ütközõ módon részekre bontani. A (2) bekezdés úgy rendelkezik, hogy a becsült érték kiszámítása során mindazon építési beruházások értékét egybe kell számítani, amelyek
<br>a) beszerzésére egy költségvetési évben kerül sor [a 4. § (6) bekezdése szerinti eset kivételével], és
<br>b) beszerzésére egy ajánlattevõvel lehetne szerzõdést kötni, továbbá
<br>c) rendeltetése azonos vagy hasonló, illetõleg felhasználásuk egymással összefügg.
<br>(3) Ha a (2) bekezdés alapján több - egyenként a 2. § (3) bekezdése szerinti értékhatárt el nem érõ értékû - beszerzési tárgy együttes értéke miatt közbeszerzési eljárást kell tartani, nem minõsül a törvény megkerülésének, ha az egybeszámított értékû beszerzési tárgyakat több közbeszerzési eljárásban szerzik be.
<br>A közbeszerzési eljárás törvényben meghatározott szabályaitól csak annyiban lehet eltérni, amennyiben azt a Kbt. kifejezetten megengedi (Kbt. 25. §).
<br>A Kbt. értelmezõ rendelkezése szerint építési beruházás - a felújítás és a korszerûsítés kivételével - az építmény, építményrész, építményegyüttes megépítése, átalakítása, bõvítése, helyreállítása, lebontása, elmozdítása, rendeltetésének építési munkával járó megváltoztatása, valamint az ezekhez kapcsolódó szakipari, technológiai szerelési munkák. Az építésügyi fogalmak alatt az épített környezet alakításáról és védelmérõl szóló 1997. évi LXXVIII. törvényben, valamint az országos településrendezési és építési követelményekrõl szóló 253/1997. (XII. 20.) Korm. rendeletben így meghatározott fogalmakat kell érteni. E rendelkezésekbõl következõen - függetlenül az épületegyüttes egészét célzó beruházási szándéktól - a biztonságot veszélyeztetõ szerkezetek rekonstrukciós munkái önmagukban a Kbt. szerinti építési beruházás fogalmát lefedik.
<br>E jogszabályi rendelkezésekbõl következõen a Fõvárosi Ítélõtábla az elsõfokú bíróságnak a törvény preambulumában megfogalmazott elveibõl levezetett jogi érvelésével ellentétes álláspontra jutott. A Kbt. 5. § (1) bekezdése a közbeszerzésnek olyan céllal történõ részekre bontását tiltja, amely a törvény megkerülésére, alkalmazásának mellõzésére irányul. Lehetõség van azonban a beruházás részekre bontására [5. § (3) bekezdés], ha az nem a Kbt. megkerülését célozza.
<br>A Kbt. 70. § (1) bekezdés c) pontja alkalmazásának lehetõsége megkívánja, hogy a Kbt. adott eljárásfajtára vonatkozó szabályai maradéktalanul érvényesüljenek.
<br>Ennélfogva a felperes a megosztható beruházása teljes egészére nem választhatta volna a tárgyalásos eljárási formát, mivel az arra okot adó körülmények a teljes beruházást érintõen nem álltak fenn.
<br>A felperes az elsõfokú peres eljárás során a választott eljárásfajta indokolt alkalmazására a közbeszerzési eljáráshoz képest további érveket adott elõ, a meghallgatott tanúk a már folyamatban lévõ munkálatok során feltárt további - a sürgõsséget indokoló - körülményekrõl számoltak be. A másodfokú bíróság kiemelendõnek tartja, hogy az alperes a tárgyalásos eljárás választásának jogszerûségét a közbeszerzési eljárás megindításakori állapot szerint és az eljárást megalapozó körülményekrõl adott kérelmezõi tájékoztatás körében vizsgálhatja. Ennek figyelembevételével hozott alperesi határozatot vizsgálja felül a bíróság, ezért utóbb elõállt körülmények vizsgálatát az alperesi határozat jogszerûségének megítélése körébe bevonni nem lehet.
<br>Mindezekre tekintettel a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján megváltoztatta és a felperes megalapozatlan keresetét elutasította.
<br>A pervesztes felperest a Pp. 78. § (1); (2) és 79. § (1) bekezdése értelmében kötelezte a sikeresen fellebbezõ alperes javára az elsõ, másodfokú perköltség megfizetésére.
<br>A felperes az illetékekrõl szóló 1990. évi XCIII. törvény 5. § (1) bekezdés c) pontja értelmében személyes illetékmentességet élvez, ezért kereseti és fellebbezési illetéket a 6/1986. (VI. 26.) IM r. 14. §-a alapján az állam viseli.
<br>
<br>Budapest, 2004. május 5.
<br>
<br>Dr. Sára Katalin s. k.,	   Dr.  Szõke Mária s. k.,
<br>a tanács elnöke	       elõadó bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>