<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5065/2004)
</h2>
<br>1024. Budapest, Margit krt. 85.
<br>Ikt.sz.: D.148/17/2004.	
<br>Tárgy: a BULL Magyarország Kft. és a NOVCOM Kft. jogorvoslati kérelme egészségügyi intézmények közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a MÁV Kórház és Központi Rendelõintézet (1062 Budapest, Podmaniczky u. 109-111.), a Budai MÁV Kórház (1121 Budapest, Szanatórium út 2/A), a MÁV Kórház és Rendelõintézet (5001 Szolnok, Verseghy u. 6-8.), a Vasút-egészségügyi Közhasznú Társaság (1068 Budapest, Rippl-Rónai u. 37.), megbízásukból eljár: S & G Consulting Kft. (1063 Budapest, Szinyei Merse Pál u. 8., a továbbiakban: ajánlatkérõ) "a megnevezett intézmények részére egységes integrált informatikai rendszer megvalósítása és az irányított betegellátási modellben való részvétel támogatása" tárgyú közbeszerzési eljárás ellen a Bull Magyarország Kft. (1037 Budapest, Szépvölgyi út 43., a továbbiakban: I. r. kérelmezõ) és a NOVCOM Kft. (5900 Orosháza, Rákóczi út 16., továbbiakban: II. r. kérelmezõ) által benyújtott jogorvoslati kérelmeket elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a felek nyilatkozatai és a rendelkezésre álló iratok alapján az alábbi tényállást állapította meg.
<br>Ajánlatkérõ 2003. december 17-én a Közbeszerzési Értesítõ 51. számában a rendelkezõ részben meghatározott tárgyú nyílt közbeszerzési eljárást kezdeményezett ajánlati felhívás közzétételével. Ajánlatkérõ az ajánlati felhívását a Közbeszerzési Értesítõ 2004. január 16-i számában közzétett hirdetményével módosította.
<br>Ajánlatkérõ a beszerzés tárgyát az ajánlati felhívás 3. a) pontja szerint az alábbiakban határozta meg:
<br>"a megnevezett intézmények részére egységes integrált informatikai rendszer megvalósítása és az irányított betegellátási modellben való részvétel támogatása az alábbiak szerint:
<br>a) betegkövetõ és gyógyszertári adminisztrációs rendszer, munkaügyi és bérrendszert is tartalmazó gazdasági rendszer, foglalkozás-egészségügy, fizetõellátás számlázása, VIR (kontrollingrendszer),
<br>b) az egységes mûködéshez szükséges LAN-, WAN-fejlesztés,
<br>c) a rendszer üzemszerû mûködéséhez szükséges hardverfejlesztés (szerverek, munkaállomások, nyomtatók),
<br>d) a bevezetéshez szükséges szolgáltatások biztosítása (projektmenedzsment, oktatás, a feladat elvégzéséhez szükséges átalakítások, fejlesztések, adatáttöltés), helyszíni konzultáció, a rendszer testreszabása,
<br>e) az adat- és információbiztonsági elõírásoknak megfelelõ kiegészítõ védelmi rendszerek, valamint a biztonságos mûködéshez szükséges technológia és szabályzatrendszer elkészítése, jogszabálykövetés a vasút-egészségügyi sajátosságok figyelembevételével,
<br>f) a futamidõ alatti folyamatos szolgáltatások (követés, karbantartás). 
<br>Kötelezõ opció: a rendszer teljes körû üzemeltetése."
<br>Ajánlatkérõ az ajánlati felhívásban a részajánlat tételének lehetõségét kizárta, míg többváltozatú ajánlat tételét lehetõvé tette oly módon, hogy az alapajánlatban kötelezõ opciós ajánlatot adni a megajánlott rendszer teljes körû üzemeltetésére.
<br>Ajánlatkérõ az ajánlati felhívás 6. és 7. pontjában az alábbiakat határozta meg: "6. a) Az ajánlattételi határidõ, mely azonos az ajánlatok felbontásának idõpontjával: az ajánlati felhívás megjelenését követõ elsõ naptól számított 47. nap 10.00 óra.
<br>b) Az ajánlat benyújtásának címe (helység, utca, házszám, emelet, szobaszám): MÁV Kórház és Központi Rendelõintézet gazdasági igazgatói titkárság, 1062 Budapest, Podmaniczky u. 109-111., fõép., I. em.
<br>c) Az ajánlattétel nyelve: magyar.
<br>
<br>7. a) Annak meghatározása, hogy az ajánlatok felbontására az ajánlatkérõ a törvény 51. § (2) bekezdésében nevesített személyeken kívül kit hív meg: ajánlatkérõ szakértõit.
<br>b) Az ajánlatok felbontásának helye: MÁV Kórház és Központi Rendelõintézet, 1062 Budapest, Podmaniczky u. 109-111. fõép., I. em. fõigazgatói tanácsterem."
<br>Ajánlatkérõ az ajánlati felhívás módosítására közzétett hirdetményének 6. b) pontjában az alábbiakat tüntette fel:
<br>"b) Az új ajánlat tételének részvételi jelentkezési határideje: a módosított ajánlati felhívás közzétételének napját követõ 1. naptól számított 41. nap 10.00 óra (amennyiben ez nem munkanap, az azt követõ 1. munkanap ugyanezen idõpontban)."
<br>Ajánlatkérõ az ajánlati felhívás 11. pontjában meghatározta a pénzügyi, gazdasági és mûszaki alkalmasság igazolására kért adatokat és a szerzõdés teljesítésére alkalmassá, illetve alkalmatlanná minõsítés szempontjait.
<br>Ajánlatkérõ az ajánlati felhívás 13. pontjában meghatározta, hogy az összességében legelõnyösebb ajánlat bírálati szempontot fogja alkalmazni. Feltüntette az ehhez tartozó bírálati részszempontokat a súlyszámokkal és az értékelés módszerét, valamint a kiadható ponthatárt.
<br>Ajánlatkérõ az ajánlati felhívás 16. Egyéb információk címû 4., 6., 7. és 9. francia bekezdésében az alábbiakat határozta meg:
<br>"- Ajánlattevõnek vagy a teljesítésbe bevont alvállalkozójának rendelkeznie kell a megajánlott betegadminisztrációs és a gazdasági alrendszer fejlesztési jogával. A jogosultságot a gyártó cég hivatalos nyilatkozatával kell igazolni.
<br>- Ajánlattevõnek vagy a teljesítésbe bevont alvállalkozójának nyilatkoznia kell arról, hogy a dokumentáció részét képezõ funkcionális lista követelményeit teljesíteni képes az ajánlat beadásának idõpontjában.
<br>- Ajánlattevõnek vagy a teljesítésbe bevont alvállalkozójának rendelkeznie kell a beadás idõpontjában legalább 100 millió forintos szakmai felelõsségbiztosítással. A kötvény másolatát az ajánlathoz csatolni kell. 
<br>- Ajánlatkérõ az eljárás során a Kbt. 43. § (4) bekezdés alapján hiánypótlási lehetõséget biztosít ajánlattevõnek."
<br>Ajánlatkérõ ajánlati dokumentációt is készített, melynek 6. oldalán az 5. d) pontban az alábbiakat tüntette fel:
<br>"Az ajánlatnak tartalmaznia kell annak igazolására alkalmas dokumentumokat, mely szerint az ajánlattevõ által teljesítendõ szállítások, szolgáltatások, illetve azok bármely részének ajánlatkérõ általi igénybe vétele nem sérti bármely harmadik személy szervezõi, szabadalomhoz, védjegyhez, ipariminta-oltalomhoz fûzõdõ vagy bármilyen más iparjogvédelmi oltalmat élvezõ jogát. Továbbá az ajánlattevõ kifejezett és visszavonhatatlan nyilatkozatát arra vonatkozóan, hogy ha bármely harmadik személy az ajánlatkérõvel szemben ilyen alapon bármilyen, így különösen kártérítési igényt támaszt, akkor ezért teljes mértékben az ajánlatkérõ helyett helyt áll."
<br>Ajánlatkérõ az ajánlati dokumentáció 10. oldalán a 14. pontban az alábbiakat ismertette:
<br>"Az ajánlatok benyújtása, ajánlattételi (benyújtási) határidõ, ajánlatok nyilvános felbontása: az ajánlat postai úton vagy személyesen is benyújtható. Az ajánlat postai úton csak tértivevényes küldeményként nyújtható be. A benyújtás teljesítésének a küldemény tényleges kézbesítése minõsül. A személyesen benyújtott ajánlat átvételét ajánlatkérõ a helyszínen írásban visszaigazolja. Lezáratlan, illetve sérült borítékot nem vesz át. Minden olyan ajánlatot, amely az ajánlattételi határidõt követõen érkezett, az ajánlatkérõ felbontatlanul visszaküldi a borítékon megjelölt címre. Az ajánlatoknak legkésõbb a 2004. február 2-án 10 óráig meg kell érkezniük az alábbi címre: MÁV Kórház és Központi Rendelõintézet, 1062 Budapest, Podmaniczky u. 109-111. gazdasági igazgatói titkárság (I. emelet)". 
<br>Ajánlatkérõ az ajánlati dokumentáció 12. oldalán a dokumentáció 15. pontjában az alábbiakat is megadta: "Az ajánlatokat az ajánlatkérõ által összeállított bontási bizottság az ajánlattételi határidõ lejártának idõpontjában bontja fel. Az ajánlattevõk a bontásra külön meghívót kapnak.
<br>Az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõ jegyzõkönyvet készít, melyhez mellékletként csatolja az ajánlattevõk és az általuk meghívott személyek által aláírt jelenléti ívet. A bontásról készült jegyzõkönyvet 5 napon belül az ajánlattevõk rendelkezésére bocsátja." 
<br>Ajánlatkérõ 2004. január 12-én helyszíni konzultációt tartott. 
<br>Ajánlatkérõ az ajánlati dokumentációt megvásárlók által feltett kérdésekre adott válaszai között a 102. válaszban az alábbiakat tüntette fel: "Jól értelmezzük, hogy az ajánlati felhívás módosításában megjelölt új ajánlattételi határidõ 2004. február 26. 10.00 óra? Válasz: igen."
<br>Az ajánlattételi határidõig, 2004. február 26-án 10.00 óráig 9.20 és 9.50 perc között a Synergon Rt., a Polygon Kft., az ISH Kft., a Minor Rendszerház Rt. és a II. r. kérelmezõ adott be ajánlatot. Ajánlatkérõ 10.00 órakor az ajánlatok bontását elkezdte, melyen a Synergon Rt., a Polygon Kft., az ISH Kft., a Minor Rendszerház Rt. és a II. r. kérelmezõ ajánlatait bontotta fel.
<br>I. r. kérelmezõ ajánlatával kapcsolatban ajánlatkérõ megállapította, hogy az az ajánlat elkésett, ezért azt nem vette át I. r. kérelmezõ képviselõjétõl, és errõl a GIG-VIII/6/2004. sz. jegyzõkönyvben az alábbiakat rögzítette:
<br>"Tárgy: az SG-100. számú közbeszerzési eljárásra (integrált informatikai rendszer megvalósítása) beérkezett ajánlatok bontása.
<br>Fenti tárgyú közbeszerzési eljárás keretében ajánlattevõknek a kiírás szerint 2004. február 26-án legkésõbb 10.00 óráig kellett ajánlatukat beadni a MÁV Kórház és Központi Rendelõintézet Budapest gazdasági igazgatói titkárságára. A BULL Magyarország Kft. képviselõje a cég ajánlatával 2004. február 26-án 10 óra 02 perckor érkezett, melynek átvételét a Kbt. és a kiírás értelmében visszautasítottuk. Az ajánlattevõ ajánlatát felbontatlanul visszavitte."
<br>Ajánlatkérõ a fenti jegyzõkönyvet kérelmezõnek postai úton megküldte.
<br>Ajánlatkérõ az I. r. kérelmezõ ajánlatával kapcsolatban az alábbiakat tüntette fel a bontási jegyzõkönyvben:
<br>"13 ajánlattevõ vásárolta meg a dokumentumot és 5 idõben beadott ajánlat érkezett. A BULL Magyarország Kft. elkésve, 10 óra 02 perckor hozta ajánlatát, amelynek átvételét a Kbt. és a kiírás értelmében megtagadtuk."
<br>Ajánlatkérõ 2004. március 2-án az ISH Kft.-t hiánypótlásra hívta fel.
<br>Ajánlatkérõ 2004. március 10-én megállapította, hogy a Polygon Kft., a Minor Rendszerház Rt. és a NOVCOM Kft. ajánlata érvénytelen és errõl még ezen a napon értesítette az ajánlattevõket, ide értve II. r. kérelmezõt is. E levélben ajánlatkérõ II. r. kérelmezõ ajánlatának érvénytelenségével kapcsolatban az alábbiakat adta meg:
<br>"Ajánlata a Kbt. 43. § (1) és az 52. § (2 bekezdés) d) pontja szerint érvénytelen, s így az eljárás további szakaszában nem vehet részt, mivel
<br>- az ajánlati felhívás 16. pontjában elõírt fejlesztési jogosultságára vonatkozóan a gyártó cég nyilatkozatát nem csatolta.
<br>- szintén az ajánlati felhívás 16. pontjában elõírt szakmai felelõsségbiztosítási kötvény másolatát nem csatolta.
<br>- ugyancsak a 16. pontban elõírt - a dokumentáció részét képezõ funkcionális lista követelményei teljesítésére vonatkozó - nyilatkozatát nem csatolta."
<br>I. r. kérelmezõ 2004. március 10-én nyújtott be jogorvoslati kérelmet, melyben kérte ideiglenes intézkedéssel a közbeszerzési eljárás felfüggesztését, a jogsértés megállapítását, valamint ajánlatkérõnek a Kbt. szabályai szerinti eljárásra való felhívását. Kérelmét azzal indokolta, hogy ajánlatkérõ az ajánlattételi határidõ elõtt beérkezett ajánlatának átvételét nem biztosította, az ajánlatot még abban a nem várt esetben is, ha az elkésett lett volna, akkor is át kellett volna vennie, ettõl eltérõen azonban ajánlatkérõ az ajánlatát nem vette át, annak átvételérõl nem adott átadás-átvételi iratot, mely tartalmazta volna a benyújtás pontos idõpontját, továbbá ennek alapján az ajánlati felhívásban és dokumentációban meghatározott azon feltétel sem teljesülhetett, hogy az elkésett ajánlatokat postai úton küldi vissza felbontatlanul ajánlatkérõ, hiszen ezt az õ képviselõjüknek adták vissza, mivel azt ajánlatkérõ át sem vette. Álláspontja szerint jogsértõen járt el ajánlatkérõ akkor is, amikor az ajánlati dokumentációban meghatározottaktól eltérõen nem küldött neki mint az ajánlati dokumentációt megvásárlónak külön meghívót az ajánlatok bontására. Jogsértõ volt továbbá ajánlatkérõnek azon eljárása is, hogy sem az ajánlatának benyújtásáról, illetve annak visszautasításáról, sem pedig a bontási jegyzõkönyvbõl, illetve arról készült iratot nem küldte meg részére.
<br>II. r. kérelmezõ 2004. március 29-én nyújtott be jogorvoslati kérelmet, melyben kérte jogsértés megállapítását, ideiglenes intézkedéssel a közbeszerzési eljárás felfüggesztését és az ajánlatát érvénytelenné minõsítõ ajánlatkérõi döntés megsemmisítését, továbbá az ajánlati felhívás 16. pontjának 7. francia bekezdésében meghatározottak törlését, valamint az õ esetében ajánlatkérõ hiánypótlás elrendelésére kötelezését.
<br>Kérelmének indokolásául elõadta, hogy az ajánlati felhívásban meghatározott 100 M Ft értékû felelõsségbiztosításnak a pályázat benyújtásakor megkövetelése jogsértõ és túlzó feltétel. Álláspontja szerint ez nem egyeztethetõ össze a Kbt. szellemével, mivel eleve kizárja a pályázók bizonyos körét, és alapjában még nincs is rá szükség, csak a nyertes pályázó esetében. Álláspontja szerint az ajánlata a továbbiak szerint érvényes volna, ajánlatkérõ ugyanis jogsértõ módon nem rendelte el a hiánypótlást, mert az ajánlatával kapcsolatban feltüntetett hiányosságok a Kbt. 43. § szerinti hiánypótlási eljárás során pótolhatók lettek volna.
<br>Ajánlatkérõ a jogorvoslati kérelmekre tett észrevételében és nyilatkozataiban elõadta, hogy álláspontja szerint a Kbt. rendelkezésének megfelelõen járt el és ennek során az ajánlati felhívásban és dokumentációban meghatározottaknak megfelelõen végezte a bontási eljárást és ennek megfelelõen az ezzel kapcsolatos egyéb adminisztratív tevékenységeket. Elõadta, hogy I. r. kérelmezõ ajánlata az ajánlattételi határidõ lejártát követõen érkezett meg, melyet személyesen az I. r. kérelmezõ képviselõje kísérelt meg benyújtani. Ennek átvételét, tekintettel arra, hogy az ajánlati dokumentációban meghatározták, hogy az elkésett ajánlatokat bontatlanul visszaküldik, nem vették át, hanem visszaküldték az I. r. kérelmezõ képviselõjével. Ezzel kapcsolatban, mivel a bontási eljárás folyamatban volt, a bontási eljárás befejezését követõen vettek fel jegyzõkönyvet és ezt a jegyzõkönyvet az I. r. kérelmezõ részére megküldték. Álláspontja szerint az ajánlati dokumentációban meghatározott meghívásnak eleget tettek, amikor az ajánlattevõi kérdésekre adott válaszok között megjelölték pontosan a bontás idõpontját, továbbá a dokumentációban szerepelt az, hogy meghívást kapnak.
<br>II. r. kérelmezõ ajánlatával kapcsolatban elõadta, hogy az általa megállapított érvénytelenségi okok, illetõleg hiányok nem pótolható hiányosságot jelentenek, azok az ajánlat tartalmi módosítását jelentenék. Ennek alapján pedig hiánypótlás elrendelésére nem kerülhetett sor, hiszen az ajánlat tartalmi módosítását nem eredményezheti a hiánypótlás. Álláspontja szerint jogszerûen nyilvánította érvénytelenné II. r. kérelmezõ ajánlatát. Fentiek alapján kérte a megalapozatlan jogorvoslati kérelmek elutasítását.
<br>Egyéb érdekeltként az ISH Kft. tett észrevételt, melyben elõadta, hogy álláspontja szerint ajánlatkérõ jogszerûen járt el és I. r. kérelmezõ ajánlatának benyújtására az ajánlattételi határidõ lejártát követõen került sor.
<br>A Döntõbizottság D.148/5/2004. sz. határozatával ideiglenes intézkedésként a közbeszerzési eljárást felfüggesztette.
<br>A Döntõbizottság a rendelkezésére álló iratok és a felek nyilatkozatai alapján megállapította, hogy a jogorvoslati kérelmek megalapozatlanok.
<br>A Döntõbizottság elõször I. r. kérelmezõ ajánlatának elkésettségét vizsgálta meg.
<br>A Kbt. 26. § (2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 51. § (1) bekezdése szerint az ajánlatokat tartalmazó zárt iratokat az ajánlattételi határidõ lejárta idõpontjában kell felbontani.
<br>A Kbt. 26. § (2) bekezdésének rendelkezése alapján ajánlattevõknek az ajánlati felhívásban és dokumentációban meghatározottak szerint kell hogy elkészítsék ajánlataikat, illetve ezeknek megfelelõen kell azokat benyújtaniuk. Ajánlatkérõ az ajánlati felhívásban meghatározta az ajánlattétel napját és azon belül a 10.00 órás idõpontot.
<br>A rendelkezésre álló nyilatkozatok alapján egyértelmûen megállapítható volt azon alapvetõ relevanciával bíró körülmény, miszerint az ajánlatok bontásának eljárása megkezdésének idõpontjában a kérelmezõi ajánlat nem állt rendelkezésre.
<br>Tényként állapítható meg továbbá az is, hogy a kérelmezõi ajánlat a bontási eljárás közben érkezett meg.
<br>A kérelmezõ a jogorvoslati eljárásban a fenti körülmények fennállását nem tudta cáfolni, valamint azon állítását sem tudta kétséget kizáróan bizonyítani, miszerint ajánlatával az ajánlattételi határidõ lejárta elõtt megérkezett az ajánlatok leadásának helyére. Ennek alapján a jogorvoslati eljárásban nem nyert bizonyítást, hogy I. r. kérelmezõ ajánlata megérkezett az ajánlattételi határidõ lejártáig.
<br>I. r. kérelmezõ jogorvoslati kérelmének e részét olyan tényállításra alapozta, melynek valóságát nem tudta igazolni. A lefolytatott bizonyítási eljárás során a Döntõbizottság által alkalmazott - e körben lehetséges - bizonyítási eszközök (tanúk, felek nyilatkozatai, okiratok) alapján nem tudta egyértelmûen megállapítani I. r. kérelmezõ állításának tényszerûségét. A Döntõbizottság álláspontja szerint a felek azon nyilatkozatai, melyek tartalmának valós volta nem bizonyítható egyértelmûen, nem eredményezhetik a nyilatkozatnak megfelelõ határozat hozatalát.
<br>Tekintettel arra, hogy a jogorvoslati eljárásban lefolytatott bizonyítás során az I. r. kérelmezõ által indítványozott bizonyítási eszközök alkalmazása mellett sem volt kétséget kizáróan megállapítható azon tény valósága, hogy az I. r. kérelmezõ ajánlata a megadott határidõben beérkezett, ezért ezen tény bizonyítatlansága az I. r. kérelmezõ e kérelmei elemének elutasítását eredményezte.
<br>A Döntõbizottság ezt követõen a bontási eljárásra az ajánlattevõk meghívásával kapcsolatos jogorvoslati kérelemrész megalapozottságát vizsgálta meg.
<br>Ajánlatkérõ az ajánlati dokumentáció 12. oldalán az ajánlatok felbontása, elbírálása rész 15. pontjának harmadik mondatában meghatározta, hogy az ajánlattevõk a bontási eljárásra külön meghívót kapnak.
<br>A Döntõbizottság álláspontja szerint ajánlatkérõ a dokumentációban rögzített kötelezettségének nem csupán külön meghívó küldésével, hanem annak tartalmilag megfelelõ tájékoztatással is eleget tehetett. Osztotta a Döntõbizottság ajánlatkérõ azon álláspontját, hogy az ajánlati dokumentációban meghatározottak, valamint az ajánlattevõi kérdéselvre adott válasz, melyben - a felhívás módosítását követõen - meghatározták az ajánlattétel pontos idõpontját, megfelel a bontásra szóló meghívónak, ugyanis e tájékoztatások meghatározták azt, hogy az ajánlattevõk az általuk ismert idõben és helyen lefolytatott bontási eljáráson részt vehetnek. Ajánlatkérõ a közbeszerzési eljárás során az ajánlattevõk részére szolgáltatott iratokban tájékoztatta az ajánlattevõket a bontási eljáráson való részvétel lehetõségérõl, mely tájékoztatás eleget tesz a dokumentációban meghatározott meghívási kötelezettségnek. Az elõzõekben kifejtettekre tekintettel a Döntõbizottság megállapította, hogy ajánlatkérõ e körben kifejtett tevékenysége összhangban van a Kbt. rendelkezéseivel, így I. r. kérelmezõ jogorvoslati kérelmének e része megalapozatlan.
<br>A Döntõbizottság ezt követõen az I. r. kérelmezõ ajánlata átvételének megtagadásával kapcsolatos kérelmi részeket vizsgálta meg.
<br>Ajánlatkérõ az ajánlati dokumentáció 10. oldalán a 14. pont harmadik mondatában úgy rendelkezett, hogy a személyesen benyújtott ajánlatok átvételét ajánlatkérõ a helyszínen írásban visszaigazolja. Ezzel összefüggésben ugyanezen pont utolsó mondatában meghatározta azt, hogy minden olyan ajánlatot, amely az ajánlattételi határidõt követõen érkezik, felbontatlanul visszaküldi az ajánlattevõnek.
<br>Ajánlatkérõ e rendelkezései a Kbt. rendelkezésével [Kbt. 51. § (1) bekezdés] összhangban vannak, hiszen csak az ajánlattételi határidõig benyújtott ajánlatokat lehet a Kbt. rendelkezései szerint felbontani.
<br>I. r. kérelmezõ ajánlatát személyesen nyújtotta be - az elõzõekben megállapítottak szerint az ajánlattételi határidõ lejárta utáni idõpontban -, és ajánlatkérõ az elkésett ajánlatot az I. r. kérelmezõ képviselõjével visszaküldte.
<br>Az ajánlati dokumentációban meghatározottak alapján ajánlatkérõnek az ajánlattételi határidõ után benyújtott ajánlattal kapcsolatban felbontás nélküli visszaküldési kötelezettsége volt. I. r. kérelmezõ ajánlatát zárt csomagolásban személyesen nyújtotta be, ennek alapján ajánlatkérõnek lehetõsége volt mind a postai, mind pedig az ajánlatot benyújtó személlyel történõ visszaküldésre.
<br>Ajánlatkérõ meghatározta az ajánlati dokumentációban, hogy a benyújtott ajánlatokról átadás-átvételi iratot készít, azonban ezzel egyidejûleg azt is rögzítette, hogy az elkésett ajánlatokat visszaküldi az ajánlattevõknek. Ajánlatkérõ I. r. kérelmezõ ajánlatának átvételét - annak elkésettségére tekintettel - megtagadta, így nem kellett az ajánlat benyújtását igazolnia.
<br>A Döntõbizottság álláspontja szerint ajánlatkérõ azon eljárása, hogy az elkésett ajánlatot felbontás nélkül, annak benyújtójával - átvétel nélkül - visszaküldte, megfelel az ajánlati dokumentációban meghatározottaknak, melyhez ajánlatkérõ a Kbt. rendelkezései alapján kötve volt, így a jogorvoslati kérelem e része is megalapozatlan.
<br>A Döntõbizottság ezt követõen a bontási jegyzõkönyv I. r. kérelmezõnek való meg nem küldésével kapcsolatos kérelmi elem megalapozottságát vizsgálta meg.
<br>A Kbt. 54. §-a úgy rendelkezik, hogy az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie.
<br>A Kbt. 61. § (7) bekezdése szerint az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ öt munkanapon belül.
<br>A Kbt. rendelkezései alapján ajánlatkérõnek minden benyújtani kívánt, illetve benyújtott ajánlatról, azok érvénytelenné minõsítésérõl, illetve kizárásáról jegyzõkönyvet kell készítenie, továbbá az ajánlatokkal kapcsolatos döntésekrõl, valamint azok indokáról az ajánlatot benyújtókat értesíteni kell. Ajánlatkérõ 2004. február 26-án készítette a GIG-VIII/6/2004. sz. jegyzõkönyvet, melyben rögzítette, hogy I. r. kérelmezõ az ajánlattételi határidõ letelte után 10.02 órakor kívánta ajánlatát benyújtani, ezért az ajánlati dokumentáció rendelkezéseire tekintettel annak átvételét megtagadta, és I. r. kérelmezõ képviselõje a felbontatlan ajánlatot visszavitte.
<br>Ajánlatkérõ azon nyilatkozata, hogy az általa készített jegyzõkönyv megfelel és eleget tesz a Kbt. rendelkezéseinek, megalapozott, ugyanis rögzíti I. r. kérelmezõ ajánlata elkésettségének tényét, továbbá azt, hogy ennek alapján az ajánlati dokumentációban meghatározottak szerint ajánlatkérõ megtagadta az ajánlat átvételét.
<br>A Döntõbizottság megállapította, hogy ajánlatkérõ az ajánlatokkal kapcsolatos jegyzõkönyvezési és tájékoztatási kötelezettségének eleget tett, méghozzá oly módon, hogy az I. r. kérelmezõ ajánlatával kapcsolatban külön jegyzõkönyvet készített. E jegyzõkönyvet ajánlatkérõ képviselõje I. r. kérelmezõnek megküldte az 5 munkanapos határidõn belül, melyet a postakönyv vonatkozó részének másolatával igazolt.
<br>Az elõzõekben kifejtettek alapján ajánlatkérõ e körben végzett tevékenysége az ajánlati dokumentáció rendelkezéseire tekintettel összhangban van a Kbt. rendelkezéseivel, így I. r. kérelmezõ e kérelmi eleme is megalapozatlan.
<br>A Döntõbizottság ezt követõen II. r. kérelmezõnek az ajánlati felhívás tartalmával kapcsolatos kérelmi elemének elkésettségét vizsgálta meg.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>Ajánlatkérõ ajánlati felhívását 2004. január 16-án módosította. Az ajánlati felhívás 5. b) pontja nem módosult, így 2004. január 16-tól a hirdetmény közzétételének napján, illetve az azt követõ elsõ naptól számított 21. napig lehetett az ajánlati dokumentációt megvásárolni. Ajánlatkérõ az ajánlati felhívás 16. pont második francia bekezdésében meghatározta, hogy az ajánlati dokumentáció megvásárlása az ajánlatadás feltétele. II. r. kérelmezõ az ajánlati dokumentációt megvásárolta.
<br>A fentiek alapján II. r. kérelmezõnek legkésõbb az ajánlati felhívás módosítását követõ naptól számított 21. napon, mint az ajánlati dokumentáció megvásárlásának lehetséges legkésõbbi idõpontjában tudomást kellett szereznie az ajánlati felhívás és dokumentáció tartalmáról. Ennek alapján a Kbt. 79. § (7) bekezdésében meghatározott 15 napos jogvesztõ határidõ számítása ebben az idõpontban kezdõdik, és ennek alapján II. r. kérelmezõ az ajánlati felhívás és dokumentáció tartalmával kapcsolatosan joghatályos jogorvoslati kérelmet legkésõbb 2004. február 6-án nyújthatott volna be. II. r. kérelmezõ azonban csupán 2004. március 29-én, a jogvesztõ határidõ letelte után nyújtott be jogorvoslati kérelmet, mely idõpont több mint egy hónappal késõbbi a 2004. február 26-i ajánlattételi határidõnél. A Döntõbizottság ennek alapján megállapította, hogy II. r. kérelmezõ jogorvoslati kérelmének az ajánlati felhívás tartalmával kapcsolatos része elkésett, ezért azt érdemben nem vizsgálhatta.
<br>A Döntõbizottság ezt követõen II. r. kérelmezõ ajánlatával kapcsolatban a hiánypótlás elmaradását sérelmezõ kérelemrész megalapozottságát vizsgálta meg.
<br>A Kbt. 43. § (4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. §-a szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.
<br>A Kbt. rendelkezései alapján hiánypótlás lehetõsége csak a Kbt. 44. és 46. §-a szerinti igazolás vagy nyilatkozat utólagos benyújtására, illetve formai hiányosságok pótlására biztosít lehetõséget és a hiánypótlás nem eredményezheti az ajánlatok érdemi, tartalmi módosítását. A Kbt. rendelkezései e tekintetben is kógensek és a Kbt. ezen §-aiban tételes felsorolás található.
<br>II. r. kérelmezõ ajánlatával kapcsolatban ajánlatkérõ a fejlesztési joggal való rendelkezésrõl szóló gyártói nyilatkozat, a funkcionális lista követelményeinek teljesítésére való képességre vonatkozó nyilatkozat és a felelõsségbiztosítás megléte igazolásának hiányosságait állapította meg. E megkövetelt nyilatkozatok nem tartoznak a Kbt. 44. és 46. §-ában felsoroltak közé. Ennek alapján ezen nyilatkozatok hiánypótlás keretében történõ pótlására a Kbt. 43. § (4) bekezdésének elsõ fordulatára tekintettel nincs lehetõség.
<br>A Kbt. 43. § (4) bekezdés második fordulata csak formai hiányosságok pótlására ad lehetõséget. A Döntõbizottság álláspontja szerint a fejlesztési jogról szóló gyártói nyilatkozat, valamint a funkcionális listával kapcsolatos nyilatkozat az ajánlat érdemi, tartalmi részét képezi, azok szorosan összefüggenek a beszerzés tárgyával és a közbeszerzési eljárás alapján megkötendõ szerzõdés tárgyával. Ennek alapján a Döntõbizottság álláspontja szerint e két hiányosság II. r. kérelmezõ ajánlatában érdeminek tekintendõ, így ezekkel kapcsolatban a Kbt. 43. § (4) bekezdés második fordulatára tekintettel hiánypótlást nem lehet elrendelni.
<br>A Kbt. rendelkezései alapján egyetlen érvénytelenségi ok fennállása érvénytelenné teszi a benyújtott ajánlatot függetlenül más érvénytelenségi okok fennállásától, illetve pótolható egyéb hiányoktól, hiányosságoktól. Ajánlatkérõ jogszerûen járt el, amikor a fejlesztési jogról szóló gyártói nyilatkozat, valamint a funkcionális listával kapcsolatos nyilatkozat, mint nem pótolható hiányosságokat észlelve nem rendelt el hiánypótlást a formainak tekinthetõ egyéb hiány pótlására sem, hiszen az esetleges hiánypótlás az ajánlat érvénytelenségét a nem pótolható hiányok fennállása miatt nem érintette, nem módosította volna. Ennek alapján a Döntõbizottság álláspontja szerint ajánlatkérõ jogszerûen járt el, amikor e körben nem rendelt el hiánypótlást, így a II. r. kérelmezõ jogorvoslati kérelmének e része megalapozatlan.
<br>A fenti indokok alapján a Döntõbizottság a Kbt. 76. § (1) bekezdésében biztosított jogkörében eljárva az elkésett kérelmi elemet a Kbt. 80. § (4) bekezdése alapján, míg a megalapozatlan jogorvoslati kérelmeket a Kbt. 88. § (1) bekezdés a) pontja alapján elutasította, és ennek megfelelõen rendelkezett a Kbt. 88. § (1) bekezdés h) pontjában foglaltak szerint a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 6.
<br>
<br>Dr. Nagy László Gábor s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Sárkány Izolda s. k.,
<br>közbeszerzési biztos
<br>
<br>
<br><br></body></html>