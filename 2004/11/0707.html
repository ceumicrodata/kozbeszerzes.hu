<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0707/2004)
</h2>
<br>1024 Budapest, Margit krt. 85.
<br>Ikt. sz.: D.571/10/2003.
<br>
<br>Tárgy: az FMC Magyarország Egészségügyi Kft. kérelmezõ kérelme a Kaposi Mór Megyei Kórház ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az FMC Magyarország Egészségügyi Kft. (1037 Budapest, Szépvölgyi u. 35-37., képv.: dr. Zoltán Gábor ügyvéd, 1082 Budapest, Szépvölgyi u. 35-37., továbbiakban kérelmezõ) jogorvoslati kérelmét, melyet a Kaposi Mór Megyei Kórház (7400 Kaposvár, Tallián Gyula u. 20-32., képv.: dr. Ruttkai Tamás ügyvéd, 1012 Budapest, Attila u. 133., továbbiakban: ajánlatkérõ) "Intenzív osztály gép-mûszerekkel és mobíliákkal való felszerelése és beüzemelése" tárgyú közbeszerzési eljárása ellen nyújtott be,
<br>
<br>elutasítja.
<br>
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek nyilatkozatai, és a tárgyaláson elõadottak alapján az alábbi tényállást állapítja meg:
<br>Ajánlatkérõ 2003. július 16-án a Közbeszerzési Értesítõ (K. É.) 29. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.
<br>Ajánlatkérõ az ajánlati felhívás 3. a) pontjában meghatározta a beszerzés tárgyát és mennyiségét, itt felsorolta a különbözõ beszerzendõ mobíliákat és orvosi gépmûszereket. E pont 5. francia bekezdésében meghatározott tétel volt a fecskendõs infúziós pumpa.
<br>A felhívás 3. c) pontjában meghatározta ajánlatkérõ, hogy részajánlat tételére lehetõséget ad. A 3. d) pontban pedig rögzítette a részajánlat tételének szempontjait, mely szerint részajánlatot a 3. a) pontban felsorolt készülékekre, bútorokra külön-külön lehet tenni, a terméken belül mennyiségre nem tehetõ részajánlat.
<br>Ajánlatkérõ az ajánlati felhívásának 13. a) pontjában meghatározta, hogy az ajánlatokat az összességében legelõnyösebb ajánlat szempontja szerint fogja elbírálni, a 13. b) pontban meghatározta a bírálati részszempontokat, súlyszámokat, ponthatárokat és az értékelés módszerét az alábbiak szerint.
<br>
<br>részszempontok
<br>súlyszámok
<br>
<br>- ajánlati ár	10
<br>- szervizszolgáltatás	7
<br>Az elbírálása két részbõl tevõdik össze:
<br>
<br>1. hibaelhárítás megkezdésének ideje	4
<br>
<br>2. alkatrész-utánpótlási idõ	3
<br>- szállítási határidõ	8
<br>- az elõírtnál több garanciaidõ vállalása	5
<br>
<br>A lélegeztetõ gépek esetében a fent felsorolt részszempontokon kívül az ajánlatkérõ a részszempontokat is vizsgálja az elbírálásánál:
<br>
<br>- a lélegeztetõmódok száma	2
<br>- beállítható légzésivolumen-tartomány szélessége	2
<br>- beállítható nyomástartomány szélessége	2
<br>- egyszerre megjeleníthetõ grafikus csatornák száma	2
<br>- az akkumulátor üzemideje	2
<br>Az ajánlatok részszempontok szerinti tartalmi elemeinek értékelése során adható pontszám 1-10-ig terjed, amely minden részszempont esetén azonos. A részszempontok elbírálása matematikai arányosítással történik, a legkedvezõbb ajánlathoz viszonyítjuk a többi ajánlatot.
<br>Az ajánlati felhívás 14. pontjában ajánlatkérõ lehetõséget adott többváltozatú ajánlat tételére, ezt 2 változatban maximálta.
<br>A felhívás 16. "egyéb információk" pontjában azt is rögzítette ajánlatkérõ, hogy nem ad lehetõséget a hiánypótlásra.
<br>Ajánlatkérõ dokumentációt is készített, amelyben többek között meghatározta a készülékek specifikációit.
<br>Ajánlatkérõ a kiadott ajánlati felhívását az ajánlatkérési dokumentációt is érintõen 2003. augusztus 13-án módosította, amely érintette az eredeti felhívás 3. a) és 3. b) pontját, valamint az ajánlati dokumentáció mûszaki leírását.
<br>Az ajánlattételi határidõ 2003. szeptember 23-án volt, amely során a fecskendõs infúzió pumpára vonatkozóan kétváltozatú ajánlatot a kérelmezõ, az Allegró Kft., a B.Braun Medical Kft., a Medifer Kft., egyváltozatú ajánlatot a KORTEX Kft. nyújtott be.
<br>Ajánlatkérõ az ajánlatokat értékelte, majd 2003. október 9-én megtartotta nyilvános eredményhirdetését, melyen kihirdette az eljárás eredményét, eszerint a fecskendõs infúziós pumpa szállítására vonatkozóan a nyertes ajánlattevõ a Medifer Kft. "A" változatú ajánlata lett, az ezt követõ második legkedvezõbb ajánlatot tevõ ugyancsak a Medifer Kft. "B" változatú ajánlata lett.
<br>Kérelmezõ 2003. november 3-án nyújtotta be jogorvoslati kérelmét a Döntõbizottsághoz személyesen, melyben sérelmezte ajánlatkérõ közbeszerzési eljárását. Álláspontja szerint az elbírálás jogsértõ, olyan eljárást tartalmaz, amely a kérelmezõ jogos érdekét sérti.
<br>Kifejtette, hogy lényegében az ajánlati felhívás körében a részszempontokat szabályozó törvényi rendelkezéseket sértette meg ajánlatkérõ. E körben a jogsértõ eseményrõl való tudomás szerzés idõpontját kérelmezõ 2003. október 17-ében, azaz a tender eredményhirdetésérõl szóló jegyzõkönyv részére történõ megérkezésében határozta meg.
<br>Kérte a Döntõbizottságot, hogy az ajánlatkérõ közbeszerzési eljárásának értékelését és elbírálását vizsgálja felül. Állapítsa meg a jogsértés megtörténtét, és hozza meg a szükséges rendelkezéseket.
<br>Kérelme indoklásában elõadta továbbá, hogy a fecskendõs infúziós pumpára vonatkozó értékelõlap adatai alapján ajánlatkérõ olyan helyzetet teremtett, olyan értékelési rendszert határozott meg, amely ahhoz vezethetett, hogy 4 M Ft-tal drágább ajánlat lehetett az összességében legelõnyösebb. Megítélése szerint ajánlatkérõ olyan szempontokat határozott meg az ajánlati felhívásában, amelyek nem lényegesek az adott infúziós pumpa értékelése körében és az ajánlati ár mellett az egyéb szempontok, mint a szállítási határidõ és a szervizszolgáltatás elnyomják az ajánlati ár jelentõségét.
<br>Kérelmezõ elõadta, hogy a tudomásszerzés idõpontját azért az eredményhirdetési jegyzõkönyv részére történõ megküldésében határozta meg, mert az eredményhirdetési jegyzõkönyvbõl derült ki számára, hogy az ajánlatkérõ által a felhívásban meghatározott szempontrendszer milyen lehetetlen és a gyakorlattól elrugaszkodott helyzetet teremtett.
<br>Ajánlatkérõ észrevételében a kérelmezõ kérelmének elutasítását kérte, elsõdlegesen annak elkésettsége okán. Elõadta, hogy a kérelmezõ 2003. július 22-én átutalta a tenderfüzet ellenértékét, ezt követõen ajánlatkérõ postai úton el is juttatta a tenderfüzetet, így ennek következtében kérelmezõ már augusztus óta tudomással bírt az elbírálási szempontokról és azok súlyszámáról. Kérelmezõnek lehetõsége lett volna kifogásait még az ajánlata szeptember 23-ai beadása elõtt megtenni a Döntõbizottság felé.
<br>Ajánlatkérõ hivatkozott továbbá arra is, hogy a kérelmezõ ajánlatában a Kbt. 43. § (1) bekezdésében foglaltaknak megfelelõen nyilatkozott, hogy elfogadja-e a felhívásban és a dokumentációban foglalt valamennyi feltételt. Ezen tények fényében a 2003. november 3-án benyújtott jogorvoslati kérelme elkésettnek tekinthetõ, hiszen a 15 napos jogvesztõ határidõn túl került benyújtásra. Ajánlatkérõ észrevételében az elkésettség mellett megalapozatlannak is tartja a kérelmezõ jogorvoslati kérelmét. Elõadja, hogy az ajánlatkérõ úgy készítette el a termék specifikációját, hogy gyenge minõségû termékekkel ne lehessen érvényes pályázatot tenni. Megítélése szerint egy termék vásárlásánál az ár, mûszaki tartalom kell, hogy meghatározó legyen, de emellett a kedvezõ szervizfeltételeknek is nagyon fontos szerepe van az egészségügyi intézmények életében.
<br>A Döntõbizottság megállapította, hogy a kérelmezõ jogorvoslati kérelme elkésett az alábbi indokok alapján:
<br>A Kbt. 79. § (7) bekezdése kimondja, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni, vagy kezdeményezni. E határidõk elmulasztása jogvesztéssel jár.
<br>Jelen ügyben kérelmezõ ajánlatkérõ közbeszerzési eljárásának azon részét sérelmezi, mellyel ajánlatkérõ az ajánlati felhívásban a részszempontokat meghatározta és kérelmét a Kbt. 34. és 35. §-ainak megsértésére alapította.
<br>A jogorvoslati eljárás során rendelkezésre álló iratokból megállapítható volt, hogy kérelmezõ részt vett az ajánlatkérõ beszerzési eljárásban, megvásárolta az ajánlati dokumentációt, megismerte az ajánlati felhívást és ezek alapján ajánlatot állított össze és nyújtott be az ajánlatkérõ által meghatározott ajánlattételi határidõre, azaz 2003. szeptember 23-ra, fecskendõs infúziós pumpára vonatkozóan.
<br>Ezen tények alapján ajánlattevõ kérelmezõ ismerte az ajánlati felhívásban meghatározott értékelési részszempontokat, azok súlyszámait, az értékelés módszerét, tehát az értékelési szempontrendszert teljes terjedelmében. Az ajánlati felhívás nem hagyott kétséget afelõl sem, hogy ajánlatkérõ az egyes beszerzési tárgyban meghatározott eszközök és mobíliák esetében, milyen szempontok szerint fog bírálni azaz ajánlati ár és szervizszolgáltatások, szállítási határidõ és a garanciavállalás ideje alapján.
<br>Az is egyértelmû volt az ajánlati felhívásból, egyedül a lélegeztetõ gépek esetén fog ajánlatkérõ a fenti négy részszemponton kívül további részszempontokat figyelembe venni az értékeléshez.
<br>A fentiek alapján tehát egyértelmû volt, hogy ajánlatkérõ a fecskendõs infúziós pumpa tekintetében az ajánlati árat 10-es súlyszámmal, a szervizszolgáltatást 7-es súlyszámmal, a több garanciavállalást 5-ös súlyszámmal kívánja elbírálni, mégpedig arányosítással 1-10-es ponthatárok között.
<br>A Kbt. 34. és 35. §-ai a garanciális szempontok érvényesítése érdekében írja elõ ajánlatkérõ számára, hogy az elbírálás szempontjait, amennyiben ajánlatkérõ az összességében legelõnyösebb szempont szerint kíván bírálni, azt elõre az ajánlati felhívásban meg kell határoznia. E körben elõ írás az is, hogy meg kell határozni a részszempontokat, azok súlyszámait, és a ponthatárokat. Ezen elõ írásoknak ajánlatkérõ eleget tett, azaz ismertette az ajánlattevõkkel elõre felhívásban, hogy milyen szempontokat kíván elõnyben részesíteni, azokat milyen súlyszámmal, és hogy kívánja elvégezni az értékelést az ajánlatok körében.
<br>Kérelmezõ tehát ezekrõl a szempontokról és azok jelentõségét meghatározó súlyszámokról már 2003. július 22-én tudott, hiszen ismernie kellett a felhívást, amikor ajánlatkérõ a tenderfüzetet megküldte, sõt ezek alapján ajánlatát el is készítette és 2003. szeptember 23-án be is adta. Tehát kérelmezõnek már 2003. július 22. napján, de legkésõbb 2003. szeptember 23-án már tudnia kellett, hogy melyek az elbírálás szempontjai, így az általa beadott ajánlat a fecskendõ pumpára vonatkozóan ezen szempontok szerint alapján kerül majd elbírálásra.
<br>A fentiek alapján és hivatkozva a Kbt. 79. § (7) bekezdésére kérelmezõ az ajánlati felhívásnak a részszempontokat meghatározó rendelkezéseit ténylegesen már 2003. július 22-én is ismerte, amennyiben azok meghatározását jogsértõnek talált ezen naptól, de legkésõbb 2003. szeptember 21-étõl számított 15 napon belül nyújthatott volna be joghatályosan jogorvoslati kérelmet a Döntõbizottsághoz.
<br>Kérelmezõ azonban az ajánlati felhívásban meghatározott szempontot és súlyszámok jogsértõ voltát 2003. november 3-án benyújtott jogorvoslati kérelmében kifogásolja, amely figyelembe a 2003. július 22-ei idõpontot, illetõleg 2003. szeptember 23-ai ajánlattételi határidõt, már jóval a rendelkezésére álló 15 napos jogvesztõ határidõn túl van. Ezért e körben kérelmezõ nem a rendelkezésére álló jogvesztõ határidõn belül nyújtott be jogorvoslati kérelmet, így az elkésett.
<br>A Döntõbizottság pedig a Kbt. rendelkezései alapján elkésett kérelem alapján nem vizsgálhatja érdemben az ajánlati felhívás jogszerûségét.
<br>A fenti indokok alapján a Döntõbizottságnak kérelmezõ jogorvoslati kérelmét annak elkésettsége okán a Kbt. 80. § (4) bekezdése alapján el kellett utasítania.
<br>Nem fogadta el a Döntõbizottság a kérelmezõnek azon hivatkozását, miszerint az ajánlati felhívás jogsértõ voltáról az eredményhirdetést tartalmazó "összegzés" kézhezvételével szerzett tudomást, mert ekkor derült ki számára, hogy a megadott részszempontok milyen eredményre vezethetnek.
<br>Az ajánlati felhívásban meghatározott szempontokhoz rendelt súlyszámok éppen azt kívánják kifejezni, hogy ajánlatkérõ milyen elemeknek, milyen jelentõséget tulajdonít. Így nem hivatkozhat kérelmezõ arra, hogy ezen részszempontok és súlyszámok ismeretében nem volt annak tudatában, hogy az ajánlati ár 10-es súlyszáma mellett a másik három részszempont súlyszámának összege meghaladja az ajánlati ár súlyszámát, hiszen a három részszempont összes súlyszámának összessége 20-a súlyszámot tesz ki. Ezen szempontrendszerbõl az is ki kellett, hogy derüljön kérelmezõ számára, hogy az ajánlati áron túli részszempontok összessége jelentõségében meghaladja az ajánlati ár jelentõségét, ezért ezen szempontrendszer alapján elképzelhetõ, hogy nem a legalacsonyabb ellenszolgáltatást tartalmazó ajánlati ár lehet adott esetben az összességében legelõnyösebb.
<br>Az, hogy kérelmezõ számára ez milyen okok miatt nem tudott kifejezésre jutni az ajánlati felhívás megismerésekor, nem jelentheti azt, hogy e körben a számára nyitva álló jogvesztõ határidõt kitolva egy késõbbi idõpontban visszamenõlegesen a felhívásban megadott szempontokat joghatályosan is kifogásolhatná a Döntõbizottság elõtt.
<br>A jogorvoslati eljárás során tartott tárgyaláson tett kérelmezõi nyilatkozat alapján, amely összhangban van a 2003. november 3-án benyújtott jogorvoslati kérelmének tartalmával is kérelmezõ nem kifogásolta az ajánlatkérõ tényleges értékelését, tehát nem kifogásolta azt, hogy adott esetben nem a felhívásban megadottak szerinti szempontokat vett figyelembe és nem az ott meghatározott súlyszámmal értékelt, illetõleg módszerrel értékelt volna, ezért ennek vizsgálata a Döntõbizottságnak a kérelem alapján nem volt feladata.
<br>Mindezekre tekintettel a Döntõbizottság a Kbt. 80. § (4) bekezdése alapján az elkésett jogorvoslati kérelmet elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján a rendelkezõ részben foglaltak szerint határozott.
<br>Ajánlatkérõ kérte a képviseletével megbízott ügyvéd munkadíjának megtérítését, más költségigényét nem terjesztette elõ.
<br>A Döntõbizottság nem fogadta el az ajánlatkérõ ügyvédi munkadíj megtérítésére vonatkozóan elõterjesztett igényét.
<br>A Kbt. egyértelmû rendelkezést tartalmaz az eljárásért fizetendõ igazgatási szolgáltatási díjjal kapcsolatban. Nem határozza meg azonban azt, hogy mit és milyen mértékben lehet az eljárás során felmerült költségnek tekinteni. E körben a Kbt. 79. § (1) bekezdése alapján mögöttes jogszabályként alkalmazandó az államigazgatási eljárás általános szabályairól szóló 1957. évi IV. törvény (továbbiakban: Áe.) sem tartalmaz részletes szabályokat. Az Áe. 89. §-ában szabályozott eljárási költség fogalmába - mivel az alapvetõen az eljárás során a hatóság, közigazgatási szerv részérõl felmerült költségeket jelenti - az ügyvédi munkadíj nem tartozik bele. A hivatkozott rendelkezésekben rögzített jogorvoslati eljárással felmerült költség fogalom ugyanis nem azonos a felek részére az eljárásra tekintettel keletkezett költségek fogalmával. A Döntõbizottságnak jogszabályi felhatalmazás hiányában ügyvédi munkadíj megállapítására nem volt lehetõsége, ezért az ajánlatkérõ ügyvédi munkadíj megtérítésének igényét elutasított.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 3.
<br>
<br>Dr. Sárkány Izolda s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br><br></body></html>