<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0583/2004)
</h2>
<br>
<br>3.Kf.27.037/2003/4.
<br>
<br>A Fõvárosi Ítélõtábla a dr. Gyõry András ügyvéd (6720 Szeged, Széchenyi tér 5.) által képviselt DÉLÉPÍTÕ Építõ és Szerelõ Rt. (6721 Szeged, Bocskai u. 10-12.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében - amely perbe az alperes oldalán a Dr. Mancsiczky Ügyvédi Iroda (4042 Debrecen, Pallagi u. 13., ügyintézõ: dr. Mancsiczky László ügyvéd) által képviselt Nyírtass Község Önkormányzata (4522 Nyírtass, Tass vezér út 1.) beavatkozott, a Fõvárosi Bíróság 2002. március 7. napján kelt 13.K.36.479/2000/18. sorszámú ítélete ellen a felperes által 19. sorszám, az alperes által 20. sorszám alatt elõterjesztett fellebbezésére meghozta az alábbi
<br>
<br>ÍTÉLETET
<br>
<br>A Fõvárosi Ítélõtábla az elsõfokú bíróság ítéletét megváltoztatja, és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 30 000 Ft (harmincezer forint) együttes elsõ-, másodfokú perköltséget.
<br>Kötelezi a felperest, hogy 15 napon belül fizessen meg az alperesi beavatkozónak 15 000 Ft (tizenötezer forint) együttes elsõ-, másodfokú perköltséget.
<br>Kötelezi a felperest, hogy fizessen meg a magyar államnak - az illetékhivatal külön felhívására - 27 000 Ft (huszonhétezer forint) fellebbezési illetéket.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>Az alperesi beavatkozó mint ajánlatkérõ a 2000. március 16-án közzétett részvételi felhívásával nyílt elõminõsítési eljárást indított Nyírtass-Berkesz települések közös szennyvíz csatornázása tárgyában. Az elõminõsítési eljárás eredményét kifogásoló jogorvoslati eljárást követõen, a módosított ajánlattételi határidõben öt ajánlattevõ nyújtotta be ajánlatát, köztük a felperes.
<br>Az ajánlati felhívás részét képezõ útmutató 16. pontja rögzítette, hogy az elbírálás az összességében legelõnyösebb ajánlat bírálati szempontja szerint történik az alábbi pont- és súlyszámok szerint:
<br>- mûszaki, szakmai alkalmasság, megbízhatóság, referencia	6
<br>- kedvezõbb pénzügyi konstrukció ajánlása és az abban való közremûködés	5
<br>- ajánlati ár	4
<br>- elõnyösebb fizetési feltételek mellett, mûszaki elõ teljesítéssel való vállalkozás	3
<br>- garanciális, szavatossági idõ alatti fellelhetõség	2
<br>- megajánlott késedelmi pótlék, kötbér mértékének kiírástól való eltérése	1
<br>Valamennyi részszempont 1-10-ig volt pontozható.
<br>Az ajánlatkérõ 2000. augusztus 24-én hozta meg eljárást lezáró döntését, ennek során a felperes ajánlatát, annak kirívóan alacsony árára tekintettel érvénytelennek nyilvánította. A felperes jogorvoslati kérelmet nyújtott be kifogásolva ajánlata érvénytelenségének megállapítását és a nyertes ajánlat érvénytelenségére hivatkozott. Az alperes ez utóbbi részében a kérelmet elutasította, egyben megállapította, hogy az alperesi beavatkozó a felperes ajánlatát jogsértõ módon nyilvánította érvénytelennek. Az alperesi határozat értelmében az alperesi beavatkozó elvégezte az ajánlatok ismételt kiértékelését, és 2000. október 10-én a megismételt eredményhirdetés során ismét a Depona Kft.-t hirdette ki nyertesnek és vele a szerzõdést 2000. október 18-án megkötötte, a második legkedvezõbb ajánlatot az Alterra Építõipari Kft. tette.
<br>A felperes által elõterjesztett jogorvoslati kérelem az ajánlatkérõ döntésének megsemmisítésére és a jogsértés megállapítására, valamint ideiglenes intézkedéssel a szerzõdés megkötésének megtiltására vonatkozott. Jogsértõ magatartásként jelölte meg az ajánlatkérõ helytelen, az ajánlati felhíváshoz képest téves pontozását, az értékelés eredményének nem megfelelõ indokolását, valamennyi benyújtott ajánlat újrapontozásának elmaradását. Sérelmezte, hogy az egyes résszempontok vonatkozásában, különös tekintettel az ajánlati árra, a jobb vagy a legjobb ajánlatot tevõ társaságok közé tartozott, de ezt a kapott pontszámok nem tükrözték vissza.
<br>Az alperes D.497/12/2000. számú határozatával a jogorvoslati kérelmet elutasította. Indokolásában kifejtette, hogy az ajánlatkérõ a második, harmadik és ötödik elbírálási szempontnál végzett értékelése valóban helytelen volt, de a jogorvoslati eljárásban az alperes által elvégzett korrekciók sem eredményezték a felperes ajánlatának elsõ helyre kerülését, mert az alperesi beavatkozó az alperesi felülvizsgálat szerint az összességében legelõnyösebb ajánlatot hirdette ki nyertesnek, ezért döntése helyes volt.
<br>A felperes keresetében a közigazgatási határozat felülvizsgálatát, annak megváltoztatását, illetve hatályon kívül helyezését kérte. Megismételte a jogorvoslati kérelmében foglaltakat kifogásolva, hogy az alperes annak ellenére, hogy több részszempontnál is megállapíthatónak tartotta a jogsértõ értékelést, kérelmét elutasította. Jogsértõ a határozat azért is - nézete szerint - mert az alperes nem pontozta újra az összes ajánlatot és nem alkalmazta - minden ajánlat pontozása nélkül nem is alkalmazhatta - a más perben képviselt legjobb ajánlat - maximális pontszám, legrosszabb ajánlat - minimális pontszám elvét. Kitért az egyes részszempontok értékelésével kapcsolatos kifogásaira, ennek körében a kedvezõbb pénzügyi konstrukció részszempontnál sérelmezte, hogy a nyilvánvaló jogellenesség ellenére az Állami Számvevõszékhez történõ szignalizáció elmaradt. Arra hivatkozott, hogy a nyertes ajánlat jogellenessége az ajánlat semmisségét vonja maga után, a semmis ajánlat pedig érvénytelen.
<br>Az elsõfokú bíróság ítéletében az alperes határozatát hatályon kívül helyezte és az alperest új eljárásra kötelezte. Megállapította, hogy a megismételt értékelés során az alperesi beavatkozó valamennyi ajánlat ismételt értékelését nem végezte el és ezt a mulasztást az alperes sem orvosolta, ezért az összességében legelõnyösebb ajánlat kiválasztása nem a Kbt. 55. § (6) bekezdésének megfelelõen történt. Ezért az alperesi határozat a döntés meghozatalához szükséges ténymegállapításokat nem tartalmazta, ezzel sérült az államigazgatási eljárás általános szabályairól szóló 1957. évi IV. törvény (a továbbiakban: Áe.) 43. § (1) bekezdésének c) pontja. A felperes és a nyertes ajánlatának értékelésével kapcsolatban a felperes által kifogásolt, az egyes részszempontok szerinti alperesi megállapításokat helytállónak értékelte. A második részszemponthoz kapcsolódó, a pénzügyi konstrukciót érintõ felperesi érvelést sem fogadta el. Rámutatott, hogy a nyertes pályázó által vázolt pénzügyi konstrukció jogszerûségének vizsgálata nem a közbeszerzési eljárásban vizsgálandó kérdés, kitért arra is, hogy a felperes részérõl olyan jogszabálysértés igazolására nem került sor, amely az alperes Kbt. 88. § (3) bekezdésében foglalt eljárását indokolttá tette volna.
<br>Az elsõfokú ítélet ellen a felperes és az alperes terjesztett elõ fellebbezést. A felperes elsõdlegesen az elsõfokú ítélet hatályon kívül helyezését, másodlagosan az ítélet indokolási részének megváltoztatását és perköltségének megállapítását kérte. Fellebbezésében az értékelési szempontok közül már csak a pénzügyi konstrukció értékelési szempontra hivatkozott és sérelmezte az elsõfokú bíróság e vonatkozásban tett megállapításait. Konkrét jogszabályra alapította azon állítását, amely a nyertes által ajánlott konstrukció jogszabály-ellenességét alátámasztja. Hivatkozott arra, hogy az elsõfokú bíróság nem adta magyarázatát, miért nem adott helyt a szakértõ bevonására vonatkozó bizonyítási indítványának. A megismételt eljárásban szükségesnek tartotta szakértõ kirendelését a nyertes által kidolgozott pénzügyi konstrukció jogellenességének megállapítására. Arra az esetre, ha ennek a kérdésnek a vizsgálatát a másodfokú bíróság az alperes hatáskörébe tatozónak ítélné, kérte, hogy az indokolás megváltoztatásával a másodfokú bíróság az alperest hívja fel e kérdés tisztázására.
<br>Az alperes fellebbezésében az elsõfokú bíróság ítéletének megváltoztatását, a felperes keresetének elutasítását és perköltség megfizetésére kötelezését kérte. Arra hivatkozott, hogy a felperes jogsérelme az volt, hogy bár az egyes résszempontok esetében ajánlata a nyertesénél kedvezõbb volt, mégsem õ lett az eljárás nyertese. Erre tekintettel elegendõ volt csak a kérelmezõ és a nyertes ajánlatának összehasonlítása, a kérelem elbírálásához nem volt szükség valamennyi ajánlat értékelésére. Iratellenesnek minõsítette az elsõfokú bíróság arra vonatkozó megállapítását, hogy az újraértékelés során az alperesi beavatkozó csak a korábban nem pontozott két ajánlat értékelését végezte el, mert ennek ellentmond a kiértékelés tárgyában készült és az iratoknál elfekvõ mûszaki szakértõi vélemény. Hangsúlyozta, hogy a tényállás feltárása megtörtént, döntését az elsõfokú bíróság is az általa feltárt tényekre alapította, amikor megállapította, hogy az ajánlatok helyes értékelése alapján a felperes a közbeszerzési eljárás nyertese nem lehetett. Egyebekben kifejtette, hogy a határozat megváltoztatásának és nem hatályon kívül helyezésének lenne helye.
<br>Az alperesi beavatkozó nyilatkozatában csatlakozott az alperes fellebbezésében kifejtettekhez és utalt a perben korábban részletesen kifejtett indokaira.
<br>A felperes fellebbezése nem alapos, az alperes fellebbezése megalapozott.
<br>Az elsõfokú bíróság a jogvita elöntésénél irányadó tényállás megállapításánál az iratok tartalmával részben ellentétes megállapítást tett, amikor arra hivatkozott, hogy a megismételt ajánlatkérõi eljárásban az újraértékelés csak a korábban nem pontozott két ajánlattevõre vonatkozott, figyelemmel a közigazgatási iratok között fellelhetõ, valamennyi ajánlatot, valamennyi részszempont szerint kiértékelõ szakértõi és bírálóbizottsági véleményre. Ennek alapján készült el az összegzés az eljárásról is. Az így megállapított tényállásból az elsõfokú bíróság téves jogi következtetésre jutott. Tévedett ugyanis akkor, amikor valamennyi ajánlat alperesi értékelésének mellõzése miatt a nyertes ajánlattevõ kiválasztásának jogszerûségét nem látta megállapíthatónak. Az alperes fellebbezésében helyesen utalt a jogorvoslati kérelem tárgyára, amelyre tekintettel elegendõ volt az alperes által elvégzett értékelés, a nyertes és a felperesi ajánlat összevetése, mert annak alapján a jogorvoslati kérelem megnyugtató módon elbírálható volt.
<br>A továbbiakban a Fõvárosi Ítélõtáblának a fellebbezési kérelem és ellenkérelem korlátaira tekintettel a másodfokú eljárásban az értékelési szempontok közül csak a fellebbezéssel érintett második résszemponttal kapcsolatos felperesi kifogást illetõ ítéleti megállapítás felülvizsgálata volt a feladata. A felperes fellebbezésében jelölte meg elsõ alkalommal azt a jogszabályt, amelyre a nyertes ajánlat jogszabály-ellenességét alapította. Az eljárás korábbi szakaszában konkrét jogszabálysértésre nem hivatkozott, csupán feltételezésekre hagyatkozott. Az alperesi beavatkozó által a pénzügyi konstrukció alátámasztására megjelölt jogszabályi háttér alkalmazásának lehetõségét elismerte, de az annak nyomán visszaáramló pénzösszeg nagyságrendjét elképzelhetetlennek tartotta. Hivatkozása nem rontja le az elsõfokú bíróság által is elfogadott alperesi megállapítást, amely leszögezte, hogy a pénzügyi konstrukcióra a felperes ajánlatot nem tett, a nyertes viszont nagyon kedvezõ ajánlatot adott. Ezt a tényt a felperes sem vitatta. A kedvezõbb pénzügyi konstrukció ajánlása és annak megvalósításában való közremûködés az ajánlati felhívásban értékelési részszempontként szerepelt, azt senki határidõben nem kifogásolta, jogorvoslati kérelemmel nem támadta. Az értékelés során akkor járt volna el jogszabálysértõen az alperesi beavatkozó, ha az arra vonatkozó ajánlatokat figyelmen kívül hagyta volna. A felperes jogorvoslati kérelme ellentétben a keresetében írtakkal, azt sérelmezte, hogy az õ ajánlata is lehetett olyan tartalmas, mint a nyertes ajánlattevõé, bár azt részleteiben nem ismerte. A jogorvoslati kérelembõl az volt megállapítható, hogy ezt a részszempontot azonosította a fizetési feltételek körében értékelendõ rész- és végszámla-kibocsátással, átutalási határidõvel és a számla összegébõl bizonyos százalék visszatartásával. Erre irányuló jogorvoslati kérelem hiányában az alperes határozata sem tért, nem is térhetett ki a felperesnek utóbb, a keresetében megjelölt, de csak a fellebbezésben nevesített, a pénzügyi konstrukció jogsz
<br>abály-ellenességének vizsgálatára. Ezért helyesen állapította meg az elsõfokú bíróság, hogy a felperesi kifogások ebben az eljárásban nem vizsgálhatók, az alperes jogszerûen járt el a jogorvoslati eljárás során. Az elsõfokú bíróság jogi álláspontjánál fogva - helyesen - mellõzte a felperes e körben elõterjesztett bizonyítási indítványát, és ennek kellõ indokát is adta.
<br>A fentiek alapján tévedett az elsõfokú bíróság, amikor úgy ítélte meg, hogy a döntés meghozatalához szükséges tényállást az alperes határozatának indokolása nem tartalmazza, ezért a döntés hatályon kívül helyezésére van szükség. Az alperes a jogorvoslati kérelemmel érintett körben a tényállást a szükséges mértékben feltárta, abból okszerûen vonta le következtetését, a releváns tények vonatkozásában az elsõfokú bíróság ítéletét az alperes által megállapított tényállásra alapította.
<br>Mindezekre tekintettel a Fõvárosi Ítélõtábla az elsõfokú bíróság ítéletét a Pp. 253. § (2) bekezdés alapján megváltoztatta és a felperes keresetét, mint megalapozatlant elutasította.
<br>A sikertelenül fellebbezõ felperest a Pp. 78. § (1), (2) és 79. § (1) és 83. § (1) bekezdése alapján kötelezte az alperes és az alperesi beavatkozó részére járó együttes elsõ- és másodfokú perköltség megfizetésére.
<br>A per tárgyi illetékfeljegyzési joga folytán le nem rótt fellebbezési illeték viselésérõl szóló rendelkezés az illetékekrõl szóló 1990. évi XCIII. törvény (a továbbiakban: Itv.) 39. § (3) bekezdésének c) pontján, a 46. § (1) bekezdésén és a költségmentességrõl szóló 6/1986. (VI. 26.) IM rendelet 13. § (2) bekezdésén alapul.
<br>
<br>Budapest, 2003. december 3.
<br>
<br>Dr. Sára Katalin s. k., Dr. Páldy Zsuzsanna s. k.,
<br>tanácselnök elõadó bíró
<br>
<br>Dr. Szõke Mária s. k.,
<br>bíró
<br>
<br>
<br><br></body></html>