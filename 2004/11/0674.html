<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (0674/2004)
</h2>
<br>
<br>13.K.31.8021200312.
<br>
<br>A bíróság a Tõke László ügyvezetõ által képviselt V + K Víz- és Környezetgazdálkodási Mérnökszolgálati Kft. (9022 Gyõr, Czuczor G. u. 13.) felperesnek a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.51916/2002.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében meghozta a következõ
<br>
<br>ÍTÉLETET
<br>
<br>A bíróság a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 10 000 Ft (tízezer forint) perköltséget.
<br>Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Fõvárosi Ítélõtáblához címezve benyújtani.
<br>
<br>INDOKOLÁS
<br>
<br>Dombóvár Város Önkormányzata mint ajánlatkérõ a 2002. május 8-án közzétett - 2002. június 19-én módosított - ajánlati felhívásával a közbeszerzésekrõl szóló 1995. évi XL. törvény (a továbbiakban: Kbt.) 32. § (1) bekezdése alapján nyílt közbeszerzési eljárást indított Dombóvár kistérség (72 település) térségi szennyvíz-elhelyezési programjának és további, a beruházását elõkészítõ tervezés, az elvi vízjogi engedélyezési tervek elkészítése, környezeti hatásvizsgálat és megvalósíthatósági tanulmány elkészítése tárgyában.
<br>Az ajánlati felhívása 11. a) pontjában az ajánlatkérõ meghatározta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket. A mûszaki alkalmasság igazolásának körében az 1. és 3. bekezdés szerint az ajánlattevõnek csatolnia kellett az elõzõ 3 év jelentõsebb konzulensi feladatainak ismertetését (idõpont, összeg), minimum 3 hasonló természetû szennyvíztisztítási, tervezési és tanácsadói munka megvalósítását, mely közül legalább 1 ISPA- projekt legyen (a megbízó megnevezését és telefonszámát kérjük megadni), az ajánlattevõ minõségbiztosítási rendszerének meglétérõl - bármely nemzeti rendszerben akkreditált - tanúsító igazolását.
<br>Az ajánlati felhívás 11. b) pontjában az ajánlatkérõ - többek között - alkalmatlanná minõsítette az ajánlattevõt, ha nem tud referenciaként megnevezni az elmúlt 3 év figyelembevételével 3 szennyvíztisztítási projektet, melyben a konzulensi és tervezési munkákat õ végezte el, az általa megjelölt referenciák ellenõrzése során elmarasztaló visszajelzés érkezik, nem rendelkezik minõségbiztosítási rendszerének - bármely nemzeti rendszerben akkreditált - tanúsító általi igazolásával.
<br>Az ajánlatkérõ a részajánlat, illetve a többváltozatú ajánlat benyújtásának a lehetõségét kizárta.
<br>Az ajánlati felhívása 13. a) pontja értelmében az ajánlatok elbírálása az összességében legelõnyösebb ajánlat kiválasztásával történik a b) pontban meghatározott értékelési részszempontok, súlyszámok, ponthatárok és értékelési módszer alapján.
<br>Az ajánlati felhívása 16. pontjának 3. bekezdése szerint az ajánlatkérõ a hiánypótlásra a Kbt. 43. § (4) bekezdésében foglaltak szerint lehetõséget biztosított, a 6. bekezdésben pedig közölte, hogy az eljárás nyertesének visszalépése esetén az õt követõ második legkedvezõbb ajánlattevõvel köti meg a szerzõdést, amennyiben õt az eredményhirdetéskor megnevezte.
<br>Az ajánlati felhívás 16. pontjának 5. bekezdésében az ajánlatkérõ elõírta, hogy az ajánlatokat cégszerûen aláírva, két példányban (egy eredeti, egy másolat) kell benyújtani.
<br>A 2002. július 30-ig tartó ajánlattételi határidõben a Benkó Bt., a K + K Kft., a Keviterv Kft. és a felperes nyújtott be ajánlatot.
<br>A felperes az ajánlatának 33. oldalán a Det Norske Veritas Magyarország Kft. által az alábbi tartalommal kiállított igazolást csatolta: "a Víz- és Környezetgazdálkodási Mérnökszolgálati Kft. minõségirányítási rendszer auditja ISO 9001:2000 szabvány szerint 2002. április 26-án sikeresen lefolytatódott. A tanúsítvány kiadása folyamatban van."
<br>Az eljárás során hiánypótlásra, felvilágosítás kérésére nem került sor. Az ajánlatkérõ 2002. augusztus 5-én írásban a felperestõl és a Keviterv Kft.-tõl magyarázatot kért a Kbt. 57. §-ára hivatkozással az ajánlati ár rendkívül alacsony összegérõl, amelyre mindkét felhívott írásban nyilatkozott adott.
<br>Az ajánlatkérõ 2002. augusztus 27-én kihirdette az eljárást lezáró döntését, amely szerint az eljárás nyertese a Keviterv Kft., az õt követõ legkedvezõbb ajánlattevõ pedig a K + K Kft. lett. A felperest az ajánlati felhívás 11. b) pontjának második és második bekezdésére hivatkozással alkalmatlanná nyilvánította, megállapítva azt, hogy a pályázat idõpontjában nem rendelkezett bármely nemzeti rendszerben akkreditált minõségbiztosítási rendszerrel, továbbá a referenciák között nem volt legalább egy - a 11. a) pontban a mûszaki alkalmasság igazolására kért - ISPA-projekt.
<br>A felperes (kérelmezõ) 2002. szeptember 2-án jogorvoslati kérelmet nyújtott be az alpereshez, kérve az ajánlatkérõ eljárást lezáró döntésének megsemmisítését. Vitatta alkalmatlanná minõsítésének megalapozottságát és a többi ajánlattevõ ajánlatának érvényességét. Azzal érvelt, hogy az ajánlatkérõ a referenciával kapcsolatos alkalmatlansági szempontnál nem tüntette fel az ISPA-projekt követelményét, így erre nem alapíthatta volna döntését, de a szerzõdés teljesítésére ISPA-projekt feltüntetése nélkül is alkalmas, mivel egyik szakembere nemzetközileg elismert ISPA-szakértõ. Hivatkozott arra, hogy a többi ajánlattevõ ajánlata a miatt érvénytelen, hogy ajánlatukba nem eredeti tanúsítványt csatoltak a minõségbiztosítási rendszerük meglétérõl, pedig az ajánlatkérõ elõírta, hogy annak az egyik ajánlati példányban eredetinek kell lennie.
<br>A felperes kifejtette, hogy az általa becsatolt igazolás a minõségbiztosítási rendszerével kapcsolatban megfelel az ajánlatkérõ követelményének. Az ajánlatkérõ a tanúsító általi igazolást kért, és az auditot végzõ cég állította ki az igazolást, így minõségbiztosítási rendszerrel már rendelkezik. Elõadta, hogy az erre vonatkozó tanúsítványt Németországban állítják ki és az auditot végzõ cégen kívül szükséges az ottani irodavezetõ aláírása is. Amennyiben pedig az ajánlatkérõ hiányosnak találta a becsatolt igazolását a tevékenységi kör megjelölésének hiánya miatt, köteles lett volna hiánypótlásra felhívni. Bejelentette, hogy az auditja mérnöki tevékenységre, tanácsadásra vonatkozik.
<br>Kifogásolta továbbá, hogy az ajánlatkérõ a kirívóan alacsony ellenszolgáltatásra vonatkozó magyarázatkérésrõl a többi ajánlattevõt írásban nem értesítette, ezzel megsértette a Kbt. 57. § (1) bekezdését.
<br>Az alperes a 2002. szeptember 23-án kelt D.51916/2002. számú határozatával a felperes jogorvoslati kérelmét elutasította.
<br>Döntését azzal indokolta, hogy az ajánlatkérõ megalapozottan nyilvánította alkalmatlannak a kérelmezõt minõségbiztosítási rendszerének hiánya miatt. Az ajánlati felhívás 11. a) pont 3. bekezdése szerint az ajánlatkérõ a minõségbiztosítási rendszer meglétének igazolását kérte a tanúsító által, a 11. b) pont utolsó bekezdésében az ajánlatkérõ szintén a minõségbiztosítási rendszer igazolását kérte a tanúsító által. E két rendelkezés összevetésébõl az a következtetés vonható le, hogy az ajánlatkérõ elvárása a minõségbiztosítási rendszer meglétére vonatkozott, az egyes ajánlattevõk akkor minõsülnek alkalmasnak, ha rendelkeznek minõségbiztosítási rendszerrel.
<br>Az alperes megállapította, hogy a kérelmezõ által becsatolt igazolás csak azt tartalmazza, hogy a kérelmezõnél megtörtént a minõségbiztosítási rendszernek a szabványokban elõírt auditja. Az auditálást lefolytató cég által kiállított, igazolásnak nevezett okirat sem tartalmazza, hogy a kérelmezõ rendelkezik minõségbiztosítási rendszerrel, csak annyit, hogy a tanúsítvány kiadása folyamatban van. A minõségbiztosítási rendszer meglétét köztudottan az arról kiállított tanúsítvány igazolja, a tanúsító általi igazolás sem értelmezhetõ másként, mint tanúsítvány vagy azzal egyenértékû más okirat. A kérelmezõ ajánlatában minõségbiztosítási rendszere meglétérõl tanúsítványt vagy azzal egyenértékû más okiratot nem csatolt, saját nyilatkozata szerint is az auditot végzõ cégen kívül a minõségbiztosítási rendszer meglétét igazoló tanúsítvány mint okirat kiállításához szükséges a külföldi cég aláírása is, amely még mindig nem történt meg. Önmagában tehát az eredményes audit lefolytatása még nem nyújt alapot ahhoz, hogy a kérelmezõ jelen eljárásban minõségbiztosítási rendszere meglétére hivatkozhasson.
<br>Az alperes utalt arra, hogy a becsatolt igazolás alapján az sem állapítható meg, hogy az auditálás milyen tevékenységre történt meg, de e körben az ajánlatkérõ nem követett el mulasztást azzal, hogy hiánypótlást nem rendelt el, mert magából az igazolásból is megállapíthatóan az ajánlatkérõ által elvárt tanúsítványt a kérelmezõ nem tudta csatolni.
<br>Az alperes megállapította, hogy a kérelmezõ az ajánlatában az ajánlati felhívás 11. a) pontja szerinti mûszaki alkalmassága igazolására ISPA-projektreferenciát (idõpont, összeg, megbízó megnevezése, telefonszáma) nem tüntetett fel, e követelmény teljesítését nem helyettesíti az, hogy a kérelmezõ rendelkezik ISPA-projektekben jártas szakemberrel. Tévedett azonban az ajánlatkérõ akkor, amikor az ISPA-projekt hiányát az alkalmasság körében értékelte, mivel az nem szerepelt az alkalmatlansági szempontok között, és azt az érvényesség körében kellett volna elbírálnia.
<br>Az alperes megállapította, hogy a kérelmezõ vonatkozásában egy alkalmatlansági és egy érvénytelenségi ok állt fenn, amelyeknek azonos a jogkövetkezményük.
<br>Az alperes álláspontja szerint nem volt megalapozott a kérelmezõnek a Kbt. 57. §-ának megsértésére és a többi ajánlattevõ ajánlatának érvénytelenségére vonatkozó jogorvoslati kérelem sem.
<br>A többi ajánlattevõ ajánlatával kapcsolatban kifejtette, hogy az ajánlati felhívás 16. pontjának 5. bekezdése szerint a két példányban benyújtandó ajánlat közül az egyiknek eredetinek kellett lennie. Az ajánlatkérõ felhívásában és dokumentációjában az ajánlatokkal szemben további, illetve olyan külön formai követelményt nem támasztott, hogy az ajánlatba becsatolandó más szervek által kiállított igazolásoknak, okiratoknak eredetinek kell lenni, csak igazolások, nyilatkozatok csatolását kérte. Külön elõ írás hiányában az igazolásokkal, nyilatkozatokkal kapcsolatban nem támasztható követelményként az eredetiség, maga a Kbt. sem írja elõ, hogy az igazolásokat, nyilatkozatokat eredetiben kell csatolni. Mivel az ajánlatok eredeti példányban történõ benyújtási kötelezettsége azt jelenti, hogy az ajánlattevõ által tett nyilatkozatoknak kell eredetiben kiállítottnak lenni, míg a külsõ hatóságok, szervek igazolásaival szemben ez a követelmény nem áll fenn, a többi ajánlattevõ megfelelt az ajánlatkérõ elõ írásának a minõségbiztosítási rendszerre vonatkozó tanúsítványaik másolatban való csatolásával.
<br>A felperes keresetet terjesztett elõ az alperes határozatának bírósági felülvizsgálata iránt, továbbra is vitatva a vele szemben megállapított alkalmatlansági, ill. érvénytelenségi ok fennálltát. Elõadta, hogy az ISPA-projekt konkrét megnevezésének hiánya miatt az ajánlatkérõnek felvilágosítást kellett volna kérnie társaságuktól a Kbt. 57. § (1) bekezdése és az ajánlati felhívás 16. pontjának harmadik bekezdése alapján, a többi ajánlatot pedig érvénytelenné kellett volna nyilvánítani, mivel nem feleltek meg a Kbt. 52. § (2) bekezdés d) pontjában foglaltaknak. Álláspontja szerint a Kbt. 57. §-a alapján a megajánlott alacsonyabb ajánlati árra vonatkozó felvilágosítás kérésrõl a többi ajánlattevõt is értesíteni kellett volna, ezt az ajánlatkérõ elmulasztotta, így megsértette a Kbt.-t.
<br>Hangsúlyozta, hogy a DET NORSKE VERITAS Magyarország Kft. 2002. április 26-án elvégezte a társaságuknál a kiépített és mûködtetett minõségbiztosítási rendszer igazoló auditját, az errõl szóló igazolást 26946. szám alatt kiadta, amelynek közjegyzõ által hitelesített másolatát a pályázatuk 33. oldalán csatolták. Ez azt bizonyítja, hogy a keltétõl számított idõponttól kezdve már nemzetközi rendszer szerint akkreditált tanúsító által is auditált minõségbiztosítási rendszert mûködtet. Az ajánlatuk 140-168. oldalán mintegy 18 oldalon keresztül bemutatták a társaságuk minõségbiztosítási rendszerét, az ajánlatuk 169-181. oldalán pedig mintegy 13 oldalon keresztül a mûszaki tervezésre vonatkozó minõségirányítási eljárásrendszert mutatták be.
<br>Megalapozatlan az alperes azon megállapítása, hogy a minõségbiztosítási rendszer meglétét "köztudottan" az arról kiállított tanúsítvány igazolja. A tanúsító akkor végzi el valamely társaság minõségbiztosítási rendszerének auditját, ha a rendszer már kiépítésre került és mûködik, a rendszer kiépítésének és folyamatos mûködésének tehát meg kell elõznie annak a minõsítõ szervezet általi auditját. Hivatkozott az érvényben lévõ MSZ EN ISO 9000:2001 (2001. március) szabvány 2.8.2. pontjára, és idézte annak következõ szövegét: "Az auditokat arra használják, hogy meghatározzák a minõségirányítási rendszer követelményeinek való megfelelés mértékét. Az audit megállapításait a minõségirányítási rendszer eredményességének értékelésére és a fejlesztési lehetõségek felfedésére használják." Ebbõl álláspontja szerint az következik, hogy auditálni csak már mûködõ rendszert lehet, ha sikeres volt az audit, akkor mûködõ minõségirányítási rendszer is van.
<br>A felperes ellentmondásosnak találta, hogy a határozat egyik része szerint a minõségbiztosítási rendszer meglétét köztudottan a tanúsítvány igazolja és a tanúsító által kiállított igazolás sem értelmezhetõ másként, mint tanúsítvány vagy ezzel egyenértékû más okirat, utóbb pedig a határozat azt rögzítette, hogy ajánlatában a minõségbiztosítási rendszere meglétérõl tanúsítványt, vagy azzal egyenértékû más okiratot nem csatolt. Leszögezte, hogy a mûködõ rendszer sikeres auditjáról szóló igazolást becsatoltuk, ezt az igazolást nemzetközi rendszerben tanúsított auditcég állította ki. Az ajánlati felhívás egyértelmûen igazolás becsatolását írta elõ, ezt pedig közjegyzõ által hitelesített másolati példány becsatolásával teljesítették.
<br>Fenntartotta a többi ajánlattevõ ajánlatának érvénytelenségére vonatkozó álláspontját is. Rámutatott arra, hogy az ajánlatkérõ az ajánlati felhívás 16. pontjának 5. bekezdésében elõírta, hogy a benyújtandó ajánlatok közül az egyiknek eredetinek kell lennie. Ez általános, az ajánlati dokumentáció egészére vonatkozó elõ írás, amelynek a többi ajánlat nem felelt meg, így azok érvénytelenségét az alperesnek is meg kellett volna állapítania.
<br>Hivatkozott arra is, hogy a pályázatban a projekt megvalósításába bevont szakértõket felsorolták, ezek között szerepeltették kifejezetten erre a célra bevont, elõszerzõdéssel lekötött szakértõjüket. E szakértõ konkrét munkáját az ISPA-projektek közül nem jelölték meg, de e miatt az ajánlatkérõnek felvilágosítást kellett volna kérnie társaságuktól a Kbt. 57. § (1) bekezdése alapján, ill. felvilágosítást kellett volna kérnie a miatt, hogy az ISPA-szakértõ életrajzában nem emelt ki számtalan munkája közül valamelyiket.
<br>Továbbra is kifogásolta, hogy az ajánlatok elbírálása során az ajánlatkérõ a Kbt. 57. §-a alapján magyarázatot kért tõlük az ajánlati ár alacsony összegére vonatkozóan, de nem látta szükségesnek a többi ajánlattevõ egyidejû értesítését.
<br>Sérelmezte, hogy az alperes által is elismerten az ajánlatkérõ érvénytelenségi okot alkalmatlansági okként értékelt, de ezt az ajánlatkérõi tévedést az alperes nem rója fel hibául.
<br>Az alperes - fenntartva a határozatában foglaltakat - a kereset elutasítását kérte. Hivatkozott arra, hogy az ajánlati felhívás 11. a) pontjának 3. bekezdése szerint a minõségbiztosítási rendszer meglétérõl kellett a tanúsító igazolását csatolni és a 11. b) pont utolsó bekezdése alkalmatlansági szempontként határozta meg azt, hogy az ajánlattevõ nem rendelkezik minõségbiztosítási rendszerének tanúsító általi igazolásával. E rendelkezésekben az ajánlatkérõ azt a követelményt támasztotta, hogy a minõségbiztosítási rendszer meglétérõl kérte a tanúsító igazolását, a felperes azonban csak arra vonatkozó igazolást csatolt, hogy a minõségbiztosítási rendszerével kapcsolatban az auditja megtörtént.
<br>Leszögezte, hogy a közbeszerzési eljárásban az alkalmasságot az ajánlatkérõ által támasztott követelmények szerint kell megítélni. Az ajánlatkérõ egyértelmûen a már meglévõ minõségbiztosítási rendszer igazolását kérte, így ennek az elõ írásnak nem felel meg a felperes által csatolt okirat, annak vizsgálata pedig szükségtelen, hogy egyébként milyen folyamat eredményeként kaphatja meg egy jelentkezõ a minõségbiztosítási rendszere fennállását igazoló okiratot. Az alkalmasság igazolása akkor felel meg rendeltetésének, ha olyan okiratot kérnek és kerül csatolásra, amely külön vizsgálat nélkül is egyértelmûen tanúsítja a minõségbiztosítási rendszer meglétét.
<br>Az ISPA-projektre vonatkozó referencia hiányával kapcsolatban az alperes elõadta, hogy a mûszaki alkalmasságot kellett a referenciák bemutatásával (idõpont, összeg, megbízó megnevezése, telefonszáma) igazolni, azok között a felhívás 11. a) pontjának elsõ bekezdése szerint legalább egynek ISPA-projektnek kellett lennie. A 11. b) pont szerint a referencia hiánya miatti alkalmatlansági szempontnál nem került feltüntetésre az ISPA-projekt, de egyértelmûen megállapítható, hogy az ajánlatkérõ a felperest kizáró döntését arra alapította, hogy a felperes nem tüntette fel az ISPA-projektet a referenciái között. A felperes ajánlata nem tartalmaz ISPA-projektreferenciát, ennek hiánya miatt az eljárás további szakaszában nem vehetne részt. Az érvénytelenségnek és az alkalmatlanságnak a Kbt. 53. § (2) bekezdése alapján azonosak a jogkövetkezményei, így a jogorvoslati kérelemnek való helytadás a döntés ténybeli megalapozottságára való tekintettel kizárt.
<br>Az ISPA-projektreferencia hiányát az alperes álláspontja szerint nem pótolja olyan szakértõ munkában való részvétele, aki végzett munkát ilyen projektekben, ugyanis a referenciának az ajánlattevõre kell vonatkoznia és meg kell adni a kért adatokat is.
<br>Az alperes nem találta alaposnak azt a felperesi elõadást sem, hogy az ajánlatkérõ jogsértõsen járt el, amikor nem kért felvilágosítást az ajánlatával kapcsolatban (pl. minõségbiztosítási rendszere, ISPA-projektreferencia). Hivatkozott a Kbt. 57. § (1) bekezdésére, amely szerint az ajánlatkérõ nem köteles felvilágosítást kérni, de az általa hivatkozott esetekben nem is áll fenn felvilágosítás kérési jogosultsága az ajánlatkérõnek, mert az csak nem egyértelmû kijelentések esetén illeti meg. Kirívóan alacsony ellenszolgáltatás miatti sem volt köteles az ajánlatkérõ a többi ajánlattevõt egyidejûleg írásban értesíteni, mivel a Kbt. 57. § (1) bekezdésében szabályozott felvilágosításkérés nem azonos az 57. § (2) bekezdésében szabályozott magyarázatkérés jogintézményével. Az ajánlatkérõ a Kbt. 57. § (2) bekezdését alkalmazta, e rendelkezés nem ír elõ egyidejû tájékoztatási kötelezettséget és a Kbt. kógens szabályozása alapján a kiterjesztõ értelmezés kizárt.
<br>Az alperes nem értett egyet a többi ajánlat érvénytelenségére vonatkozó felperesi elõadással sem. Rámutatott arra, hogy ajánlati felhívása 16. pontjának 5. bekezdése értelmében az ajánlattevõknek két példányban kell az ajánlatokat benyújtani, amelyek közül az egyiknek eredetinek kell lenni. A Kbt. szabályozásában nem szerepel elõ írás arra vonatkozóan, hogy az ajánlatokat miként kell benyújtani, lehetõséget ad mind eredeti, mind másolati példányok csatolására [pl. 46. § (5) bekezdése], így az ajánlatkérõnek kell követelményeket támasztania felhívásában. Jelen esetben az ajánlatkérõ csak az ajánlatra kért eredetiséget, amely ajánlatkérõi elõ írást az eddig kialakult általános joggyakorlat is úgy értelmezi, hogy az ajánlattevõ által kiadott iratoknak kell eredetieknek lenni. Amennyiben az ajánlatkérõ a más által kiadott okiratokat is eredetiben kéri, akkor a felhívás 16. pontjában ezt külön elõírják, és csak ilyen külön elõ írás esetén nyilvánítható az ajánlat érvénytelennek. Jelen esetben ajánlatkérõ ilyen külön elõ írást nem tett, így az érvénytelenné nyilvánítás feltétele nem áll fenn.
<br>A felperes keresete alaptalan.
<br>A bíróság az alperes határozatát az államigazgatási eljárás általános szabályairól bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.
<br>A bíróságnak abban a kérdésben kellett állást foglalnia, hogy a felperes ajánlata az alkalmassági, ill. érvényességi kritériumok alapján megfelelt-e az ajánlatkérõi követelményeknek, valamint a felperes megalapozottan hivatkozott-e a többi ajánlattevõ ajánlatának érvénytelenségére és az ajánlatkérõnek a Kbt. 57. §-át sértõ eljárására.
<br>A Kbt. 43. § (1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.
<br>A Kbt. 43. § (3) bekezdése értelmében az ajánlattevõ köteles igazolni a szerzõdés teljesítésére vonatkozó pénzügyi, gazdasági és mûszaki alkalmasságát és az erre vonatkozó igazolásokat az ajánlathoz csatolni kell.
<br>A Kbt. 52. § (1) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A bíróság megállapította, hogy az ajánlati felhívás 11. a) pont 3. bekezdése szerint az ajánlattevõnek a minõségbiztosítási rendszer meglétét kellett igazolnia az erre vonatkozó tanúsító általi igazolás becsatolásával A felperes az ajánlatában a Det Norske Veritas Magyarország Kft. által kiállított olyan igazolást csatolt, amely szerint a felperes minõségirányítási rendszerének auditja ISO 9001:2000 szabvány szerint 2002. április 26-án sikeresen lefolytatódott, és egyben a tanúsítvány kiadásának folyamatban létérõl is tájékoztatott. A bíróság - az alperessel egyetértve - szintén nem látta elfogadhatónak ezt az igazolást, mivel az csak az eredményes audit lefolytatását igazolja, de nem egyenértékû azzal az ajánlatkérõ által elõírt - kiadás alatt álló -, a minõségbiztosítási rendszer meglétét hitelesen igazoló tanúsítvánnyal. Erre figyelemmel a felperes teljesítésre való alkalmatlanságát az ajánlatkérõ jogszerûen állapította meg.
<br>A Kbt. 53. § (2) bekezdése értelmében az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.
<br>A bíróság megállapította, hogy az ajánlattevõknek az ajánlati felhívás 11. a) pontja szerint a mûszaki alkalmassága igazolására egy ISPA-projektreferenciát is csatolniuk kellett, de a felperes referenciái között ilyen projekt nem szerepelt. Mivel a felperes ajánlata nem felelt meg az ajánlati felhívásban foglaltaknak, ajánlata érvénytelennek minõsült.
<br>A bíróság megállapította, hogy a fenti érvénytelenségi ok alkalmatlansági okként való figyelembevétele nem jelent jogsérelmet a felperes számára, mivel mindkét eset az eljárásból való kizárását eredményezi.
<br>A Kbt. 43. § (4) bekezdése értelmében az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására; valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.
<br>Az (5) bekezdés elõírja, hogy a (4) bekezdés szerinti hiánypótlás lehetõségének biztosításáról vagy ennek kizárásáról az ajánlatkérõnek a felhívásban kell rendelkeznie. Ha az ajánlatkérõ nem zárja ki a hiánypótlást, és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt.
<br>A Kbt. 57. § (1) bekezdése alapján az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében. A (2) bekezdés szerint ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.
<br>A bíróság osztotta az alperes álláspontját a Kbt. 57. §-ának megsértésére vonatkozó felperesi állítással kapcsolatban is. Rámutat arra, hogy csak a Kbt. 43. § (4) bekezdésén alapuló hiánypótlás esetén köteles az ajánlatkérõ a többi ajánlattevõ felé írásbeli tájékoztatást adni, de ilyen kötelezettség a Kbt. 57. §-ának alkalmazása során nem terheli.
<br>A felperes által megjelölt, a többi ajánlattevõ ajánlatával szembeni érvénytelenségi okot a bíróság szintén megalapozatlannak találta. Az ajánlati felhívás 16. pontjának 5. bekezdése azt írta elõ, hogy a két példányban benyújtandó ajánlat közül az egyiknek eredetinek kell lennie, de ez az eredetiség - eltérõ ajánlatkérõi kikötés hiányában - csak az ajánlattevõ által tett nyilatkozatokra vonatkozik. Az ajánlathoz csatolandó, más szervek által kiállított igazolások, okiratok tekintetében a Kbt. rendelkezéseibõl sem következik eredetiségre irányuló követelmény. A többi ajánlattevõ eleget tett az ajánlatkérõi elvárásoknak, a minõségbiztosítási rendszerre vonatkozó tanúsítványaikat is másolatban becsatolták, így ajánlatukkal szemben érvénytelenségi ok nem volt megállapítható.
<br>A kifejtettek alapján a bíróság nem látott okot az alperesi határozat hatályon kívül helyezésére, ill. megváltoztatására, ezért a felperes keresetét elutasította.
<br>A bíróság a perköltség viselésérõl a Pp. 78. § (1) bekezdése alapján határozott.
<br>A felperes a kereseti illetéket a keresetlevelén lerótta, így a bíróságnak a 6/1986. (VI. 26.) IM rendelet 13. § (2) bekezdésén alapuló illetékviselésrõl rendelkeznie nem kellett.
<br>
<br>Budapest, 2003. október 15.
<br>
<br>Nagyné dr. Fürjes Erzsébet s. k.,
<br>bíró
<br>
<br>
<br><br></body></html>