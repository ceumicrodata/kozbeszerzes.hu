<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0648/2004)
</h2>
<br>1024 Budapest, Margit krt. 85.
<br>Ikt. sz.: D.547/15/2003.
<br>
<br>Tárgy: a HOSPI-MED Kft. jogorvoslati kérelme a Borsod-Abaúj-Zemplén Megyei Önkormányzat Kórháza közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a HOSPI-MED Kft. (3529 Miskolc, Derkovits u. 26., továbbiakban: kérelmezõ) által a Borsod-Abaúj-Zemplén Megyei Önkormányzat Kórháza (3501 Miskolc, Szentpéteri kapu 72-76., képviseli: dr. Técsy Tamás ügyvéd, 3525 Miskolc, Kossuth u. 7., a továbbiakban: ajánlatkérõ) "2004. december 31-ig szükséges fertõtlenítõszerek és vegyszerek beszerzése" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonása miatt - megszünteti.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs, annak felülvizsgálatát bíróságtól sem lehet kérni.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. július 16-i számában megjelent felhívásában, nyílt eljárás keretében kért ajánlatot a rendelkezõ részben megjelölt beszerzés tárgyában 5041/2003 sz. alatt.
<br>Ajánlatkérõ a felhívás 3. a) pontjában a beszerzés tárgyát és mennyiségét részletesen meghatározta.
<br>Részajánlattétel és többváltozatú ajánlat tétele megengedett volt. A részajánlat megtételét ajánlatkérõ a következõképpen szabályozta a 3. d) pontban:
<br>A részajánlat tételének szempontja: részajánlat az ajánlati dokumentációban specifikált egyes fertõtlenítõszerekre tételenként külön-külön tehetõ az adott tételbõl meghatározott teljes mennyiségben.
<br>A felhívás 11. a) pontjában a pénzügyi, gazdasági és mûszaki alkalmasság igazolására ajánlatkérõ - többek között - elõírta az ajánlott termék leírását, ezzel kapcsolatban a b) pontban pedig közölte, hogy alkalmatlan az az ajánlattevõ, akinek a megajánlott termékének leírása nem egyezik meg az ajánlati dokumentációban meghatározottakkal. Az ajánlatok elbírálásának szempontja az összességében legelõnyösebb ajánlat volt, ehhez megadta a részszempontokat és a hozzájuk rendelt súlyszámokat.
<br>A felhívás 16. pontja - többek között - a következõk csatolását írta elõ:
<br>"- az ajánlattevõnek a megajánlott termékre vonatkozó forgalmazási jogosultságát igazoló dokumentum másolatát,
<br>- a megajánlott termék gyártója minõségbiztosítási rendszerének akkreditálását igazoló dokumentum másolatát,
<br>- a megajánlott termék OTH-engedélyének és az annak mellékletét képezõ címketerv másolatát"
<br>A 16. f) pontban az ajánlatkérõ a Kbt. 43. § (4) és (5) bekezdésében foglaltak szerint hiánypótlási lehetõséget biztosított.
<br>Ajánlatkérõ dokumentációt is készített, amely tartalmazta az ajánlatok elkészítéséhez szükséges útmutatót, az ajánlattal szemben támasztott formai, alaki és tartalmi követelményeket, tételenként a specifikációt, a szerzõdéstervezetet, az iratmintákat és mellékleteket.
<br>A dokumentáció 9. oldalán ajánlatkérõ kérte csatolni a következõket:
<br>f) Az ajánlattevõ mûszaki alkalmasságát igazoló okmányok a Kbt. 44. § (2) bekezdés a) , d) pontja szerint az alábbi tartalommal:
<br>- egészségügyi intézmények legjelentõsebb referenciái a beszerzés tárgyában, az elõzõ 3 év (2000-2002) vonatkozásában a Kbt. 44. § (2) bekezdés a) pontjában meghatározott tartalommal,
<br>- az ajánlott termék leírása.
<br>h) A megajánlott termék OTH-engedélyének és az annak mellékletét képezõ címketerv másolata.
<br>i) A megajánlott termék forgalmazási jogosultságát igazoló dokumentum másolata.
<br>j) A megajánlott termékek szakmai protokollja és a szakmai kompatibilitásra vonatkozó komplett leírás és biztonsági adatlapok.
<br>k) A megajánlott szerek összetételének leírása.
<br>Az ajánlattételi határidõre, 2003. augusztus 26-ra a kérelmezõn kívül az OMKER Rt., a Beiersdorf Kft., az Ecolab-Hygiene Kft., a B.Braun-Medical Kft., a Beltex Kft., az Egyesült Vegyimûvek, a Johnson és Johnson Kft., a Krico Kft. és a Dr. Schumacher Kft. nyújtott be ajánlatot. Ajánlatkérõ az ajánlatokat megvizsgálta, értékelte, majd a 2003. szeptember 29-re halasztott eredményhirdetésen a kérelmezõ ajánlatát - többek között - a 26-32. tételek vonatkozásában érvénytelennek hirdette ki.
<br>Kérelmezõ 2003. november 22-én - melyet ismételt felhívás után 2003. november 14-re hiánypótolt - észrevételt, illetve "csatlakozó jogorvoslati" - kérelmet terjesztett elõ, amelyben kérte, hogy a Döntõbizottság állapítson meg jogsértést, semmisítse meg ajánlatkérõ döntését, valamint marasztalja költségekben.
<br>Kérelme indokolásában elõadja, hogy jogsértõ ajánlatkérõnek a 26-32. tételekre vonatkozóan megállapított érvénytelensége, mert az ajánlatban csatolt OTH 27971999 számú engedély alapján egyértelmû, hogy a HEXANIOS G+R fertõtlenítõ hatású eszköztisztító szer. Ezen engedély alapját mikrobiológiai vizsgálatok képezik.
<br>Az anyagban csatolt részletes antimicrobalis aktivitási összesítés alapján egyértelmû, hogy a szer bactericid, antituberculocid, fungicid és virucid. A behatási idõ a kért 30 perc alatti, 15 perc.
<br>A csatolt címketerv alapján félreérthetõ, ellentmondásos a szer alkalmazási területe.
<br>Az ellentmondásos, nem egyértelmû csatolt anyagok alapján nem érti, hogyan mondható ki egy termékrõl egyértelmûen, hogy "NEM FERTÕTLENÍT". Az ellentmondások feloldására az ajánlatkérõ nem tett kísérletet.
<br>Tudomása szerint olyan vizsgálat, mely a HEXANIOS G+R antimicrobális hatásspektrumát, behatási idejét vizsgálta, a Borsod-Abaúj-Zemplén Megyei Kórházban nem történt, amennyiben történt, azt a Hospi-Med Kft.-vel nem tudatták.
<br>Véleménye szerint, ha egy termékrõl egyértelmû információ nyerhetõ a csatolt tenderanyagból
<br>- hatóanyag összetételére,
<br>- antimicrobalis hatására,
<br>- behatási idejére,
<br>akkor a termékrõl egyértelmûen kiderül, hogy fertõtlenítõszer, avagy sem.
<br>
<br>A továbbiakban csupán nyelvtani és nyelvi szójáték, hogy tisztítószer, elõfertõtlenítõszer vagy fertõtlenítõszer megnevezést használunk.
<br>Az értékelésben a minõsítés a "NEM FERTÕTLENÍT" kifejezés volt. A termék felhasználhatóságának idejérõl említés, kifogás nem történt, e tekintetben hiánypótlást nem kértek.
<br>A termék kémiailag stabil, a Laboratories ANIOS ajánlása szerint 6 napig felhasználható a munkaoldata.
<br>Véleménye szerint, ha az intézmény az adott információk alapján nem tudja megállapítani a több napos felhasználhatóságot, lett volna lehetõsége további információ kérésére.
<br>A beadott ANTSZ, OTH, UNTOS engedélyek, tanúsítványok alapján egyértelmûen megállapítható, hogy a HEXANIOS G+R tisztító és elõfertõtlenítõ szer a közbeszerzési pályázatban elõírt követelményeknek minden szempontból megfelel.
<br>A HEXANIOS G+R címketervében szerepel két mondat, melyben két szó valószínûleg fordítási hibából adódóan helytelenül szerepel:
<br>"0,5% oldat formájában a tisztító hatású áztatás ideje 15 perc."
<br>"A behatási idõ letelte után az eszközöket vízzel alaposan le kell öblíteni és Steranios 2%, Steranios 2% NG vagy Steranios 2% ECS eszközfertõtlenítõ oldatok valamelyikével fertõtleníteni."
<br>
<br>Idézetek helyesen:
<br>"0,5% oldat formájában a tisztító és elõfertõtlenítõ hatású áztatás ideje 15 perc."
<br>"A behatási idõ letelte után az eszközöket vízzel alaposan le kell öblíteni és Steranios 2%, Steranios 2% NG vagy Steranios 2% ECS eszközsterilizáló oldatok valamelyikével sterilizálni."
<br>A fenti eltérés kétséget kizáróan valóban zavaró lehet, azonban sem logikailag, sem szakmailag nem következik belõle, hogy a HEXANIOS G+R tisztító és elõfertõtlenítõ szer "Nem fertõtlenít".
<br>A Kbt. 57. § (1) bekezdése alapján, az ajánlatok elbírálása során az ajánlatkérõ írásban és a többi ajánlatkérõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tisztázása érdekében.
<br>Kérte továbbá a Döntõbizottságtól az Aniosyme DD1 enzimatikus tisztítószerek szakmai értékelésének felülvizsgálatát is.
<br>Ajánlatkérõ kérelmezõ kérelmére tett észrevételében kérte a jogorvoslati kérelem elutasítását. Elõadta, hogy az ajánlatból megállapíthatóan a tárgyi fertõtlenítõszerek vonatkozásában a Hospi-Med Kft. által ajánlott termék a 26-32. sorszámig nem kompatibilis a fertõtlenítõvel, vagy nem fertõtlenít, illetve rossz behatási idejû, így a szakmai értékelés szerint nem felel meg az ajánlatkérõ által kiírt elvárásoknak.
<br>Álláspontja szerint az ajánlatkérõt mulasztás nem terheli a tekintetben, hogy felvilágosítást nem kért az ajánlattevõtõl, hiszen az általa benyújtott ajánlatában írt leíráshoz semmilyen gyanú vagy kétely nem merült fel, amiért tisztázandó lett volna, hogy a megajánlott termék tisztító termék-e, vagy fertõtlenítõszer. Azon tény, hogy fordítási hiba történt-e, ez nem ajánlatkérõi kompetencia, így az ajánlatkérõt mulasztás nem terheli.
<br>A Döntõbizottság 2003. december 11-re tárgyalást tûzött ki, melyen kérelmezõ nem jelent meg.
<br>Kérelmezõ 2003. december 18-án jogorvoslati kérelmét visszavonta.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja.
<br>A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>Budapest, 2003. december 19.
<br>
<br>Dr. Szaller Ottó s. k., Hámori András s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>