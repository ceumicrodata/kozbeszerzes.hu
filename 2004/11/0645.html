<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0645/2004)
</h2>
<br>1024 Budapest, Margit krt. 85.
<br>Ikt. sz.: D.629/9/2003.
<br>
<br>Tárgy: a FUJIFILM Kft. jogorvoslati kérelme a Borsod-Abaúj-Zemplén Megyei Kórház közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozza az alábbi
<br>
<br>HATÁROZAT-ot:
<br>
<br>A Döntõbizottság a FUJIFILM Kereskedelmi Kft. (1134 Budapest, Váci út 19., képviseli: dr. S. Szabó Péter ügyvéd, 1051 Budapest, József nádor tér 5-6., a továbbiakban: kérelmezõ) által a Borsod-Abaúj-Zemplén Megyei Kórház és Egyetemi Oktató Kórház (3526 Miskolc, Szentpéteri kapu 72-76., képviseli: dr. Técsy Tamás ügyvéd, 3525 Miskolc, Kossuth u. 7. a továbbiakban: ajánlatkérõ) "röntgenfilm beszerzése" tárgyú közbeszerzési eljárása ellen benyújtott jogorvoslati kérelemnek helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban Kbt.) 52. § (2) bekezdés d) pontjára tekintettel a 52. § (1) bekezdését, az 53. § (2) bekezdését és az 59. § (1) bekezdését ezért megsemmisíti ajánlatkérõ eljárást lezáró döntését.
<br>A Döntõbizottság ajánlatkérõvel szemben 2 000 000 Ft, azaz kettõmillió forint bírságot szab ki.
<br>A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg, ezen felül felmerült költségeiket felek maguk viselik.
<br>A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ 2003. június 23-án a Közbeszerzési Értesítõ 30. számában ajánlati felhívása közzétételével a rendelkezõ részben meghatározott tárgyú nyílt közbeszerzési eljárást indított.
<br>Ajánlatkérõ felhívása 3. a) pontjában I. és II. termékcsoportra bontotta beszerzési igényét. Az I. termékcsoportban: zöldérzékenységû film, hívó és fixáló, Lysholmrácsos kazetta beépített fóliával, kazetta, erõsítõernyõ tételekben, a II. csoportban Drypix FM-DPL Dry laser-imager-hez film és elõhívó beszerzését határozta meg.
<br>Ajánlatkérõ részajánlattételt kizárta, de többváltozatú ajánlat tételét megengedte ajánlatkérõ felhívása 13. a) pontjában akként rendelkezett, hogy az ajánlatokat a legalacsonyabb összegû ellenszolgáltatás szempontja alapján bírálja el.
<br>A felhívás 16. egyéb információk pontjában ajánlatkérõ elõírta az alábbiakat: "Az ajánlati ár tartalmazza a termék árát, a szállítás, csomagolás, valamint minden - a teljesítéssel összefüggõ - egyéb járulékos költségeit."
<br>Ezt követõen ajánlatkérõ ajánlati felhívását 2003. szeptember 3-án a Közbeszerzési Értesítõ 36. számában módosította, melynek célja a dokumentáció módosítása volt.
<br>Ajánlatkérõ dokumentációt is összeállított, ez tartalmazta az ajánlatok elkészítéséhez szükséges útmutatót, az ajánlattal szemben támasztott formai, alaki és tartalmi követelményeket, a specifikációt, a szerzõdéstervezetet, az iratmintákat és táblázatokat.
<br>Ajánlatkérõ a dokumentáció 18. oldalán az I. termékcsoportra vonatkozóan felhívta ajánlattevõk figyelmét, hogy új termék megajánlása esetén a kórház tulajdonában lévõ teljes készlet cseréjét is kéri számításba venni az ajánlat elkészítésénél.
<br>Az ajánlattételi határidõre, 2003. október 14-re kérelmezõn kívül az AGFA Hungária Kft. nyújtott be ajánlatot.
<br>Az AGFA Kft. ajánlati ára 74 149 450 Ft, a kérelmezõ ajánlati ára 86 289 743 Ft volt. Ajánlatkérõ az ajánlatokat megvizsgálta és a Kbt. 57. § (1) bekezdése alapján az AGFA Kft.-tõl felvilágosítást kért, hogy ajánlatának "a közbeszerzési eljárásra ezúton tesszük meg ajánlatunkat, amely a II. tételszám kivételével teljes körû és egyváltozatú" mondatát miként kell érteni.
<br>Az AGFA Kft. ajánlattevõ 2003 október 20. napján kelt válaszában elõadta a következõket: "Tekintettel arra, hogy a II. tételszám megnevezésében DRYPIX FMDPL megjelölést tartalmazott, ez pedig ilyen módon csak egyetlen gyártó konkrét típusát jelölte meg, így azzal célazonos, de saját gyártású filmre tettünk ajánlatot azzal, hogy az ehhez szükséges kamerát is térítésmentesen megajánlottuk." Ajánlatkérõ az AGFA Kft. válaszát kielégítõnek találta, az ajánlatokat értékelte és 2003. november 25-én hirdette ki az eljárást lezáró döntését, a nyertes - a legalacsonyabb összegû ellenszolgáltatás ajánlat elve alapján - az AGFA Hungária Kft. lett a I. és II. termékcsoport vonatkozásában.
<br>A kérelmezõ 2003. december 2-án nyújtotta be a jogorvoslati kérelmét, melyben kérte jogsértés megállapítását, ajánlatkérõ eljárást lezáró döntésének megsemmisítését és ideiglenes intézkedésként a szerzõdéskötés megtiltását.
<br>A kérelmezõ álláspontja szerint az I. termékcsoport vonatkozásában a nyertes ajánlati ára önmagában nem vehetõ figyelembe, mert a nyertes más terméket ajánlott meg, így ajánlatkérõ elõ írásai alapján többletkötelezettségek, -költségek terhelték. Amennyiben ezt nem vállalta, akkor pedig e részben érvénytelen az ajánlat. A II. termékcsoport vonatkozásában arra tekintettel kérte jogsértés megállapítását, hogy a nyertes ajánlattevõ az ajánlatkérõ részére a felhívásban szereplõ DRYPIX FMDPL laser-imager helyett egy AGFA Drystar 3000 szárazlevilágító berendezést és ahhoz való filmeket ajánlott meg, ezért ajánlata nem felel meg ajánlatkérõ elõ írásainak. Ajánlatkérõnek a nyertes ajánlatát a fentiek alapján érvénytelennek kellett volna nyilvánítania, és ezzel megsértette a Kbt. 59. § (1) bekezdését is.
<br>Ajánlatkérõ kérte a megalapozatlan jogorvoslati kérelem elutasítását.
<br>A jogorvoslati kérelemre tett észrevételében és a tárgyaláson tett nyilatkozataiban elõadta, hogy álláspontja szerint a legjobb ajánlatot tevõ AGFA Kft. által megajánlott termék az I. termékcsoport vonatkozásában is az ajánlatkérõ számára megfelelõ volt. Dokumentációjában a meglévõ - FUJI film - készletére, mint más termékre írta elõ, hogy annak cseréjét vegyék figyelembe. Konkrét módját (pl. ellenérték fizetése) azonban nem határozta meg. A nyertes ajánlattevõ ajánlatában nem tett konkrét vállalást a meglévõ készletek vonatkozásában, ennek ellenére elfogadta az ajánlatot. A meglévõ készleteit egyrészt még fel tudja használni, másrészt általános nyilatkozatában a nyertes elfogadta a felhívás, dokumentáció rendelkezéseit. A II. termékcsoportban az AGFA Kft. egy DryStar 3000 szárazlevilágító berendezéshez való filmet ajánlott meg oly módon, hogy magát a gépi berendezést ingyenesen helyezi ki az ajánlatkérõ kórházhoz. Ezen megoldás - a kialakult gyakorlatra is figyelemmel - elfogadott, mert nem elvárható egy cégtõl, hogy nem a saját, hanem más által kizárólagosan forgalmazott termékkel induljon, ugyan más terméket ajánlott meg, de elfogadta az ajánlatot, mert egyben ingyenesen biztosította a gépi berendezést. Tekintettel arra, hogy az egyetlen elbírálási szempont a legalacsonyabb összegû ellenszolgáltatás, így jogszerûen hirdette nyertesnek az AGFA Kft.-t.
<br>A Borsod-Abaúj-Zemplén Megyei közgyûlés elnöke - mint egyéb érdekelt - észrevételében elõadta, hogy az ajánlatkérõ - önálló költségvetési intézmény - fenntartója és - a Borsod-Abaúj-Zemplén Megyei önkormányzat és intézményei közbeszerzésérõl szóló 16/1995. (XII. 1.) számú megyei önkormányzati rendelet alapján - a közbeszerzési eljárást lezáró döntést a közgyûlés elnöke hozza meg. Ezt megelõzõen készített elõször a kórház elõkészítõ bizottsága, majd a Borsod-Abaúj-Zemplén Megyei Önkormányzat közbeszerzési bizottsága javaslatot. Észrevételében kiemelte, hogy fõ elbírálási szempontja a legalacsonyabb összegû ellenszolgáltatás volt, ezért az alacsonyabb ajánlatot tevõ AGFA Kft.-t kellett nyertesnek kihirdetni. Utalt arra is, hogy a rendelkezésre álló pénzügyi fedezetre is figyelemmel volt döntésénél, ugyanis ugyanezen tárgyú korábbi közbeszerzési eljárását a rendelkezésre álló anyagi fedezet mértékére tekintettel a Kbt. 60. § (1) bekezdés d) pontja alapján eredménytelennek kellett nyilvánítania. Jelen esetben a kérelmezõ ajánlati ára szintén meghaladja a pénzügyi fedezetét.
<br>Elõadta továbbá, hogy az ajánlati kiírás azért jelöli meg a Drypix FM-DPL LaserImager-t, mert az ajánlatkérõ 2 db ilyen készülékkel rendelkezik, amelyekhez a FUJIFILM Kft. tud filmet és elõhívót biztosítani. Miután az AGFA Kft. a megajánlott termékhez térítésmentesen felajánlotta a Drypix-FM készüléket helyettesítõ Drystar 3000 készülékét, így ez összességében megfelel az ajánlati kiírásnak, figyelemmel a felhívás 16. pontjának utolsó bekezdésében írtakra, miszerint "Az ajánlati ár tartalmazza a termék árát, a szállítás, csomagolás, valamint minden - a teljesítéssel összefüggõ egyéb járulékos költségeit." Összegzett álláspontja szerint a verseny tisztaságát és az esély egyenlõség elvét biztosította döntésével.
<br>A kifejtett indokai alapján kérte a megalapozatlan jogorvoslati kérelem elutasítását.
<br>Az AGFA Kft. - egyéb érdekelt - észrevételében elõadta, hogy a kérelmezõ jogorvoslati kérelmében írtakkal szemben részükrõl nem új termék megajánlása történt, mert az ajánlatában szereplõ fóliákat és kazettákat már több mint egy évtizede forgalmazza, ajánlatukban nem szerepelt elõhívó, így a kérelmezõ jogorvoslati kérelme indokolásában szereplõ ezen kitételt nem tudják értelmezni.
<br>A Döntõbizottság 2003. december 9. napján a D.629/6/2003. számú határozatával ideiglenes intézkedést alkalmazott és az eljárást lezáró szerzõdés megkötését megtiltotta.
<br>A Döntõbizottság megállapította, hogy kérelmezõ jogorvoslati kérelme megalapozott az alábbiak szerint:
<br>A Döntõbizottságnak a Kbt. 76. § (1) bekezdésében meghatározottak alapján, elsõdlegesen azt kellett vizsgálni, hogy a nyertes ajánlat érvénytelen-e azért, mert az I. termékcsoportnál nem vette figyelembe a kórház tulajdonában maradó teljes készlet cseréjét.
<br>A Kbt. 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>Ajánlatkérõ az ajánlati dokumentáció 18. oldalán úgy rendelkezett, hogy új termék megajánlása esetén a kórház tulajdonában lévõ teljes készlet cseréjét is kéri számításba venni az ajánlat elkészítésénél.
<br>A nyertes ajánlat alapján az egyértelmûen megállapítható, hogy ajánlatkérõ meglévõ készletéhez képest "újat" ajánlott meg azzal, hogy más termékek szállítását vállalta. Ajánlatkérõ elõ írása valóban nem konkrét, de az egyértelmû, hogy a más terméket megajánlótól elvárta a meglévõ készletei cseréjét.
<br>Erre tekintettel az az ajánlat minõsül érvényesnek amely valamilyen formában ezt a cserét biztosítja.
<br>A Döntõbizottság megvizsgálta a nyertes ajánlattevõ AGFA Kft. ajánlatát hogy erre nézve tartalmaz-e nyilatkozatot vagy adatot. A nyertes ajánlatának 5., 6. és 7. oldalain találhatóak az I. termékcsoportra vonatkozó "igénytábla" és "ártáblázat" elnevezésû iratok, amelyek nem tartalmaznak utalást a visszamaradó teljes készlet cseréjére. A nyertes ajánlatában ezen kívül sem szerepel bármilyen nyilatkozat azzal kapcsolatban, hogy miként vette figyelembe a meglévõ készletek cseréjét. Ajánlatkérõ azon - tárgyaláson részletezett - álláspontját, miszerint az értékelésnél azért fogadta el ajánlattevõ ajánlatát, mert az ajánlati ár nyilvánvalóan tartalmazza a termék árán túl a szállítás, a csomagolás, valamint minden - a teljesítéssel összefüggõ - egyéb járulékos költséget is, a Döntõbizottság nem tudta elfogadni. A Döntõbizottság rámutat arra, hogy konkrét nyilatkozat, adat, számítási levezetés és tételes bontás hiányában - a szavak általánosan elfogadott értelmezésére is tekintettel, nyertes ajánlatába nem lehet "beleérteni" azt, hogy a teljesítéssel összefüggõ költségként tartalmazza az ajánlat a visszamaradó készlet ellenértékét is.
<br>A fent kifejtettek alapján a Döntõbizottság megállapította, hogy a nyertes ajánlata nem felel meg az ajánlati felhívásban, illetõleg a dokumentációban meghatározott feltételeknek, így ajánlatkérõ azon döntése, amellyel ezt az ajánlatot érvényesnek nyilvánította sérti a Kbt. 52. § (2) bekezdésének d) pontját, ezáltal a jogorvoslati kérelem ezen eleme alapos.
<br>A Döntõbizottság ezt követõen a nyertes ajánlattevõ II. termékcsoportra vonatkozó ajánlatának érvényességét sérelmezõ kérelmi elemet vizsgálta meg.
<br>A Kbt. 43. § (1) bekezdés értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>Ajánlatkérõ az ajánlati felhívás 3. a) pontjában II. termékcsoportban beszerzés tárgyaként Drypix FM-DPL Dry laser-imager-hez filmet és elõhívót jelölt meg. Ajánlatkérõ elõírása alapján így az ajánlat érvényes, amely a II. termékcsoportba az ajánlatkérõ által kért film megajánlását tartalmazza.
<br>A Döntõbizottság az AGFA Kft. ajánlatának vizsgálata során megállapította, hogy a nyertes ajánlata DRYSTAR 3000 szárazlevilágító berendezés térítésmentes használatba adására és ezen berendezéshez használható filmre vonatkozott. Ajánlatkérõ felhívását, dokumentációját nem támadta meg, ezért ajánlatkérõ a Kbt. 26. § (2) bekezdés második fordulata alapján ahhoz kötve van, attól az értékelés során nem térhet el.
<br>Elbírálni csak az érvényes ajánlatot lehet, így az alacsonyabb ajánlati ár sem jogosítja fel ajánlatkérõt, hogy elfogadja a nyertes érvénytelen ajánlatát. Ajánlatkérõknek a felhívásuk összeállítása során kell döntést hozniuk a beszerzéseik tárgyáról, igényeiknek megfelelõen és ekkor kell biztosítani ebben a körben az esélyegyenlõséget. Az ajánlatkérõ ehhez kötve van és utólag, a bírálati szakban beszerzési igényét nem változtathatja meg.
<br>A fent kifejtettek alapján a Döntõbizottság megállapította, hogy a nyertes ajánlata nem felel meg az ajánlati felhívásban, illetõleg a dokumentációban meghatározott feltételeknek, így ajánlatkérõ azon döntése, amellyel ezt az ajánlatot érvényesnek fogadta el, sérti a Kbt. 52. § (2) bekezdésének d) pontját ezáltal a jogorvoslati kérelem ezen eleme is megalapozott.
<br>A Kbt. 53. § (2) bekezdés értelmében az eljárás további szakaszában nem vehet részt az, aki érvénytelen ajánlatot tett.
<br>Ajánlatkérõ akkor, amikor nyertessé nyilvánította az AGFA Kft. érvénytelen ajánlatát, megsértette a Kbt. 59. § (1) bekezdését.
<br>A Döntõbizottság a Kbt. 76. § (1) biztosított jogkörében eljárva - a fenti indokok alapján - a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 52. § (2) bekezdés d) pontját tekintettel az 52. § (1) bekezdését, 53. § (2) bekezdését, és az 59. § (1) bekezdését.
<br>A Döntõbizottság a Kbt. 88. § (1) bekezdés c) pontja alapján semmisítette meg ajánlatkérõ eljárását lezáró döntését.
<br>A Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel, és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdés szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény idõpontjában hatályos költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdés szerint a bírság összegét az eset összes körülményeire így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a jogsértés súlyára - érvénytelen ajánlattevõ nyertesként kihirdetésére - tekintettel úgy ítélte meg, indokolt a minimális bírságnál magasabb összegû bírság kiszabása.
<br>A beszerzés értékére és a jogsértés reparálhatóságára is tekintettel, minden körülményt összességében mérlegelve a bírság összegét a Döntõbizottság 2 000 000 Ft-ban állapította meg.
<br>A Döntõbizottság a Kbt. fent idézett rendelkezése alapján ajánlatkérõt sújtotta a bírsággal, ajánlatkérõ és a Borsod-Abaúj-Zemplén Megyei Önkormányzat speciális belsõ szabályozási és tulajdonosi, fenntartói jogviszonyra tekintettel egymás közötti belsõ jogviszonyában kell rendezni a bírság viselése megosztásának kérdését, a konkrét közbeszerzési eljárás döntéshozatalában megvalósult szerepüknek megfelelõen.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése alapján biztosítja.
<br>
<br>Budapest, 2003. december 18.
<br>
<br>Dr. Nagy Gizella s. k., Hámori András s. k.,
<br>közbeszerzési biztos közbeszerzési biztos
<br>
<br>Dr. Varga László s. k.,
<br>közbeszerzési biztos
<br>
<br>
<br><br></body></html>