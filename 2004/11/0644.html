<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0644/2004)
</h2>
<br>1024 Budapest, Margit krt. 85.
<br>Ikt. sz.: D.649/9/2003.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás a Somogyi és Társa Kft. közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság Elnöke (1024 Budapest, Margit krt. 85., a továbbiakban: a Döntõbizottság elnöke) által a Somogyi és Társa Építõ és Szolgáltató Kft. (6000 Kecskemét, Tatár sor 6., a továbbiakban: ajánlatkérõ) "földmunkagépek beszerzése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 26. § (1) bekezdésére tekintettel a Kbt. 70. § (1) bekezdés c) pontját, ezért az ajánlatkérõvel szemben 1 000 000 Ft, azaz egymillió forint, továbbá Somogyi Endre ügyvezetõvel szemben 100 000 Ft, azaz egyszázezer forint bírságot szab ki.
<br>A Döntõbizottság kötelezi az ajánlatkérõt és Somogyi Endrét, hogy a bírságot a határozat kézbesítésétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>Az ajánlatkérõ a Bács-Kiskun Megyei Területfejlesztési Tanácshoz forráspályázatokat nyújtott be, melyek odaítélésérõl a Bács-Kiskun Megyei Területfejlesztési Tanács 2003. október 29-i ülésén döntött a kis- és középvállalkozói célelõirányzat támogatás elnyerésére beérkezett pályázatok körében. Az ajánlatkérõ részérõl a pályázati adatlap kitöltésére, illetve a pályázat elõ terjesztésére 2003. augusztus 28-án került sor.
<br>Az ajánlatkérõ ezzel egyidejûleg megkereste Kohlschein Magyarország Kft.-t, illetve augusztus 29-én a Transinvest-Budapest Kft.-t a beszerzés tárgyára vonatkozó ajánlattétel céljából.
<br>A BKMTT-2003-KKC pályázat és a területfejlesztési célirányzat támogatási pályázat beadási határideje 2003. szeptember 1-je volt.
<br>A Bács-Kiskun Megyei Területfejlesztési Tanács 2003. november 3-án az ajánlatkérõhöz érkeztetett értesítésében közölte, hogy a KKC 39/2003. szám alatt regisztrált pályázatát a Tanács elfogadta a földmunkagépek beszerzése címû projektre. Az elnyert támogatás összege 24 997 000 Ft. Az értesítés szerint, amennyiben a beruházás a közbeszerzési törvény hatálya alá esik, úgy figyelembe kell venni azt, hogy a szerzõdéskötésre rendelkezésre álló idõ a Területfejlesztési Tanács döntését figyelembe véve 60 nap, illetve a fenti határidõtõl számított 30 napon belül a támogatási szerzõdést meg kell kötni, amennyiben az a kedvezményezett hibájából nem jön létre, akkor a támogatási döntés érvényét veszti.
<br>A Bács-Kiskun Megyei Területfejlesztési Tanács az ajánlatkérõhöz 2003. november 6-án érkeztetett értesítésében közölte, hogy a 49/C2/2003. szám alatt regisztrált pályázatát a Tanács szintén elfogadta a földmunkagépek beszerzése projekt keretében. Az elnyert támogatás összege 16 000 000 Ft, mely részben a 2003., részben pedig a 2004. évi keret terhére került megállapításra. A tájékoztatás szerint a szerzõdéskötés kapcsán, amennyiben a beruházás a közbeszerzési törvény hatálya alá esik, úgy figyelembe kell venni, hogy a szerzõdéskötésre rendelkezésre álló idõ a Területfejlesztési Tanács döntését követõ 90 nap, illetve a támogató döntés akkor veszti érvényét, ha a pályázó mulasztásából a szerzõdéskötésre megadott 90 napos határidõtõl számított 30 napon belül nem jön létre a támogatási szerzõdés. A Tanács elõírta azt is, hogy amennyiben a támogatás a szerzõdésben rögzített kezdési idõpontot követõen 3 hónapon belül nem kerül felhasználásra és a támogatott nem kezdeményezi a támogatás egészének vagy részének igénybevételét és a késedelem okát nem indokolja, akkor a támogató döntés érvényét veszti.
<br>Ezt követõen az ajánlatkérõ 2003. november 26-án tájékoztatta a Döntõbizottság elnökét a Kbt. 70. § (1) bekezdés c) pontja szerinti hirdetmény közzététele nélküli tárgyalásos eljárás megindításáról a rendelkezõ részben meghatározott beszerzés tárgyában. Elõadta, hogy a Bács-Kiskun Megyei Területfejlesztési Tanácshoz benyújtott forráspályázata alapján a Tanács a 2 003. november 3-án érkeztetett értesítése szerint 24 997 000 Ft, míg a 2003. november 6-án érkeztetett értesítése szerint 16 000 000 Ft támogatásban részesült, mely meghaladja a teljes beszerzési költség 50%-át, a támogatási intenzitás 64,72%-os, ezért a Kbt. elõ írásai szerinti közbeszerzési eljárás lebonyolítása szükséges.
<br>Az eljárás kezdeményezésének, illetve az eljárásfajta választásának indokaként elõadta, hogy a támogatási szerzõdések megkötésének feltétele, hogy a döntés és a szerzõdés megkötése közötti idõszakban le kell bonyolítani a közbeszerzési eljárást, és be kell nyújtani annak iratait az eljárás eredményének értékelésére, illetve az eredmény közzétételére kiterjedõen is. A támogatási szerzõdések megkötésére rendelkezésre álló idõ a KKC pályázat esetében 60 nap, a C2 pályázat esetén 90 nap, mely alatt álláspontja szerint a minimális 120 napos közbeszerzési eljárás lebonyolítási idõszak miatt nem lehetséges nyílt eljárás keretében.
<br>A fentiekre tekintettel teljesülnek a Kbt. 70. § (1) bekezdés c) pont szerinti rendkívüli sürgõsségre alapozott tárgyalásos eljárás feltételei.
<br>Az ajánlatkérõ meghatározta a meghívni kívánt szervezeteket a földmunkagép és szerelékei beszerzése vonatkozásában, nevezetesen a KOHLSCHEIN Magyarország Kft.-t, míg a vákuumszivattyú-rendszer beszerzésével kapcsolatban a Transinvest-Budapest Kft. került megjelölésre.
<br>Az ajánlati felhívás 3. a) pontjában az ajánlatkérõ meghatározta a szállítási szerzõdés szerinti beszerzés tárgyát és mennyiségét, nevezetesen 1 db Atlas 1504 típusú új földmunkagépet és szerelékeit, valamint 1 db Hüdig új vákuumos szivattyúrendszert a szükséges szerelvényekkel és tartozékokkal együtt.
<br>A felhívás 6. a) pontjában az ajánlatkérõ meghatározta, hogy a tárgy szerinti típussal egyenértékû gép megajánlható, illetve az ajánlatkérõ a tárgyalások során közösen határozza meg az ajánlattevõvel a konkrét gépekre vonatkozó típust, illetve az egyéb szerzõdési feltételeket.
<br>Az ajánlati felhívás 3. c) pontja szerint az ajánlattevõ a beszerzés tárgyára nézve tehetett részajánlatot a két gépre vonatkozóan.
<br>A teljesítés határideje 2004. március 30-a volt és az ajánlatkérõ elõteljesítést elfogad.
<br>Az ajánlatkérõ meghatározta, hogy az ajánlati felhívással egyidejûleg mûszaki specifikáció is megküldésre kerül az ajánlattevõk részére.
<br>Az ajánlatkérõ az eljárás lefolytatásának menetét is meghatározta azzal, hogy igényli az írásbeli ajánlattételt.
<br>Az elsõ tárgyalási nap 2003. december 5-e, azonban az ajánlatkérõ az eredményhirdetés, illetve a szerzõdéskötés idõpontját nem jelölte meg.
<br>Az ajánlatkérõ a számlák kiegyenlítésének módját akként határozta meg, hogy az a számla kézhezvételét követõ 30. napon történhet meg legkorábban, illetve ennél kedvezõbb fizetési határidõ megajánlást az ajánlatkérõ elfogad.
<br>Az ajánlatkérõ megjelölte az ajánlattevõk pénzügyi, gazdasági és mûszaki alkalmasságának igazolására kért adatokat, illetve az alkalmasság elbírálásának szempontjait, mind pedig az ajánlattevõknek a szerzõdés teljesítésére alkalmatlanná minõsítésének szempontjait.
<br>Az ajánlati felhívás 9. c) pontja szerint az ajánlatok elbírálásának szempontja az összességében legelõnyösebb ajánlat, és a d) pontban kerültek meghatározásra a bírálati részszempontok a súlyszámokkal, valamint az 1-100-ig terjedõ ponthatárok. Az elbírálás módszereként az ajánlatkérõ a lineáris interpolációt jelölte meg.
<br>Az ajánlatkérõ a többváltozatú ajánlat tételét kizárta.
<br>A Döntõbizottság elnöke 2003. december 10-én hivatalból kezdeményezett eljárást ajánlatkérõ fenti közbeszerzési eljárása ellen. Az eljárást kezdeményezõ irat indokolása szerint a Kbt. 70. § (1) bekezdés c) pontja szerinti, az eljárásfajta választására vonatkozó feltételek nem állapíthatóak meg egyértelmûen a rendelkezésre bocsátott iratokból.
<br>A Döntõbizottság elnöke indítványozta, hogy az eljáró tanács vizsgálja meg a közbeszerzési eljárás jogalapját, illetve az ajánlati felhívás jogszerûségét.
<br>Az ajánlatkérõ észrevételében kérte az eljárás megszüntetését, mert álláspontja szerint a Kbt. 70. § (1) bekezdés c) pontja szerinti feltételek fennállnak. Elõadta, hogy az ajánlatkérõ csak akkor tudhatta meg, hogy közbeszerzési eljárás lefolytatására kötelezett, amikor a két forráspályázat odaítélésérõl szóló értesítésekbõl értesült az elnyert források nagyságáról. Ekkor jutott tudomására az, hogy az értesítésekben megjelölt és a forráspályázatokkal kapcsolatosan megítélt támogatások együttes összege meghaladja a teljes beszerzési költség 50%-át.
<br>Álláspontja szerint a nyílt eljáráshoz szükséges határidõk sem betarthatóak, mivel az ajánlatkérõ a támogatás odaítélésérõl szóló értesítésekbõl értesült arról, hogy a támogatási szerzõdés megkötésének feltétele, hogy a döntés és a szerzõdés megkötése közötti idõszakban le kell bonyolítani a közbeszerzési eljárást és be kell nyújtani annak iratait. A pályázatok esetében a támogatási szerzõdések megkötésére rendelkezésre álló 60, illetve 90 nap nem elegendõ a nyílt eljárás lefolytatására figyelembe véve a fenti határidõktõl számított 30 napos végsõ határidõt is. Álláspontja szerint az összesen 90 napos határidõ nem elégséges a nyílt eljárás lebonyolítására, illetve a rendkívüli sürgõsséget indokló körülmények sem eredhettek az ajánlatkérõ mulasztásából, mivel a sürgõsséget indokló körülményeket a támogatás odaítélésérõl szóló értesítésbõl tudta meg. Az ajánlatkérõ bejelentette, hogy 2003. december 18-án megtörtént a közbeszerzési eljárás eredményhirdetése, illetve a nyertes ajánlattevõkkel már december 10-én, illetve 12-én a szállítási, illetve az adás-vételi szerzõdések megkötése megtörtént.
<br>A becsatolt 2003. december 10-én kelt szállítási szerzõdés szerint a Hüdig vákuum aggregát és tartozékait mindösszesen 24 364 000 Ft vételárért a Transinvest-Budapest Kft. szállítja le a megrendelõ ajánlatkérõ részére. A 2003. december 12-én megkötött adás-vételi szerzõdés szerint a KOHLSCHEIN Magyarország Kft. eladó az 1 db Atlas 1504 M típusú gumikerekes kotrógépet tartozékaival együtt 38 990 000 Ft vételáron szállítja a megrendelõ, illetve a vevõ részére.
<br>Az egyéb érdekeltek észrevételt nem terjesztettek elõ.
<br>A Döntõbizottság a közbeszerzési eljárásban keletkezett iratok, az ajánlatkérõ érdemi észrevétele alapján megállapította, hogy a hivatalból kezdeményezett jogorvoslati eljárás megalapozott.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.
<br>A tárgyalásos eljárásra a Kbt. 70. §-a tartalmazza a megengedõ szabályokat.
<br>A Kbt. 70. § (1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból rendkívüli sürgõsség miatt az e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.
<br>A Döntõbizottság vizsgálta, hogy fennállnak-e a hirdetmény közzététele nélküli tárgyalásos eljárásnak e feltételei a hivatkozott Kbt. rendelkezések szerint.
<br>A Döntõbizottság megállapította, hogy a területfejlesztési célelõirányzat-támogatás pályázati felhívás X. 1. pontja szerint a Tanács az elállási jogát a támogatási szerzõdésben kiköti arra az esetre, ha a támogatott a Kbt. alapján lefolytatott közbeszerzési eljárás dokumentumait a lebonyolítást követõen 30 napon belül nem nyújtja be.
<br>A BKMTT-2003-KKC támogatásra vonatkozó pályázati felhívás IX. 4. pontja szerint a szerzõdéskötés feltétele a közbeszerzési eljárás megkezdésének igazolása.
<br>A Döntõbizottság megállapította, hogy az ajánlatkérõ a tárgybani beszerzése kapcsán a Kbt. 1. § d) pontja alapján egyrészt a Kbt. alanyi hatálya alá tartozó szervezetnek minõsül, másrészt pedig a Kbt. 10. § d) pontja szerinti támogatásban részesült, ugyanis az általa az ajánlatkérõ által megjelölt módon a beszerzés tárgyát képezõ gépek több mint 60%-ának forrása a Bács-Kiskun Megyei Területfejlesztési Tanács által nyújtott támogatás. Következésképpen az ajánlatkérõnek már a támogatásra történõ igényének felmerülésekor, illetve az erre a támogatásra irányuló igényének, pályázatának elõterjesztésekor, azaz 2003 augusztusában tudomása volt arról, hogy pályázatai nak sikere esetén a Kbt. hivatkozott rendelkezései és a pályázati feltételek keretei között közbeszerzési eljárást kell folytatnia.
<br>A Kbt. 2. § (4) bekezdés c) pontja szerint e törvény szabályai szerint jogosult eljárni
<br>c) az a szervezet, amely támogatásra irányuló igényt (pályázatot) nyújtott be. Ha a beszerzés nem osztható meg a támogatásból és a saját forrásból megvalósítandó beszerzés tekintetében, e törvényt önkéntesen alkalmazó szervezetnek a közbeszerzési eljárást az egész beszerzésre kell megindítania.
<br>A Kbt. 2. § (5) bekezdése szerint az e törvényt a (4) bekezdés alapján önkéntesen alkalmazó szervezetre vagy személyre a törvény minden rendelkezése vonatkozik. Kivétel ez alól a (4) bekezdés c) pontjában meghatározott szervezet, amelyre a 32. § (2) bekezdésében az anyagi fedezet rendelkezésre állására vonatkozó szabály nem vonatkozik; valamint az 55. § (4) bekezdését, a 62. § (3) bekezdését és a 73. § (1) bekezdését úgy kell alkalmazni, hogy az ott írt oknak, illetve körülménynek minõsül a támogatásra irányuló igény el nem fogadása. A (4) bekezdés c) pontjában meghatározott szervezet továbbá a felhívásban (az egyéb információk körében) köteles e bekezdésben foglaltakra felhívni az ajánlattevõk (részvételre jelentkezõk) figyelmét.
<br>A Kbt. fenti rendelkezései a Törvény 2002. január 1-jétõl hatályos módosítása során éppen abból a célból kerültek megállapításra, hogy az érintettek a támogatási pályázatok hosszú elbírálási határideje és a szerzõdéskötésre rendelkezésre álló rövid idõtartamok mellett is jogszerû eljárást folytathassanak le. Az ajánlatkérõ már a támogatási pályázata elõtt megkezdhette volna a közbeszerzési eljárást, saját mulasztására vezethetõ vissza, hogy nem alkalmazta a Kbt. 2. § (4) bekezdés c) pontja szerinti eljárást.
<br>A Döntõbizottság megállapította, hogy mindkét pályázati felhívás rendelkezései szerint csak a közbeszerzési eljárás megkezdésének igazolását kell az ajánlatkérõnek megtennie a támogatási szerzõdés megkötésének elõfeltételeként, illetve a támogatási szerzõdésben meghatározott és a támogató elállási jogát jelentõ rendelkezés csak akkor hatályosul, ha a támogatott a lefolytatott közbeszerzési eljárás dokumentumait a lebonyolítást követõen 30 napon belül nem nyújtja be.
<br>A Döntõbizottság ugyanakkor megjegyzi, hogy nem helytálló az ajánlatkérõ részérõl a Döntõbizottság elnökének megküldött értesítésben taglalt minimális 120 napos idõszükségletet igénylõ eljárási rendre vonatkozó ismertetés. A közbeszerzési szakértõ kiválasztása, valamint az ajánlati felhívás és dokumentáció összeállítására mindösszesen 28 napos határidõ helyett a rendszeresen közbeszerzési eljárásokban részt vevõ ajánlatkérõnek az egyébként sem kötelezõ közbeszerzési szakértõ kiválasztása, valamint az eljárás megindításakor már rendelkezésre álló ajánlati felhívására figyelemmel jóval kisebb az idõszükséglete. A dokumentáció összeállítására vonatkozó állítás, illetve határidõ azért sem helytálló, hiszen dokumentációt az ajánlati felhívás szerint nem állított össze a vonatkozó rendelkezések szerint az ajánlatkérõ. Úgyszintén nem helytálló az ajánlatok kiértékelésére, illetve az eredmény közzétételére vonatkozó 30 nap, hiszen a Kbt. 55. § (1) bekezdése szerinti maximális határidõ helyett rövidebb határidõ is megfelelõ volt jelen esetben az ajánlatkérõ részére. Az ajánlatkérõ már 2003. augusztus 28-án elõzetes megkeresést eszközölt a felkért ajánlattevõkhöz, valamint az is megállapítható volt az iratokból, hogy az ajánlatkérõk részére történõ december 18-i eredményhirdetés-közlés, illetve a közbeszerzési bizottság december 16-i döntését megelõzõen már 12-én, illetve 13-án a két szállítási, illetve adás-vételi szerzõdést megkötötte.
<br>A Döntõbizottság a fenti indokok alapján megállapította, hogy nem állnak fenn a Kbt. 70. § (1) bekezdés c) pontjában foglalt és az ajánlatkérõ által elõre nem látható okból rendkívüli sürgõsségre vonatkozó feltételek, az ajánlatkérõnek még a Területfejlesztési Tanács értesítését követõen is megfelelõ idõ állt volna rendelkezésre, hogy - a pályázati határidõket is figyelembe véve - 90 nap alatt lebonyolítsa nyílt vagy meghívásos eljárás keretében a beszerzését.
<br>Tekintettel arra, hogy a Döntõbizottság már az eljárásválasztás jogalapját illetõen jogsértõnek találta az ajánlatkérõ közbeszerzési eljárását, ezért csak megjegyezte az eredményhirdetés idõpontjának az ajánlati felhívásban történõ elmaradására, illetve a szerzõdéskötésnek az eredményhirdetést megelõzõ idõpontban történõ tényére vonatkozó és a Kbt. 71/B. § (3) bekezdés második fordulata szerinti jogsértés megállapítását.
<br>A Döntõbizottság a fenti indokok alapján a Kbt. 76. § (1) bekezdésben biztosított jogkörében eljárva a Kbt. 88. § (1) bekezdés d) és f) pont szerinti jogkövetkezményeket alkalmazta, illetve bírságot szabott ki.
<br>A Kbt. 88. § (4) bekezdés szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (1) bekezdés f) pontja szerint a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetve szervezettel jogviszonyban álló jogsértésért felelõs személlyel és szervezettel szemben.
<br>A Döntõbizottság a Kbt. fenti rendelkezései alapján döntött a bírság kiszabásáról mind az ajánlatkérõvel, mind pedig az egyszemélyi döntéshozó Somogyi Endre ügyvezetõvel szemben.
<br>A bírság összegének megállapításánál figyelembe vehetõ körülményeket a Kbt. 88. § (4) és (5) bekezdései szabályozzák.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Magyar Köztársaság 2003. évi költségvetésérõl szóló 2002. évi LXII. törvény 55. § (2) bekezdésében meghatározott legkisebb összeg szervezet vonatkozásában 1 000 000 Ft, természetes személlyel szemben pedig 100 000 Ft volt.
<br>A Döntõbizottság a bírság mértéke meghatározásánál figyelembe vette, hogy a beszerzés értéke 69,5 millió Ft volt, valamint, hogy a beszerzés tárgya támogatásból realizálódik, bár a jogsértés már nem reparálható a megkötött szerzõdésre figyelemmel.
<br>Az ajánlatkérõ részérõl a felelõsségi rendre vonatkozó becsatolt dokumentum szerint az egyszemélyi felelõs az ügyvezetõ volt a döntéshozatal során a közbeszerzési eljárás vonatkozásában, ezért vele szemben is a Döntõbizottság bírság kiszabását találta indokoltnak.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 30.
<br>
<br>Dr. Csanádi Péter s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Dr. Csitkei Mária s. k.,
<br>közbeszerzési biztos
<br>
<br>
<br><br></body></html>