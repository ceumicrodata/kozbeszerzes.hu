<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0577/2004)
</h2>
<br>
<br>2.Kf. 27.056/2003/8.
<br>
<br>A Fõvárosi Ítélõtábla a dr. Kun István (1075 Budapest, Madách I. u. 5.) ügyvéd által képviselt Számít Kft. (1025 Budapest, Törökvész út 95.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hivatkozási szám: D.690/2000.) alperes ellen közbeszerzési ügyben hozott közigazgatási határozat felülvizsgálata iránt indult perében, amely perbe a felperes pernyertessége érdekében a dr. Farkas Gyöngyi (1067 Budapest, Csengery u. 53.) ügyvéd által képviselt Csongrád Megyei Önkormányzat (6741 Szeged, Rákóczi tér 1.), valamint alperes pernyertessége érdekében a dr. Miklós Pál ügyvezetõ által képviselt TESZT Tervezõ és Fõvállalkozó Kft. (5700 Gyula, Hét vezér u. 8.) beavatkozott, a Fõ városi Bíróság 2002. évi július hó 11. napján kelt 13.K.30.624/2001/21. számú ítélete ellen az alperes által 22. sorszám alatt elõterjesztett fellebbezés folytán az alulírott helyen, 2003. évi november hó 19. napján megtartott nyilvános tárgyalás alapján, meghozta a következõ
<br>
<br>ÍTÉLETET
<br>
<br>A Fõvárosi Ítélõtábla az elsõfokú bíróság ítéletének fellebbezéssel nem támadott rendelkezését nem érinti, fellebbezéssel támadott rendelkezését megváltoztatja, és a felperes keresetét teljes egészében elutasítja.
<br>Kötelezi a felperest és a felperesi beavatkozót, hogy egyetemlegesen 15 napon belül fizessenek meg az alperesnek 15 000 Ft (azaz tizenötezer forint) együttes elsõ- és másodfokú perköltséget, valamint a felperest arra, hogy - az illetékhivatal külön felhívására - fizessen meg az államnak 10 000 Ft (azaz tízezer forint) fellebbezési illetéket.
<br>Ez ellen az ítélet ellen további fellebbezésnek nincs helye.
<br>
<br>INDOKOLÁS
<br>
<br>Az elsõfokú bíróság az alperes határozatát a Közbeszerzésekrõl szóló 1995. évi XL. törvény (a továbbiakban: Kbt.) 24. § (2) bekezdésének megsértésére és a bírság kiszabására vonatkozó részében hatályon kívül helyezte, és e körben az alperest új eljárásra kötelezte. Ezt meghaladóan a felperes keresetét elutasította. Az irányadó tényállás szerint a felperesi beavatkozó mint ajánlatkérõ a Közbeszerzési Értesítõ 2000. december 6-ai számában 7424 számon nyílt közbeszerzési eljárást indított, "mûszaki ellenõrzés végzése a Csongrád Megyei Önkormányzat Szentesi Kerületi Kórházának új diagnosztikai és sürgõsségi tömb címzett támogatásból történõ megvalósítása során" tárgyában. A közbeszerzési eljárás lebonyolítása a felperesi beavatkozó és a felperesi jogelõd között 2000. május 29-én megkötött megbízási szerzõdés alapján a felperesi jogelõd: a Számít Szövetkezet feladatát képezte, a megbízási szerzõdés 31. pontja értelmében a megbízott biztosítja a jelentkezõ ajánlattevõk részére a részletes dokumentáció hozzáférését, illetve saját költségén az azzal kapcsolatos postai és pénzügyi adminisztrációs feladatokat ellátja.
<br>Az ajánlati felhívás 1.5. a) pontja rögzítette, hogy a dokumentációt rendelkezésre bocsátó szervezet a Számít Szövetkezet, a b) pont szerint a dokumentáció megkérésének határideje 2001. január 11. csütörtök 12 óra, a c) pont értelmében a dokumentáció megvásárlásának feltételei: megrendelhetõ levélben, telefaxon és személyesen, átvehetõ személyesen munkanapokon vagy postai úton, a dokumentáció ára 30 000 Ft + áfa = 37 500 Ft. Ellenérték kifizethetõ készpénzzel vagy átutalással a Számít Szövetkezet bankszámlájára.
<br>Az alperesi beavatkozó a részletes ajánlatot, dokumentációt 2000. december 19. napján, fax útján rendelte meg a felperestõl akként, hogy a dokumentáció díjának átutalását igazoló banki bizonylatot mellékelten megküldte, amellyel igazolta az összeg átutalásának bank általi teljesítését. A felperes a dokumentációt 2001. január 3. napján küldte meg az alperesi beavatkozónak.
<br>Az alperesi beavatkozó 2000. december 27. napján jogorvoslati kérelmet nyújtott be az alpereshez, amelyben sérelmezte többek között az ajánlati felhívás 11. a) és b) pontjaiban elõírt feltételeket. Álláspontja szerint a felhívás ezen pontjai sértik a Kbt. 44. §-ának (5) bekezdését, mivel azok a beszerzés tényleges teljesítésével nem álltak arányban. Sérelmezte továbbá, hogy a dokumentációt késedelmesen, a megrendelés és a díjfizetés igazolásának átvételét két héttel követõen küldte csak meg részére a felperes. Kérte annak megállapítását, hogy ezzel az ajánlatkérõ megsértette a Kbt. által szabályozott esélyegyenlõség alapelvét.
<br>Az alperes a 2001. február 5-én kelt D.690/17/2000. számú határozatával az alperesi beavatkozó jogorvoslati kérelmének részben helyt adott, megállapította, hogy az ajánlatkérõ megsértette a Kbt. 44. §-ának (5) bekezdését, továbbá a felperes megsértette a Kbt. 24. §-ának (2) bekezdését is, ezért jogkövetkezményként az ajánlatkérõ közbeszerzési eljárásban hozott valamennyi döntését, az ajánlati felhívásig visszamenõleg megsemmisítette, a felperest pedig 1 000 000 Ft bírsággal sújtotta, ezt meghaladóan az alperesi beavatkozó jogorvoslati kérelmét elutasította.
<br>Keresetében a felperes az alperesi határozat megváltoztatását, a jogsértések hiányának megállapítását, ennek következtében a bírság kiszabásának mellõzését kérte. Vitatta a Kbt. 44. §-ának (5) bekezdésében foglaltak megsértését, álláspontja szerint eljárási jogszabálysértést követett el az alperes azzal, hogy a Kbt. 83. §-ának (1) bekezdésében foglaltak ellenére nem egy, hanem két tárgyalást tartott eljárása során, kifogásolta a jogorvoslati kérelem nem teljes körû elbírálását az ennek következtében fennmaradó jogbizonytalanság okán, végül vitatta, hogy a Kbt. 24. §-ának (2) bekezdésében foglalt esélyegyenlõség elvét megsértette volna. Álláspontja szerint a dokumentáció átvételére minden egyes ajánlattevõnek azonos feltételekkel azonos idõ állt a rendelkezésére, így az az ajánlattevõ, aki korábban kérte meg a dokumentációt, korábban is jutott hozzá. Mivel többször elõfordult, hogy egy megindított banki átutalás nem érkezett meg a felperes bankszámlájára, ezért úgy döntött, hogy a dokumentáció ellenértékének átutalással történõ fizetése esetén a dokumentációt akkor küldi meg az ajánlattevõnek, ha az átutalás a bankkivonatán megjelenik, és a felperes azt kézhez is veszi. Ez a gyakorlat az országban elfogadottan általános, és semmilyen jogszabályba nem ütközik az, hogy az alperesi beavatkozó esetében is így járt el. Az alperes határozatában az ajánlatkérõnek a közbeszerzési eljárásban hozott valamennyi döntését az ajánlati felhívásig visszamenõleg megsemmisítette, ezért a felperes álláspontja maga az eljárás lett megsemmisítve, így abban minden fél cselekedete semmis, ebbõl következõen nem létezõ eljárásban nem lehet jogsértést elkövetni. Maga az alperesi beavatkozó egyébként 13 nap várakozás után kérte meg a dokumentációt, e késlekedésért pedig a felperes semmiképp sem hibáztatható.
<br>Az alperes a határozatában foglaltak fenntartásával a kereset elutasítását indítványozta, arra hivatkozva, hogy a dokumentáció indokolatlan visszatartása eredményezte a Kbt. 24. §-ának (2) bekezdésében foglaltak sérelmét. Megjegyezte, hogy a bírság a legalacsonyabb mértékben került kiszabásra, figyelemmel a jogsértés súlyára.
<br>A felperesi beavatkozó a kereset teljesítését, az alperesi beavatkozó a kereset elutasítását indítványozta.
<br>Az elsõfokú bíróság az alperes D.690/17/2000. számú határozatát a Kbt. 24. §-ának (2) bekezdése megsértésére és a bírság kiszabására vonatkozó részében hatályon kívül helyezte, és e körben az alperest új eljárásra kötelezte. Ezt meghaladóan a felperes keresetét elutasította. Az elsõfokú bíróság megállapította, hogy az alperes a Kbt. 44. §-ának (5) bekezdésében foglaltak megsértését kizárólag az ajánlatkérõ eljárásával kapcsolatban állapította meg, ezért a felperesnek a Polgári perrendtartásról szóló 1952. évi III. törvény (a továbbiakban: Pp.) 327. §-ának (1) bekezdésben elõírt, saját személyét érintõ törvényes érdekeltsége a Kbt. 44. §-ának (5) bekezdésében foglaltak megsértésére vonatkozó határozati rendelkezés tekintetében nincsen, a határozat e részére vonatkozóan bírói felülvizsgálat kérésére nem volt jogosult.
<br>Az elsõfokú bíróság a közbeszerzési eljárás során tartott második tárgyalást nem minõsítette eljárási jogszabályt sértõ cselekménynek, így ezzel összefüggésben az ügy érdemi eldöntésére való kihatás álláspontja szerint fel sem merülhetett. Továbbá rámutatott arra, hogy a jogorvoslati kérelem azon részére, amelynél az elkésettséget az alperes a Kbt. 79. §-ának (7) bekezdése alapján állapította meg, az érdemi elbírálás nem terjed ki, mivel a jogvesztõ határidõ elmulasztása az elkésetten benyújtott kérelem érdemi elbírálhatóságát kizárja.
<br>Az esélyegyenlõség alapelvének megsértése körében az elsõfokú bíróság leszögezte elsõdlegesen, hogy a Kbt. nem szabályozza a dokumentáció megküldésének határidejét. Álláspontja szerint az alperes nem vizsgálta azt a kérdést, hogy a kézbesítési késedelem az alperesi beavatkozót hátráltatta-e ajánlatának az elkészítésében, és e miatt más ajánlattevõkhöz képest valóban rosszabb esélyekkel nyújthatott volna-e be pályázatot. Az elsõfokú bíróság véleménye szerint a dokumentációnak az ajánlati felhívás megjelenését követõ 13. napján való megkérése az alperesi beavatkozó magatartására visszavezethetõ késedelem, az alperesi beavatkozó ugyanakkor 2000. december 19-én hitelt érdemlõen bizonyította a dokumentáció árának banki átutalással történõ kiegyenlítését. Az elsõfokú bíróság azt állapította meg, hogy az alperes az esélyegyenlõség elvének megsértését eredményezõ körülmények tekintetében nem tett eleget az államigazgatási eljárás általános szabályairól szóló 1957. évi IV. törvény 26. §-ának (1) bekezdésében foglalt tényállás tisztázási kötelezettségének, ezért határozata e részében megalapozatlan, e miatt pedig jogszabálysértõ.
<br>Az alperes fellebbezésében az elsõfokú bíróság ítéletének a Kbt. 24. §-ának (2) bekezdésére és a bírság kiszabására vonatkozó részének a megváltoztatását, és a felperes keresetének teljes elutasítását kérte. Álláspontja szerint tényállás tisztázási és bizonyítási kötelezettségének eleget tett, tárgyalásokat tartott, meghallgatta az érdekelteket, a rendelkezésére álló okiratok és bizonyítékok ütköztetésével hozta meg határozatát. Azzal, hogy a felperes a felhívásban megadott feltételek teljesítése után indokolatlanul késedelmesen intézkedett a dokumentáció megküldésérõl, sérti az esélyegyenlõség alapelvét, amely attól függetlenül megvalósult, hogy az alperesi beavatkozó mikor kérte meg a dokumentációt.
<br>A felperes csatlakozó fellebbezésében kérte egyrészrõl annak kimondását, hogy nem sértette meg a Kbt. 24. §-ának (2) bekezdését, másrészrõl az 1 000 000 Ft bírság kiszabásáról rendelkezõ határozati rész hatályon kívül helyezését, azaz a fellebbezés elutasítását kérte. Csatlakozó fellebbezésében a felperes lényegében megismételte és fenntartotta a keresetében foglaltakat azzal, hogy álláspontja szerint nem indokolt az alperest új eljárásra kötelezni, mivel 2,5 év távlatából semmilyen további érdemi információ nem kerülhet elõ.
<br>A felperesi beavatkozó a fellebbezés elutasítását indítványozta azzal, hogy a másodfokú bíróság mellõzze az alperes új eljárásra való kötelezését.
<br>Az alperes fellebbezése alapos.
<br>A Pp. 252. §-ának (3) bekezdése, illetve a Pp 253. §-ának (3) bekezdése alapján a másodfokú bíróság az elsõfokú bíróság ítéletét csak a fellebbezési kérelem keretei között helyezheti hatályon kívül, illetve változtathatja meg. A Fõvárosi Ítélõtábla a Pp. 206. §-ának (1) bekezdése alapján a felek elõadásait, az eljárás során felmerült bizonyítékokat és valamennyi körülményt egybevetve, a maguk összességében való értékelésével, meggyõzõdése szerint bírálta el a fellebbezést.
<br>A másodfokú bíróság rámutat arra, hogy a közbeszerzési eljárási alapelvek magukban hordozzák azt az - egész eljárási szabályrendszeren végigható - megközelítést, miszerint három érdekcsoport, így az ajánlatkérõk, az ajánlattevõk és a köz érdekeinek összhangját kell megteremteni. A közbeszerzési eljárásban érvényesülnie kell az esélyegyenlõség alapelvének, amelyet a Kbt. 24. §-ának (2) bekezdésében akként ír elõ, hogy az ajánlatkérõnek biztosítania kell az esélyegyenlõséget az ajánlattevõk számára.
<br>A felek és a beavatkozók által nem vitatottan a felperes az ajánlat megkérését, 2000. december 19. napját követõ tizenötödik napon, 2001. január 3-án teljesítette a dokumentáció - postai úton való - rendelkezésre bocsátásának kötelezettségét.
<br>Az egyik ajánlattevõ, a Thermál-BER Kft. jogorvoslati eljárásban benyújtott észrevétele szerint 2000. december 8-án telefax útján rendelte meg a dokumentációt a felperestõl, megküldve egyben a vételára megfizetését igazoló banki bizonylatot is, és a felperes még aznap postázta a kért okiratokat, ami 2002. december 11-én meg is érkezett a címzettnek. A Pp. 164. §-ának (1) bekezdése szerint a per eldöntéséhez szükséges tényeket általában annak a félnek kell bizonyítania, akinek érdekében áll, hogy azokat a bíróság valónak fogadja el. A felperes nem bizonyított a Thermál-BER Kft. észrevételében foglaltakkal ellenkezõ tényeket. Az észrevétel ugyanakkor azt igazolja, hogy a felperes nem egyformán járt el a dokumentáció rendelkezésre bocsátása során az egyes ajánlattevõkkel kapcsolatosan, a nem egyenlõ elbánással pedig sérült az ajánlattevõk esélyegyenlõsége.
<br>Egy másik ajánlattevõ, a MAKETT Kft. 2000. december 15-én - a felperes elõtt 4 nappal - rendelte meg a dokumentációt, és 2001. január 3-án - már további tájékoztatást kért a felperestõl. Az alatt az idõszak alatt tehát, amíg a felperes kötelezettsége teljesítésével az alperesi beavatkozó felé késedelmeskedett, azaz ameddig a dokumentációt nem küldte meg, a MAKETT Kft. a saját maga érdekében, és javára már további információkat kért az eljárás tárgyával kapcsolatosan. A Fõvárosi Ítélõtábla álláspontja szerint e tények azt igazolják, hogy nem volt biztosított az esélyegyenlõség az ajánlattevõk számára, a felperes megsértette a Kbt. 24. §-ának (2) bekezdésében foglaltakat, amelyet megfelelõen állapított meg az alperes, és helytállóan szankcionált. A másodfokú bíróság egyetért az alperessel abban is, hogy az esélyegyenlõség alapelvének sérelme attól függetlenül megvalósult, hogy az alperesi beavatkozó mikor kérte meg a dokumentációt.
<br>Mindezek folytán a Fõvárosi Ítélõtábla az elsõfokú bíróság ítéletét a Pp. 253. §-ának (2) bekezdése alapján - a fellebbezés keretei között - megváltoztatta, és a felperes keresetét teljes egészében elutasította.
<br>Alperes pernyertessége folytán a Pp. 78. §-ának (1) bekezdése alapján kötelezte a másodfokú bíróság a felperest, és a felperesi beavatkozót a felmerült elsõ- és másodfokú alperesi perköltség megfizetésére, továbbá a 6/1986. (VI. 26.) IM rendelet 13. §-ának (2) bekezdésében foglaltak alapján a tárgyi illetékfeljegyzési jog folytán le nem rótt kereseti és fellebbezési illeték viselésére.
<br>
<br>Budapest, 2003. november 19.
<br>
<br>Borsainé dr. Tóth Erzsébet s. k ., Dr. Kurucz Krisztina s. k.,
<br>tanácselnök elõadó bíró
<br>
<br>Dr. Rothermel Erika s. k.,
<br>bíró
<br>
<br>
<br><br></body></html>