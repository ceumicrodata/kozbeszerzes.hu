<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0675/2004)
</h2>
<br>
<br>3.Kf.27.174/2003/7.
<br>
<br>A Fõvárosi ítélõtábla a Simon, Bûrös és Társai Ügyvédi Iroda, ügyintézõ: dr. Bûrös László ügyvéd (1092 Budapest, Kinizsi u. 21-25. B/I/1.) által képviselt Bábolna Környezetbiológiai Központ Magyar-Francia Kft. (1107 Budapest, Szállás u. 6.) felperesnek a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2003. január 28. napján kelt 12.K.32.092/2001/10. számú ítélete ellen a felperes által 11. sor szám alatt elõterjesztett fellebbezésére meghozta az alábbi
<br>
<br>ÍTÉLETET
<br>
<br>A Fõvárosi Ítélõtábla az elsõfokú bíróság ítéletének a fellebbezéssel nem támadott részét nem érinti, a fellebbezéssel támadott részét annyiban változtatja meg, hogy az alperes D.371/11/2001. számú határozatát részben megváltoztatja és megállapítja, hogy az ajánlatkérõ megsértette a Kbt. 61. § (7) bekezdését.
<br>Kötelezi felperest, hogy 15 napon belül fizessen meg az alperesnek 20 000 Ft (húszezer forint) együttes elsõ és másodfokú perköltséget.
<br>Kötelezi felperest, hogy fizessen meg a magyar államnak - az illetékhivatal külön felhívására - 8000 Ft (nyolcezer forint) kereseti és 12 000 Ft (tizenkettõezer forint) fellebbezési rész illetéket, a fennmaradó illetéket az állam viseli.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>Tata Város polgármestere mint ajánlatkérõ (a továbbiakban: ajánlatkérõ) 2001. február 1-jén írásban kért ajánlatot többek között a felperestõl, a város egész területére vonatkozó rágcsáló-mentesítés tárgyában. Ennek során tájékoztatta a felperest arról, hogy hivatala ISO 9001 minõségbiztosítási szabvány követelményei szerint végzi tevékenységét, így a megküldött kérdõívek kitöltése alapján elkészített, minõsített beszállítói listán szereplõ vállalkozásokkal köthetõ szerzõdés.
<br>Az ajánlatkérõ 2001. május 8-án kelt beadványában tájékoztatta az alperes elnökét, hogy e tárgyban hirdetmény közzététele nélküli, tárgyalásos eljárást indít.
<br>Az általa célzott szervezetek az Arzén Kereskedelmi és Szolgáltató Kft., a D.D.D. Bábolna Kft. és a felperes voltak. A részvételi felhívás az ajánlattevõk pénzügyi, gazdasági és mûszaki alkalmassága igazolására kért adatok körében cégbemutatási referenciákat kért, az ajánlattevõk alkalmassága elbírálásának szempontjai között pedig 5 éves ellenõrizhetõ referencia meglétét kívánta meg. Az ajánlatok elbírálásának szempontjaként megjelölte a megrendelõ megnevezését tartalmazó ellen õrizhetõ referenciákat. Az ajánlatok benyújtásának határidejét 2001. május hó 25. napjának 10.00 órájában határozta meg, annak helyét a Polgármesteri Hivatal 206-208-as szobájában.
<br>Az ajánlattételi határidõben mindhárom felhívott társaság nyújtott be ajánlatot. Az ajánlatok bontásán a részvételi felhívásban megjelölt idõpontban és helyen csak az ajánlatkérõ képviselõi voltak jelen. A bontásról készült jegyzõkönyv, amelyben feltüntetésre került az ajánlattevõk neve, székhelye, a nettó vállalási ár és a teljesítési határidõ. Nincs adat arra, hogy a jegyzõkönyv megküldése megtörtént volna. 2001. május 31-én tartott az ajánlatkérõ, valamennyi ajánlattevõ részvételével, tárgyalást. Az ajánlatok értékelésének eredményérõl "összegzés az eljárásról" címû tájékoztatót készített. A nyertes ajánlattevõ a D.D.D. Kft. lett.
<br>A felperes az eljárást lezáró döntés megsemmisítése, valamint ideiglenes intézkedésként a szerzõdés megkötésének megtiltása iránti jogorvoslati kérelmet terjesztett elõ. Ebben, többek között kifogásolta, hogy az ajánlatkérõ nem készített az ajánlatok bontásáról jegyzõkönyvet illetõleg, hogy a nyertes ajánlattevõ referenciája nem volt megfelelõ, mert nem kifejezetten a város területén végzett munkákra vonatkozott.
<br>Az alperes a felperes jogorvoslati kérelmét részben hatáskörébe nem tartozónak, részben elkésettnek, részben megalapozatlannak találta. Megalapozatlannak találta az ajánlatok felbontására és ennek jegyzõkönyvezésére, továbbá a felperesnek a nyertes ajánlattevõ alkalmasságára vonatkozó kifogásait, idetartozóan a nyertes ajánlatot a referenciák vonatkozásában az ajánlati felhívásban feltüntetett feltételeknek megfelelõnek minõsítette.
<br>A felperes az alperes határozatának bírósági felülvizsgálata iránt keresetet terjesztett elõ. Az elsõfokú bíróság a keresetet elutasította annak megállapítása mellett, hogy az alperes határozata jogszerû volt, kifejtette, hogy a bíróságnak nincs arra hatásköre, hogy utólag minõsítse az ajánlati felhívást és megállapítsa a nem elég szakmai precizitással megfogalmazott referenciakérést, az oda vezetett, hogy a beszerzés speciális tárgyára a nyertesnek mégsem volt megfelelõ referenciája. Utalt arra, hogy az alperesi eljárásban megállapított tényállás alapján sem volt világos a bontáskori jelenlét hiánya, ezért azt a bíróság megkísérelte tisztázni. Azonban még tanúbizonyítással sem sikerült kideríteni, hogy a felperes az ajánlatok bontásán miért nem tudott részt venni. Ezzel összefüggésben az elsõfokú bíróság arra az álláspontra helyezkedett, hogy ennek a körülménynek ügydöntõ jelentõsége nincs, hiszen a felek ezt követõen tárgyaltak egymással, ennek során a bontási jegyzõkönyv adatait megismerték, ily módon nem sérült a Kbt. 61. § (7) bekezdése.
<br>Az elsõfokú bíróság ítélete ellen a felperes nyújtott be fellebbezést, amelyben annak megváltoztatását kérte. Jogorvoslati kérelmét két körülményre, a bontási jegyzõkönyv megküldésének elmaradására, valamint a nyertes ajánlat nem megfelelõ referenciájára vonatkozott. A bontási eljárásról készült jegyzõkönyvvel kapcsolatosan elõadta, hogy az a felperes részére nem került megküldésre a Kbt. 61. § (7) bekezdése szerinti határidõben. Az e körben kifejtett ítéleti állásponttal ellentétben arra hivatkozott, hogy a Kbt. 25. §-a szerint a Kbt.-ben rögzített szabályoktól csak annyiban lehet eltérni, amennyiben azt a törvény kifejezetten megengedi. A Kbt. pedig a tárgyalásos eljárást illetõen sem enged eltérést a Kbt. 51. §, 61. § (7) bekezdésébe foglalt kötelezettségektõl. Megjegyezte, hogy már az alperesi határozat sem foglalkozott érdemben a jegyzõkönyv megküldésének szükségességével, csupán annak megtörténtét rögzítette. Véleménye szerint a Kbt. rendelkezéseibõl nem levezethetõ, sõt azzal kifejezetten ellentétes az elsõfokú bíróságnak azon álláspontja, hogy a jegyzõkönyv megküldése helyettesíthetõ az abban foglaltak tárgyalás során történõ ismertetésével. A referenciákkal kapcsolatosan arra az álláspontra helyezkedett, hogy az elsõfokú bíróság értelmezésével szemben a konkrét feltételek nélkül megállapított referenciakénti meghatározásából az következik, hogy a megfelelõ referenciaként csak a konkrét beszerzés tárgyában meghatározott tevékenységgel azonos munka értékelhetõ. Az alperes fellebbezési ellenkérelmében az elsõfokú bíróság ítéletének helybenhagyását és a felperes perköltségben történõ marasztalását kérte. A fellebbezésben sérelmezett a bontási jegyzõkönyvre és a nyertes ajánlat referenciájára vonatkozóan mind határozati, mind az arra vonatkozó elsõfokú ítéletben foglaltakat megalapozottnak tartotta.
<br>A fellebbezés részben alapos.
<br>A Kbt. az eljárás eredményének kihirdetése és közzététele címszó alatt a 61. § (7) bekezdésében akként rendelkezik, hogy az ajánlatok felbontásáról készült jegyzõkönyvet 5 munkanapon belül meg kell küldeni az ajánlattevõknek.
<br>Az alperes a másodfokú bíróság felhívására csatolta a bontási jegyzõkönyvet, amelyet a másodfokú bíróság a bontás megtörténtének igazolására elfogad. Azonban az alperes e bontási jegyzõkönyv megküldésére vonatkozóan igazoló dokumentumot, a másodfokú bíróság erre vonatkozó kifejezett felhívása ellenére, becsatolni nem tudott. Az erre vonatkozó írásbeli dokumentum hiányában pedig a bontási jegyzõkönyv megküldésére vonatkozó elõadást az elsõfokú bíróság által lefolytatott bizonyítási eljárás során, dr. Szabolcs Tivadar tanúként meghallgatott, az ajánlatkérõ jegyzõjének tanúvallomása tartalmazott. Aki a konkrét közbeszerzési eljárásra nem emlékezett, az általános eljárási rendet ismertette, arról nem volt tudomása, hogy a bontási jegyzõkönyvet mikor küldték meg a felperesnek és arról sem, hogy azt a felperes nem kapta meg.
<br>A Kbt. fentebb idézett 61. §-ának (7) bekezdése kifejezett egyértelmû kógens rendelkezést tartalmaz a tekintetben, hogy a bontásról készült jegyzõkönyvet meg kell küldeni az ajánlattevõnek. E megfogalmazásból következõen a rendelkezésben foglaltaknak kell eleget tenni, a jogszabályban meghatározott módon és a "megküldést" nem lehet helyettesíteni semmilyen más módon történõ tudomásszerzéssel. Ezért a másodfokú bíróság az elsõfokú bíróságnak erre vonatkozóan érvelését elfogadni nem tudta. Az elõadottak értelmében a másodfokú bíróság megállapította, hogy sem az alperesi, sem az elsõfokú bírósági eljárás során, a bontási jegyzõkönyv felperesnek történõ megküldésére vonatkozó bizonyíték nem volt, ennek hiányában a Kbt. 61. § (7) bekezdésében foglalt jogszabályi követelmény megtörténtét megállapítani nem lehet. Ebbõl következõen a másodfokú bíróság a felperes fellebbezését e tekintetben alaposnak találta.
<br>Az ajánlatkérõi részvételi felhívás a referenciák tekintetében csak az ötéves ellenõrizhetõ referencia meglétét kívánta meg anélkül, hogy e tekintetben bármilyen szûkítõ vagy pontosító feltételt meghatározott volna. A referenciakérés az ajánlatkérõt megilletõ jogintézmény, amely azt célozza, hogy az ajánlatkérõ az általa meghatározott módon és mértékig meggyõzõdhessen arról, hogy az ajánlattevõ a beszerzés tárgyának megfelelõ szolgáltatásra képes. Ennél fogva az ajánlatkérõ kompetenciája az, hogy a közbeszerzési eljárás sikeres biztosításához milyen és mennyire részletesen megfogalmazott referenciák meglétét kívánja meg. A perbeli esetben az ajánlatkérõ csak két feltételt szabott, egyrészt ötéves referencia meglétét, másrészt annak ellenõrizhetõ voltát kívánta meg. A nyertes ajánlata nem vitatottan mindkét feltételnek eleget tett. Abban egyetért a másodfokú bíróság a felperesi fellebbezési állásponttal, hogy nem lehet a referenciákat a beszerzés tárgyától elvonatkoztatva értékelni, azonban a nyertes referencia rágcsálóirtásra vonatkozott, arra pedig nincs a bíróságnak hatásköre, hogy a beszerzés tárgyán belül annak részletszabályait összevesse az adott referenciákkal. Ezen jogértelmezést erõsíti a Kbt. 44. § (7) bekezdése, amelyben foglaltak szerint az ajánlatkérõnek az (1) és (2) bekezdésben meghatározott adatok és tények kérését is csak a közbeszerzési tárgyára kell korlátoznia. Mindezek folytán a másodfokú bíróság a fellebbezést e tekintetben nem tartotta alaposnak.
<br>Mindezek alapján a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján fellebbezéssel támadott részében - részben - megváltoztatta megállapítva a Kbt. 61. § (7) bekezdésének megsértését.
<br>A nagyobbrészt pervesztes felperest a Pp. 81. § (1) bekezdései értelmében kötelezte az alperes javára elsõ- és másodfokú együttes perköltségének viselésére.
<br>A felperest terhelõ tárgyi illetékfeljegyzési jog folytán le nem rótt kereseti és fellebbezési illeték viselésérõl a másodfokú bíróság az illetékekrõl szóló 1990. évi XCIII. törvény (Itv.) 39. § (3) bekezdés c) pontja, a 46. § (1) bekezdése, valamint a költségmentességrõl szóló 6/1986. (VI. 26.) IM rendelet 13. § (2) bekezdése alapján rendelkezett.
<br>Az fennmaradó illetéket az alperest az Itv. 5. § (1) bekezdés c) pontja alapján megilletõ személyes illetékmentesség folytán és a költségmentességrõl szóló 6/1986. (VI. 26.) IM rendelet 14. § alapján az állam viseli.
<br>
<br>Budapest, 2003. november 12. napján
<br>
<br>Dr. Sára Katalin s. k., Dr. Szõke Mária s. k.,
<br>tanácselnök elõadó bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>