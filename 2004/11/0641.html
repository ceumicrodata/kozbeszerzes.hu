<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0641/2004)
</h2>
<br>1024 Budapest, Margit krt. 85.
<br>Ikt.sz.: D.610/7/2003.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás a Puszta Konzerv Termelõ Kereskedelmi és Szolgáltató Kft. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság) által a Puszta Konzerv Termelõ, Kereskedelmi és Szolgáltató Kft. (4400 Nyíregyháza, Korányi F. u. 12., a továbbiakban: ajánlatkérõ) "gépek, berendezések, technológiai megoldások beszerzése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) a 26. § (1) bekezdésre tekintettel a Kbt. 70. § (3) bekezdés b) pontját, valamint a Kbt. 34. § (1) bekezdését, valamint a 62. § (2) bekezdését, a Kbt. 71/B. § (1) bekezdés második fordulatát, ezért az ajánlatkérõvel szemben 4 000 000 Ft, azaz négymillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.
<br>A felek az eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>Ajánlatkérõ 2003. november 6-án tájékoztatta a Döntõbizottság Elnökét a Kbt. 70. § (3) bekezdés b) pontja szerinti hirdetmény közzététele nélküli tárgyalásos eljárás megindításáról a rendelkezõ részben meghatározott beszerzés tárgyában.
<br>Az eljárásfajta választás indokaként elõadta, hogy a Puszta Konzerv Termelõ Kereskedelmi és Szolgáltató Kft. a Balmazújvárosi Konzerv Üzemet mûködteti és jelenleg a még meglévõ rendszere korszerûsítését, és bõvítését végzi. Az ajánlatkérõ jogelõdje a mûködtetést illetõen a beszerzésre kerülõ berendezésekhez kapcsolódó korábbi beszerzéseit a LEVA-TEAM Mûszaki Tervezõ, Szolgáltató és Kereskedelmi Kft.-vel bonyolította, mely társasággal a jelen közbeszerzési eljárásban kíván szerzõdést kötni. Célszerûségi szempontok azt indokolják, hogy az ajánlatkérõ a közbeszerzési eljárásban a korábbi ajánlattevõtõl szerezze be az ajánlati felhívásban feltüntetett gépeket, berendezéseket, technológiai megoldásokat.
<br>Elõadta továbbá, hogy a megjelölt, felkért ajánlattevõ társaság az, amely egyedül képes a teljes beruházás megvalósítására oly módon, hogy az teljes egészében kompatíbilis legyen a meglévõ rendszerrel. Az inkompatibilitás jelentõs többletköltséget okozna az ajánlatkérõ számára mind a közbeszerzés tárgyát képezõ gépek beszerzésekor, mind pedig a késõbbi üzemeltetés, karbantartás vonatkozásában.
<br>Az ajánlatkérõ megjelölte azokat a mûszaki szempontokat, amelyek a kukorica-feldolgozás során indokolják a bõvítés során beszerzésre kerülõ berendezések illeszkedését a meglévõ berendezésekhez.
<br>Az ajánlatkérõ az ajánlati felhívásban meghatározta az eljárás alkalmazásának a feltételeinek az indokait, valamint a 3. a) pontban a beszerzés tárgyát és mennyiségét 1-14. sorszámig.
<br>Az ajánlatkérõ a részajánlat tételének lehetõségét kizárta.
<br>Ajánlatkérõ az ajánlati felhívás 4. pontjában meghatározta, hogy a szerzõdés idõtartama a szerzõdéskötéstõl számított 3 év.
<br>Az ajánlati felhívás 5. pontja tartalmazta a pénzügyi ellenszolgáltatás feltételeit, a 6. pont az eljárás lefolytatásának a menetét, mely szerint az ajánlattételi határidõ 2003. november 25.
<br>Az ajánlatkérõ egy tárgyalási napot tart és az eljárás eredménye a tárgyalás befejezésekor kihirdetésre kerül.
<br>Az ajánlati felhívás 6. h) pontja szerint a szerzõdéskötés az eredményhirdetést követõ 5 napon belül történik.
<br>Az ajánlatkérõ a felhívás 8. pontjában meghatározta az ajánlattevõ pénzügyi, gazdasági és mûszaki alkalmasság igazolásának módjait, illetve az ajánlattevõ alkalmassága elbírálásának szempontjait, valamint az ajánlattevõnek a szerzõdés teljesítésére alkalmatlanná minõsítésének szempontjait, pénzügyi, gazdasági és mûszaki szempontból.
<br>Az ajánlatkérõ a többváltozatú ajánlat tételének lehetõségét kizárta.
<br>Az ajánlati felhívás nem tartalmazta a Kbt. 34. § (1) bekezdése szerinti, az ajánlatok elbírálására vonatkozó szempontot.
<br>Az ajánlatkérõ csatolta a beszerzés tárgyára vonatkozó pályázati dokumentumokat, illetve a beruházásra vonatkozó mûszaki leírást.
<br>Az ajánlatkérõ a Hajdú-Bihar Megyei Munkaügyi Központtal 2003. október 31-én kötött támogatási szerzõdést, mely szerint ajánlatkérõ 60 600 000 Ft keretösszegû vissza nem térítendõ támogatásban részesül a mindösszesen 153 162 000 Ft összköltségû beruházási projekt megvalósításához.
<br>A szerzõdés V. pontja szerint a támogatott köteles közbeszerzési eljárást lefolytatni a támogatás felhasználása tekintetében.
<br>Az ajánlatkérõ az FVM-en keresztül 38 290 000 Ft agrártámogatást nyert el a 2003. június 28-án kelt Támogatási Okirat szerint.
<br>Az ajánlatkérõ 2003. november 25-én lefolytatta a tárgyalást a felkért ajánlattevõ LEVA-TEAM Kft.-vel. Az ajánlatkérõ a tárgyaláson ismertette a felkért ajánlattevõvel a pontozással kapcsolatos részszempontokat, azonban ekkor sem határozta meg a pontszámtartományokat, valamint a bírálat módszerét.
<br>Az eredményhirdetés a tárgyalás napján megtörtént azzal, hogy a felkért ajánlattevõ a LEVA-TEAM Kft. a nyertes 158 670 000 Ft + áfa vállalási árral, melybõl 3% árengedményt ad az ajánlattevõ.
<br>Az ajánlatkérõ becsatolta az eredményhirdetéskor, 2003. november 25-én megkötött szállítási és vállalkozási szerzõdést, mely szerint a munka vállalkozási díja 153 997 000 Ft + áfa.
<br>A Döntõbizottság elnöke 2003. november 20-án kezdeményezett hivatalból eljárást ajánlatkérõ közbeszerzési eljárása ellen. Az eljárást kezdeményezõ irat indoka szerint a Kbt. 70. § (3) bekezdés b) pontja szerint az eljárásfajta-választásra vonatkozó feltételek nem állapíthatóak meg egyértelmûen a rendelkezésre bocsátott iratokból.
<br>Továbbá az ajánlati felhívás nem tartalmazza az ajánlat elbírálásának a szempontjait, valamint az ajánlati felhívásban rögzített szerzõdéskötési idõpont a Kbt. elõ írásával ellentétes.
<br>Indítványozta a fentiek alapján, hogy az eljáró tanács vizsgálja meg az ajánlati felhívás jogszerûségét, illetve a kérdéses közbeszerzési eljárás jogalapját.
<br>Az ajánlatkérõ észrevételt terjesztett elõ, melyben elõadta, hogy a korábbi beszerzésre vonatkozóan adatokat nem tud közölni, ugyanis azt a jogelõdje, az azóta felszámolt BIG COMPANY Élelmiszeripari és Kereskedelmi Rt. folytatta le, és ezen leromlott termelési technológia, illetve rendszer felújítása a jelen beszerzés tárgya.
<br>Az ajánlatkérõ a Balmazújvárosi Konzerv Üzem eddigi üzemeltetése során a gépek, technológiai berendezések, gyártórendszer karbantartásával, felújításával, bõvítésével kapcsolatosan eddig kizárólag a felkért nyertes ajánlattevõvel állt szerzõdéses kapcsolatban.
<br>Bejelentette továbbá, hogy az elõzményi beruházás tudomásuk szerint nem közbeszerzési eljárásban került beszerzésre, illetve kivitelezésre, mivel azok a felszámolási eljárást megelõzõ idõszakra esnek. Elismerte, hogy az ajánlati felhívás a kezdeményezõ iratban foglaltak szerint jogsértõ tartalmú.
<br>Egyéb érdekelt részérõl észrevétel nem történt.
<br>A Döntõbizottság a közbeszerzési eljárásban keletkezett iratok, az ajánlatkérõ érdemi észrevétele alapján megállapította, hogy a hivatalból kezdeményezett jogorvoslati eljárás megalapozott.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárásra a Kbt. 70. §-a tartalmazza a megengedõ szabályokat.
<br>A Kbt. 70. § (3) bekezdése b) pontja szerint az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban; az ilyen - egy alkalommal, a korábbi nyertes ajánlattevõvel kötött - szerzõdés idõtartama azonban nem haladhatja meg a három évet.
<br>A Döntõbizottság elõször azt vizsgálta, hogy fennállnak-e a hirdetmény közzététele nélküli tárgyalásos eljárásnak a feltételei a hivatkozott Kbt. rendelkezések szerint.
<br>A Döntõbizottság megállapította, hogy az elõzményi beszerzés nem közbeszerzési eljárás keretében történt, illetve nem a jelen eljárásban nyertes ajánlattevõ részérõl történt a teljesítés. Nem is állapítható meg, hogy a jelen beszerzést megelõzõen az ajánlatkérõ jogelõdje a felszámolói eljárást megelõzõen milyen beszerzést folytatott le, és kizárólag a LEVA-TEAM Kft. útján történtek-e a beszerzések.
<br>Az ajánlatkérõ a 2001. és 2002. évekre vonatkozóan a LEVA-TEAM Kft. részérõl felújításokat, karbantartásokat, illetve bõvítéseket igazolt, azonban a becsatolt vállalkozási, szállítási szerzõdések egyike sem közbeszerzési eljárást követõen kerültek megkötésre. A Kbt. csak akkor teszi lehetõvé az ajánlatkérõ által választott eljárásfajtát, ha és amennyiben az alapbeszerzés közbeszerzési eljárás keretében valósul meg, és a nyertes ajánlattevõ a jelen eljárásban felkért ajánlattevõvel azonos. Az ajánlatkérõ saját maga is elismerten egyik feltételnek sem felelt meg, ezért a Kbt. 70. § (3) bekezdés b) pontja szerinti további feltételek az aránytalan mûszaki, technikai nehézségre, illetõleg a nem illeszkedõ mûszaki, technikai jellemzõjû dolgokra, vagy a szerzõdés idõtartamára vonatkozóan már nem is vizsgálandóak.
<br>Ezt követõen a Döntõbizottság vizsgálta az ajánlati felhívás tartalmi elemeit, különös tekintettel az ajánlatok elbírálásának szempontjára és a szerzõdéskötés idõpontjának jogszerûsége tekintetében.
<br>A Kbt. 34. § (1) bekezdése szerint az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat
<br>a) a legalacsonyabb összegû ellenszolgáltatás, vagy
<br>b) az összességében legelõnyösebb ajánlat
<br>szempontja alapján bírálja el.
<br>A Kbt. 34. § (2) bekezdése szerint az ajánlatkérõ a felhívásban köteles meghatározni az (1) bekezdésben foglaltakra figyelemmel az általa választott elbírálási szempontot.
<br>A Kbt. 34. § (3) bekezdése szerint, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni
<br>a) az összességében legelõnyösebb ajánlat megítélésére szolgáló részszempontokat;
<br>b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);
<br>c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;
<br>d) azt a módszert, amellyel megadja a ponthatárok [ c) pont] közötti pontszámot, mely módszer minden részszempont esetében azonos.
<br>A Kbt. 34. § (4) bekezdése szerint a 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia:
<br>a) a részszempontok körében nem értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága;
<br>b) a részszempontok között mindig meg kell adni az ellenszolgáltatás (ajánlati ár, díj) mértékének részszempontját;
<br>c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk;
<br>d) a részszempontok nem eredményezhetik ugyanazon ajánlati tartalmi elem többszöri értékelését;
<br>e) ha részszempont körében alszempontok is meghatározásra kerülnek, alszempontokként azok - tényleges jelentõségével arányban álló - súlyszámát is meg kell adni.
<br>A Kbt. 71/B. § (1) bekezdése második fordulata szerint az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2/ d) , 3., 4., 8., 9/ a)-c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.
<br>A Kbt. 62. § (2) bekezdése szerint a szerzõdés megkötésének idõpontját az ajánlati felhívásban kell megállapítani azzal, hogy az - a 71/B. § (3)-(4) bekezdése szerinti eset kivételével - nem határozható meg az eredményhirdetést követõ naptól számított nyolcadik napnál korábbi és a harmincadik (építési beruházás esetén a hatvanadik) napnál késõbbi idõpontban.
<br>A Döntõbizottság megállapította, hogy az ajánlatkérõ a felhívásban nem határozta meg az ajánlatok elbírálásának szempontját, melyet nem pótolhat a tárgyalások folyamán a felkért ajánlattevõvel utólag közölt, az összességében legelõnyösebb ajánlat bírálati szempontra vonatkozó közlés. Megjegyzi a Döntõbizottság, hogy a közölt bírálati részszempontok sem felelnek meg a Kbt. 34. § (4) bekezdésében foglalt követelményeknek, így az 5. részszempontban meghatározott referenciamunkák az alkalmasság körébe esõ szempontot jelentenek, valamint a mikro-, kis- vagy középvállalkozás elõ írása, mint 3. bírálati részszempont pedig a Kbt. 34. § (4) bekezdés c) pontja szerinti a gazdaságilag értékelhetõ mennyiségi és minõségi tényezõkhöz való kapcsolódás követelményének nem felel meg. Az ajánlatkérõ nem határozta meg a pontszámtartományt, valamint a bírálati módszert sem.
<br>A Döntõbizottság megállapította, hogy az ajánlatkérõ a Kbt. 62. § (2) bekezdés szerinti minimum 8 napos határidõre vonatkozó szabállyal ellentétesen határozta meg a szerzõdés megkötésére vonatkozó határidõt, azaz ötnapos határidõt állapított meg. Megjegyzi a Döntõbizottság, hogy az ajánlatkérõ már az eljárás megindítását követõen a vállalkozási szerzõdést a nyertes ajánlattevõvel 2003. november 25-én, az eredményhirdetés napján megkötötte az általa szabálytalanul megállapított szerzõdéskötési határidõ elsõ napján.
<br>A Döntõbizottság a fenti indokok alapján a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés c) , d) és f) pontja szerinti jogkövetkezményeket alkalmazta, illetve bírságot szabott ki.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (1) bekezdés f) pontja szerint a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Döntõbizottság a Kbt. fenti rendelkezése alapján döntött a bírság kiszabásáról. A bírság összegének megállapításánál figyelembe vehetõ körülményeket a Kbt. 88. § (4) és (5) bekezdései szabályozzák.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésében meghatározott legkisebb összeg szervezet vonatkozásában 1 000 000 Ft, természetes személlyel szemben pedig 100 000 Ft.
<br>A Döntõbizottság a bírság mértéke meghatározásánál figyelembe vette, hogy az eljárásfajta választása vonatkozásában annak jogalapja tekintetében az ajánlatkérõ döntése jogsértõ volt, illetve a jogsértés nem reparálható a megkötött szerzõdésre tekintettel, valamint figyelembe vette a közbeszerzés becsült értékét is, mely közel 154 M Ft. Mindezen körülményekre tekintettel a Döntõbizottság minimális mértéket meghaladó bírság kiszabását tartotta indokoltnak.
<br>A Döntõbizottság megállapította, hogy az ajánlatkérõ részérõl az ajánlati felhívásnak a tartalma, így a bírálati részszempontok vonatkozásában is a közbeszerzési bizottság részérõl kollektív döntés született. Figyelemmel a testületi döntése, a döntések meghozataláért felelõs személy nem volt megállapítható.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 19.
<br>
<br>Dr. Csanádi Péter s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>