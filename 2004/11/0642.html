<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0642/2004)
</h2>
<br>1024 Budapest, Margit krt. 85.
<br>Ikt.sz.: D.643/7/2003.
<br>
<br>Tárgy: a FUJIFILM Kft. jogorvoslati kérelme a Fõvárosi Önkormányzat Szent István Kórház közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozza az alábbi
<br>
<br>HATÁROZAT-ot:
<br>
<br>A Döntõbizottság a FUJIFILM Kereskedelmi Kft. (1134 Budapest, Váci út 19., képviseli: Dr. S. Szabó Péter ügyvéd, 1051 Budapest, József nádor tér 5-6., a továbbiakban: kérelmezõ) által a Fõvárosi Önkormányzat Szent István Kórház és Rendelõintézet (1096 Budapest, Nagyvárad tér 6., a továbbiakban: ajánlatkérõ) "röntgenfilm, vegyszer beszerzése 3 évre" tárgyú közbeszerzési eljárása ellen benyújtott jogorvoslati kérelemnek helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban Kbt.) 52. § (2) bekezdés d) pontjára tekintettel a 52. § (1) bekezdését, az 53. § (2) bekezdését és az 59. § (1) bekezdését, ezért megsemmisíti ajánlatkérõnek a kérelmezõ ajánlatát I. termékcsoport vonatkozásában érvénytelenné nyilvánító és az I. és II. termékcsoport eljárást lezáró döntését.
<br>A Döntõbizottság ajánlatkérõvel szemben 2 000 000 Ft, azaz kettõmillió forint bírságot szab ki.
<br>A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg, ezen felül felmerült költségeiket felek maguk viselik.
<br>A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>A keresetlevél benyújtásának a határozat végrehajtására halasztó hatálya nincs.
<br>
<br>
<br>INDOKOLÁS
<br>
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ 2003. október 1-jén a Közbeszerzési Értesítõ 40. számában ajánlati felhívása közzétételével a rendelkezõ részben meghatározott tárgyú nyílt közbeszerzési eljárást indított.
<br>Ajánlatkérõ felhívása 3. a) pontjában I. és II. termékcsoportra bontotta beszerzési igényét.
<br>
<br>Az I. termékcsoportban:
<br>- kékérzékenységû röntgenfilmek
<br>119 600 db/év
<br>- mammográfiás filmek
<br>6 200 db/év
<br>- multiformat film (nedves)
<br>2 400 db/év
<br>- rollfilmek
<br>44 tekercs/év
<br>- gépi fixálók, hívók
<br>460 adag/év
<br>- kézi fixálók, hívók
<br>222 liter/év
<br>- erõsítõ fólia
<br>44 db
<br>- filmkazetta
<br>18 db
<br>a II. termékcsoportban lézerfilm (száraz)
<br>24 200 db/év
<br>beszerzését határozta meg.
<br>
<br>
<br>Ajánlatkérõ részajánlattételt és többváltozatú ajánlat tételét megengedte. Az ajánlati felhívás 3. d) pontjában ajánlatkérõ a részajánlattétel lehetõségét az alábbiak szerint szabályozta: "részajánlat tételének szempontja: tételcsoportonként, a kiírt teljes mennyiségre". Ajánlatkérõ felhívása 13. a) pontjában akként rendelkezett, hogy az ajánlatokat az összességében legelõnyösebb ajánlat szempontja alapján bírálja el, meghatározta a részszempontokat, a súlyszámokat, az értékelési ponthatárokat és az értékelés módszerét.
<br>Ajánlatkérõ dokumentációt is összeállított, ez tartalmazta az ajánlatok elkészítéséhez szükséges útmutatót, az ajánlattal szemben támasztott formai, alaki és tartalmi követelményeket, a specifikációt, a szerzõdéstervezetet, az iratmintákat.
<br>A dokumentáció 2. oldalán a 2. pontban közölte az ajánlatkérõ, hogy ,,a részletes specifikációban - egyes esetekben - esetleg gyártóra utaló fantázianevek, márkajelzések a Kbt. 40. § (5) bekezdés értelmében csak a tárgy jellegének egyértelmû meghatározása érdekében történt ajánlatukban azonos minõséget kell ajánlaniuk."
<br>Ajánlatkérõ a dokumentáció 8. oldalán a 11. pontban a teljeskörûség, többváltozatú ajánlat vonatkozásában felhívta ajánlattevõk figyelmét, hogy, ,,részajánlatot csak tételcsoportonként lehet tenni, azon belül a teljes mennyiségre". A specifikációban az I. és II. termékcsoportot tovább bontotta akként, hogy az I. termékcsoporton belül 1-24. pont alatt adta meg konkrét megnevezéssel, mérettel és mennyiséggel beszerzési igényét. Míg a II. termékcsoport esetében 25. pont alatt ,,laser film DI-AL 14 ö 17 száraz 35 ö 43 cm" határozta meg pontosan a beszerzés tárgyát.
<br>Ajánlattevõk ajánlatkérõtõl a 13-14., a 16-19. és 21-24. tételekre, tételszámokra hivatkozással felvilágosítást kértek. Ajánlatkérõ írásbeli válaszában a tételek kifejezést használta.
<br>Az ajánlattételi határidõre, 2003. november 11-re kérelmezõn kívül az AGFA Hungária Kft., a Medimat Kft. és a Reafotó Kft. nyújtott be ajánlatot.
<br>Ajánlatkérõ a 2003. november 26-ai eredményhirdetésen az AGFA Kft. ajánlatát hirdette ki nyertesnek, mindkét termékcsoport vonatkozásában.
<br>Ajánlatkérõ a Fujifilm Magyarország Kft. I. csoportra tett részajánlatát érvénytelennek nyilvánította, mert a 13-15. sz. tételekre nem adott ajánlatot.
<br>A kérelmezõ 2003. december 8-án nyújtotta be a jogorvoslati kérelmét, melyben kérte jogsértés megállapítását, ajánlatkérõ ajánlatát érvénytelenné nyilvánító és eljárást lezáró döntésének megsemmisítését és ideiglenes intézkedésként a szerzõdéskötés megtiltását.
<br>A kérelmezõ álláspontja szerint az I. termékcsoport vonatkozásában az ajánlata azért érvényes, mert az ajánlati felhívásnak megfelelõen részajánlata az I. termékcsoporton belül a tételcsoport teljes mennyiségére szólt. A termékcsoport és a tételcsoport nem szinonimák, a tételcsoportok összességébõl tevõdik össze a termékcsoport.
<br>A felhívás 3. a) pontjában a nyolc bekezdésben foglaltak felelnek meg a tételcsoportnak. Ezt bontotta további tételekre a specifikációban az ajánlatkérõ. A beszerzési gyakorlatban mind a részajánlat megengedése, mind tiltása elõfordul ilyen beszerzési tárgyaknál. A rollfilmeknél és ahhoz tartozó kézi fixálóknál, hívóknál pedig - mivel azok alkalmazása, használata elkülönül - gyakori a külön részajánlat megengedése. Ajánlatkérõ ,,tételcsoport" kifejezésének használata alapján azt a következtetést vonták le, hogy lehetséges a termékcsoporton belüli részajánlat tétele.
<br>A II. termékcsoport vonatkozásában arra tekintettel kérte jogsértés megállapítását, hogy a nyertes ajánlattevõ az ajánlatkérõ részére a felhívásban elõírt lézerfilm helyett termálfilmet ajánlott meg, ezért ajánlata nem felel meg ajánlatkérõ elõ írásainak.
<br>Megjegyezte, hogy ajánlatkérõ a dokumentáció 2. oldal 2. pontjában ugyan közölte, hogy az ajánlatban azonos minõséget kellett megajánlani, de ez nem állapítható meg a lézerfilm és termálfilm összehasonlítása esetén.
<br>Ajánlatkérõnek a nyertes ajánlatát a II. termékcsoport vonatkozásában - minthogy a termálfilm nem minõsül lézerfilmnek - érvénytelennek kellett volna nyilvánítania, és a Kbt. 53. § (2) bekezdése alapján nem vehetett volna részt az eljárás további szakaszaiban.
<br>Az I. termékcsoportra tett ajánlatát pedig a Kbt. 52. § (2) bekezdésében meghatározott érvénytelenségi okok fennállása nélkül nyilvánították érvénytelennek és jogsértõen nem értékelték, így ajánlatkérõ megsértette a Kbt. 59. § (1) bekezdését is.
<br>Ajánlatkérõ kérte a megalapozatlan jogorvoslati kérelem elutasítását.
<br>Kérelmezõ érvénytelenséget vitató álláspontjával szemben kifejtette, hogy a két termékcsoport egészére lehetett részajánlatot tenni, az I. és II. csoporton belül további megbontás, azaz részajánlat részajánlatára nem volt lehetõség.
<br>Amennyiben a kérelmezõnek ez nem volt egyértelmû az ajánlati felhívás alapján, akkor további információt kérhetett volna a Kbt. 38. § (1) bekezdése alapján. Tekintettel arra, hogy ezt nem tette meg, így az ajánlati felhívás jelenlegi sérelmezése a Kbt. 79. § (7) bekezdése alapján jogvesztõ határidõn túl érkezett.
<br>Elõadta tárgyalási nyilatkozatában, hogy ajánlatkérõnek nem állt szándékában megengedni a termékcsoporton belüli rész ajánlattételt és elírással, tévedéssel magyarázta, hogy a 3. d) pontban nem a termékcsoport, hanem a tételcsoport kifejezést tüntette fel. Hivatkozott más felhívásokra, amelyek nem engedték meg az ilyen bontott részajánlattételt, illetve utalt szakmai szempontokra.
<br>Álláspontja szerint a nyertes által a II. termékcsoportra megajánlott film nem gyengébb minõségû az megfelel az általa kért mûszaki paramétereknek. Az ajánlati felhívás 3. a) pontjában elõírt II. termékcsoport: lézerfilm elnevezés a Fuji gyártmányú eddig használt elõhívó berendezéshez alkalmazható filmre vonatkozik, szakmai lényege azonban a száraztechnológia. Figyelembe véve a Kbt. 40. § (5) bekezdését - amire egyébként a dokumentáció 2. oldalának 2. pontjában felhívta az ajánlattevõk figyelmét -, nem lehet egyes ajánlattevõket indokolatlan és számára hátrányos megkülönböztetést jelentõ módon az ajánlattételbõl kizárni. A kérelmezõ és a nyertes által megajánlott film egyaránt alkalmas MR, CT, vagy bármilyen röntgenfelvétel készítésére s mindkettõ száraz technológiát jelent.
<br>A Döntõbizottság 2003. december 10. napján a D.643/4/2003. számú határozatával ideiglenes intézkedést alkalmazott, és az eljárást lezáró szerzõdés megkötését megtiltotta.
<br>A Döntõbizottság megállapította, hogy kérelmezõ jogorvoslati kérelme megalapozott az alábbiak szerint:
<br>A Döntõbizottságnak a kérelmezõ elsõ jogorvoslati kérelmi eleme vonatkozásában azt kellett vizsgálni, hogy a kérelmezõ I. termékcsoportnál tett részajánlata érvénytelen-e azért, mert nem tett a 13-15. számú tételekre ajánlatot.
<br>A Kbt. 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. A Kbt. 33. § (3) bekezdése szerint az ajánlatkérõ a felhívásban lehetõvé teheti a közbeszerzés egy részére történõ ajánlattételt. Ebben az esetben a felhívásban, a dokumentációban elõ kell írni, hogy a közbeszerzés tárgyának mely elemeire lehet részajánlatot tenni. A közbeszerzés tárgyának részeit nem lehet kizárólag a mennyiség alapján meghatározni.
<br>A Döntõbizottság az ajánlati felhívás, az ajánlati dokumentáció, a kérdésekre adott válaszok alapján azt vizsgálta, hogy a részajánlattétel megengedése mire, milyen tartalommal terjedt ki.
<br>A felhívás 3. a) pontja a beszerzés tárgyát két (I. és II.) termékcsoportban határozta meg úgy, hogy az I. termékcsoport keretében felsorolt 8-féle, különbözõ mennyiségû terméket, ugyanakkor a 3. d) pontban a részajánlattétel meghatározásakor már ,,tételcsoportonként, a kiírt teljes mennyiségre" kifejezést használta.
<br>Ajánlatkérõ az ajánlati dokumentáció 8. oldalának 11. pontjában is úgy rendelkezett, hogy ,,részajánlatot csak tételcsoportonként lehet tenni azon belül a teljes mennyiségre".
<br>A Döntõbizottság álláspontja szerint a részajánlat körének megállapítása során nem lehet figyelembe venni az ajánlatkérõnek az ajánlattevõkkel nem közölt szándékát - nem kívánta a termékcsoporton belüli részajánlattételt biztosítani -, más felhívások tartalmát.
<br>A Kbt. 43. §. (1) bekezdése alapján ugyanis az ajánlattevõk a felhívás és a dokumentáció rendelkezései alapján kötelesek elkészíteni az ajánlatot. Az érvénytelenség körében pedig csak ezek kérhetõk számon.
<br>Jelen esetben az egyértelmûen megállapítható, hogy ajánlatkérõ a ,,tételcsoport" kifejezést használta mind a felhívásában, mind a dokumentációjában a részajánlatra, így a Kbt. 33. §. (3) bekezdése alapján a tételcsoportra lehetett részajánlatot tenni.
<br>A Döntõbizottság álláspontja szerint nem azonos a termékcsoport és tételcsoport fogalma.
<br>Ez általánosan is eltérõ tartalmat, kört takar. Abban az esetben lenne megállapítható a termékcsoporton belüli további részajánlat kizárása, ha a 3. d) pontban is a termékcsoport fogalmat használta volna az ajánlatkérõ, vagy más módon ezt egyértelmûen közölte volna. Ennek hiányában nem érheti hátrány azt az ajánlattevõt, aki a konkrét leírt rendelkezések betartása mellett tette meg részajánlatát.
<br>A benyújtott részajánlatból az ugyanis nem állapítható meg, hogy nem tételcsoportonként a teljes mennyiségre tette meg ajánlatát kérelmezõ. A kérelmezõ ugyanis a 4. és a 6. bekezdésekben (dokumentáció 13-15. pont) foglaltakra nem tett ajánlatot, a többire, méghozzá a teljes mennyiségre igen. A jogorvoslati eljárás során olyan szakmai körülmény sem merült fel, amely kizárttá, lehetetlenné tette volna a részajánlattételt, illetve a kérelmezõ egyébként is elkülönült használatú tételcsoportokra tett ajánlatot.
<br>A kérelmezõ jogorvoslati kérelme nem késett el, mert nem a felhívást, annak részajánlatra vonatkozó részét támadta, hanem ajánlatkérõ döntését. A Kbt. 38. § (1) bekezdése értelmében az ajánlattevõk jogosultak felvilágosítást kérni, ez azonban nem kötelezettség, miként arra az ajánlatkérõ hivatkozott.
<br>A fent kifejtettek alapján a Döntõbizottság megállapította, hogy a kérelmezõ I. termékcsoportra tett részajánlata megfelel az ajánlati felhívásban, illetõleg a dokumentációban meghatározott feltételeknek, így ajánlatkérõ azon döntése, amellyel ezt az ajánlatot érvénytelennek nyilvánította, sérti a Kbt. 52. § (2) bekezdésének d) pontját, ezáltal a jogorvoslati kérelem ezen eleme alapos.
<br>A Döntõbizottság ezt követõen a nyertes ajánlattevõ II. termékcsoportra vonatkozó ajánlata érvényességét sérelmezõ kérelmi elemet vizsgálta meg.
<br>A Kbt. 43. § (1) bekezdés értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>Ajánlatkérõ az ajánlati felhívás 3. a) pontjában II. termékcsoportban beszerzés tárgyaként lézerfilmet (száraz) jelölt meg. A dokumentáció specifikációjának (1. számú melléklet 3. oldal) 25. tételsorában ezt ,,laser film DI-AL 14 ö 17 száraz megnevezésû 35 ö 43 cm méretû megnevezésre pontosítja.
<br>Ajánlatkérõ elõírása alapján így az az ajánlat érvényes, amely a II. termékcsoportban az ajánlatkérõ által kért száraz lézerfilm megajánlását tartalmazza.
<br>A Döntõbizottság az AGFA Kft. ajánlatának vizsgálata során megállapította, hogy a nyertes ajánlata DRYSTAR DT2 termál filmre és hozzá DRYSTAR 5500 típusú szárazlevilágító berendezés térítésmentes használatba adására vonatkozott (ajánlat 17. és 23. oldala).
<br>A Döntõbizottság megállapította, hogy a nyertes ajánlata nem felel meg az ajánlati felhívásban, illetõleg a dokumentációban meghatározott feltételeknek, nem száraz lézerfilmet ajánlott meg, így ajánlatkérõ azon döntése, amellyel ezt az ajánlatot érvényesnek fogadta el, sérti a Kbt. 52. § (2) bekezdésének d) pontját, ezáltal a jogorvoslati kérelem ezen eleme is megalapozott.
<br>Jelen esetben a beszerzés tárgya száraz lézerfilm volt, az pedig nem minõsül gyártóra, fantázianévre történõ utalásnak, így ajánlatkérõnek a Kbt. 40. § (5) bekezdésre hivatkozása nem megalapozott.
<br>Ajánlatkérõ felhívásához, dokumentációjához a Kbt. 26. § (2) bekezdés második fordulata alapján kötve van, attól az értékelés során nem térhet el.
<br>Elbírálni csak az érvényes ajánlatot lehet, így az alacsonyabb ajánlati ár, vagy a hivatkozott elõnyös minõség sem jogosítja fel ajánlatkérõt, hogy elfogadja a nyertes érvénytelen ajánlatát.
<br>Ajánlatkérõknek a felhívásuk összeállítása során kell döntést hozniuk a beszerzéseik tárgyáról, igényeiknek megfelelõen és ekkor kell biztosítani ebben a körben az esélyegyenlõséget. Az ajánlatkérõ ehhez kötve van, és utólag, a bírálati szakban beszerzési igényét nem változtathatja meg.
<br>A Kbt. 53. § (2) bekezdés értelmében az eljárás további szakaszában nem vehet részt az, aki érvénytelen ajánlatot tett.
<br>Ajánlatkérõ ezáltal akkor, amikor nyertessé nyilvánította az AGFA Kft. érvénytelen ajánlatát a II. termékcsoport vonatkozásában megsértette a Kbt. 59. § (1) bekezdését.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva - a fenti indokok alapján - a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 52. § (2) bekezdés d) pontját, tekintettel az 52. § (1) bekezdését, az 53. § (2) bekezdését és az 59. § (1) bekezdését.
<br>A Döntõbizottság a Kbt. 88. § (1) bekezdés c) pontja alapján semmisítette meg ajánlatkérõ döntéseit.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel, és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdés szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény idõpontjában hatályos költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdés szerint a bírság összegét az eset összes körülményeire, így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a többszörös jogsértésre, a jogsértés súlyára - érvénytelen ajánlattevõ nyertesként kihirdetésére - tekintettel úgy ítélte meg, indokolt a minimális bírságnál magasabb összegû bírság kiszabása.
<br>A beszerzés értékére - 82 000 000 Ft - és a jogsértés reparálhatóságára is tekintettel, minden körülményt összességében mérlegelve, a bírság összegét a Döntõbizottság 2 000 000 Ft-ban állapította meg.
<br>A Döntõbizottság személyi bírságot nem szabott ki, mert ajánlatkérõ bizottsági formában hozta meg döntését.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése alapján biztosítja.
<br>
<br>Budapest, 2004. január 7.
<br>
<br>Dr. Nagy Gizella s. k., Hámori András s. k.,
<br>közbeszerzési biztos közbeszerzési biztos
<br>
<br>Dr. Varga László s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>