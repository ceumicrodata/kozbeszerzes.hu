<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0647/2004)
</h2>
<br>1024 Budapest, Margit krt. 85.
<br>Ikt. sz.: D.623/6/2003.
<br>
<br>Tárgy: az Elamen Rt. jogorvoslati kérelme Nagykõrös Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Elamen Kereskedelmi és Vendéglátó Rt. (1095 Budapest, Soroksári út 98., képviseli: dr. Zsoldos Mariann ügyvéd, 1052 Budapest, Városház u. 16., a továbbiakban: kérelmezõ) által a Nagykõrös Város Önkormányzata (2750 Nagykõrös, Szabadság tér 5., a továbbiakban: ajánlatkérõ) "dokumentációban részletezetteknek megfelelõ étkeztetés" tárgyú közbeszerzési eljárása ellen benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>
<br>INDOKOLÁS
<br>
<br>
<br>A Döntõbizottság a rendelkezésére álló iratok, és a felek nyilatkozatai alapján az alábbi tényállást állapította meg:
<br>Ajánlatkérõ 2003. szeptember 17-én a Közbeszerzési Értesítõben ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.
<br>Az ajánlati felhívás 3. a) pontjában ajánlatkérõ az alábbiakat határozta meg.
<br>"A beszerzés tárgya és mennyisége: a dokumentációs anyagban (5. pont) részletezetteknek megfelelõen az étkeztetésben részt vevõk tervezett létszáma:
<br>- bölcsõdei ellátásnál
<br>47 fõ
<br>- óvodai ellátásnál
<br>760 fõ
<br>- alapfokú intézményeknél
<br>855 fõ
<br>- kollégiumi ellátásnál
<br>45 fõ"
<br>
<br>Ajánlatkérõ a részajánlat és a többváltozatú ajánlat tételét nem tette lehetõvé.
<br>Ajánlatkérõ az ajánlati felhívás 11. a) pontjában elõírta a pénzügyi gazdasági és mûszaki - alkalmasság igazolásához szükséges iratok és adatok körét. Ezekben meghatározta az alábbiakat is:
<br>" a) pontra: az elõzõ 3 év (2000, 2001, 2002) legjelentõsebb szolgáltatásainak ismertetését tartalmazó nyilatkozat (legalább a szolgáltatás megnevezése, az ellenszolgáltatás összege, a teljesítés ideje, a szerzõdést kötõ másik fél nevének, a referencia-személy telefonszámának megjelölésével), valamint legalább 2 - az elõbbi adatokat tartalmazó és a teljesítést minõsítõ - referencialevél csatolásával. Az ismertetés terjedjen ki a folyamatban lévõ szolgáltatásokra is." " c) pontra: szervezeti felépítésének bemutatásával, azon szakemberei, illetve vezetõi megnevezésével, képzettségük, gyakorlatuk ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek. Kérjük csatolni a megnevezett szakemberek szakmai önéletrajzát is."
<br>Az ajánlatkérõ az ajánlati felhívás 11. b) pontjában meghatározta az ajánlattevõknek a szerzõdés teljesítésére alkalmatlanná minõsítési szempontjait, melyek között elõírta az alábbiakat is:
<br>"- nem rendelkezik az elõzõ 3 év (2000, 2001, 2002) mindegyikében legalább 2 db, a jelenlegi ajánlat volumenét elérõ nagyságú és megegyezõ tárgyú - pozitív minõsítést tartalmazó referencialevéllel igazolt - referenciamunkával."
<br>Ajánlatkérõ az ajánlati felhívásban meghatározta, hogy az ajánlatok elbírálásának szempontja az összességében legelõnyösebb ajánlat lesz.
<br>Ajánlatkérõ ajánlati dokumentációt is készített, ami tartalmazta az ajánlatok elkészítéséhez szükséges információkat, a specifikációt és a szerzõdéstervezetet.
<br>2003. október 28-ig, az ajánlattételi határidõig ajánlatot nyújtott be a Pensio 17 Kft., a SULI-HOST Kft. és a kérelmezõ.
<br>Ajánlatkérõ 2003. november 17-én tartotta az eredményhirdetést, melyen kihirdette, hogy a közbeszerzési eljárás a Kbt. 60. § (1) bekezdés b) pontja alapján eredménytelen, mert mindhárom ajánlat érvénytelen volt.
<br>Kérelmezõ ajánlatának érvénytelenségével kapcsolatban az összegzés 3. pontjában ajánlatkérõ az alábbiakat tüntette fel:
<br>"Az ajánlati felhívás a referencialevelekkel kapcsolatban az alábbi követelményeket tartalmazza:
<br>Mûszaki alkalmasság igazolására:
<br>Legalább 2 db referencialevél csatolandó.
<br>A levél tartalmazza azokat az adatokat, amelyek az elõzõ három év szolgáltatásainak ismertetésénél is tartalmi követelményeket: szolgáltatás megnevezése, az ellenszolgáltatás összege, a teljesítés ideje, a szerzõdést kötõ másik fél nevének, a referenciaszemély telefonszáma.
<br>Az ajánlattevõnek a szerzõdés teljesítésére alkalmatlanná minõsítésének szempontjai között szerepel:
<br>- nem rendelkezik az elõzõ 3 év (2000, 2001, 2002) mindegyikében legalább 2 db, a jelenlegi ajánlat volumenét elérõ nagyságú és megegyezõ tárgyú - pozitív minõsítést tartalmazó referencialevéllel igazolt - referenciamunkával.
<br>Az Elamen Rt. csatolt referencialevelei között 1 db van olyan, amely mindhárom teljes évet felöleli és tartalmazza mindazon adatokat, amely a fenti felsorolásnak megfelelnek (az ellenszolgáltatást ebben sem pontos értékkel szerepel).
<br>Az ajánlati felhívás a teljesítésbe bevonni kívánt szakemberek vonatkozásában az alábbi követelményeket tartalmazza:
<br>A mûszaki alkalmasság igazolására:
<br>Szervezeti felépítésének bemutatásával, azon szakemberei, illetve vezetõi megnevezésével, képzettségük, gyakorlatuk ismertetésévek, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek. Kérjük csatolni a megnevezett szakemberek szakmai önéletrajzát is. Az Elamen Rt. ajánlatában a megnevezett személyek képzettségét és gyakorlatát ismerteti, de nem csatolta a megnevezett személyek önéletrajzát. A bemutatásának "önéletrajz" címet ad, de a nevezett személyeknek a saját maguk által készített és aláírt dokumentumok (valódi önéletrajz) nem kerültek csatolásra.
<br>Fenti hiányosságok nem pótolhatók a Kbt. 43. § (4) bekezdés szerinti hiánypótlás keretében."
<br>Kérelmezõ 2003. november 28-án nyújtott be jogorvoslati kérelmet, melyben kérte, hogy a Döntõbizottság állapítsa meg a jogsértést, semmisítse meg ajánlatkérõ eljárást lezáró döntését, továbbá kötelezze ajánlatkérõt új döntés hozatalára. Kérelme indokolásául elõadta, hogy csatolta a megfelelõ referenciaigazolásokat, az ajánlatkérõ az ajánlati felhívás 11. a) és b) pontjában eltérõen határozta meg a referenciákkal kapcsolatos elvárásait, ennek megfelelõen az általa benyújtott ferencvárosi és nyíregyházi referenciaigazolások, mely az ajánlat 42., 43. oldalán találhatók, megfelelnek az ajánlati felhívás 11. a) pontjában meghatározott elõ írásnak. Álláspontja szerint ajánlatkérõ által az e pontban elõírtak nem azt jelentik, hogy minden évben két referenciával kell rendelkezni, hanem az adott hároméves idõszakban legalább két referenciával kell rendelkezni, és emellett fel kell sorolni a legjelentõsebb szolgáltatásaikat.
<br>Az ajánlati felhívás 11. b) pontjában ajánlatkérõ a mûszaki alkalmasság körében a három évre kiterjedõ szolgáltatást határozta meg feltételként, ezzel kapcsolatban benyújtották az ajánlatukban a ferencvárosi és a szombathelyi, tehát az ajánlat 42. és 41. oldalán szereplõ referenciákat, mely az itt szereplõ elõ írásoknak megfelelt. A másik érvénytelenségi okkal kapcsolatban elõadta, hogy az alkalmazásában lévõ szakemberek végzettségét igazoló okiratok a cég birtokában vannak. A kérelmezõ volt az ajánlattevõ a közbeszerzési eljárás során és álláspontja szerint az általa készített irat, mely az általa megnevezett szakemberek végzettségét, szakmai elõéletét tartalmazta, megfelel a szakmai önéletrajznak, ugyanis nem volt feltétel az, hogy a szakmai önéletrajzot az érintett személynek kell készíteni és aláírni. Ennek alapján álláspontja szerint ajánlata érvényes volt.
<br>Ajánlatkérõ a jogorvoslati kérelemre tett észrevételében elõadta, hogy jogszerûen járt el, és a Kbt. rendelkezésének megfelelõen hozta meg döntését, mind a referenciák, mind pedig a szakmai önéletrajzok megkövetelése körében. A referencianyilatkozatokkal kapcsolatban elõadta, hogy az ajánlati felhívásban meghatározta a referencianyilatkozatok kötelezõ tartalmát és azt, hogy az elõzõ három év (2000, 2001, 2002) legjelentõsebb szolgáltatásaira kell nyilatkozni, valamint legalább két referencianyilatkozatot becsatolni.
<br>Álláspontja szerint e feltétel alapján legalább minden évre vonatkozóan két referenciának kell lenni az egyes érvényes ajánlatokban. A kérelmezõ ajánlatában azonban csak az ajánlat 42. oldalán szereplõ referencia volt ilyen szempontból elfogadható, hiszen az teljes körben tartalmazta az ajánlati felhívásban meghatározott adatokat, valamint mind a három évre kiterjedt. Az ajánlat 43. oldalán található referencianyilatkozat hivatkozott a 2000. december 5-én megkötött szerzõdésre és ennek alapján a teljesítés csak 2001. január l-jétõl történt, ennek alapján ez a referencia nem tartalmaz 2000. évre vonatkozóan adatot. A kérelmezõ által becsatolt többi referencianyilatkozat pedig nem tartalmazza a szükséges adatokat, így azokat nem lehetett figyelembe venni a referenciák vizsgálata körében. Ennek alapján megállapította, hogy a 2000. évre vonatkozóan csak egy megfelelõ referenciával rendelkezik kérelmezõ ajánlata. Mivel az ajánlati felhívásban kettõt írt feltételként, ezért a kérelmezõ ajánlatát érvénytelennek minõsítette.
<br>A szakmai önéletrajzokkal kapcsolatban elõadta, hogy álláspontja szerint a szakmai önéletrajz fogalma közismert és egyértelmûen azt jelenti, hogy valaki a saját szakmai elõéletét felsorolja, és azt aláírja, nem pedig szakmai önéletrajzból készített kivonat, illetve bármely más lista. Ennek alapján ajánlatkérõ mindenképpen egy, a konkrét személy által készített és aláírt iratot várt el az ajánlatokban. Továbbá az ajánlati felhívás 11. a) pontjában egyértelmûen meghatározta, hogy a megnevezett szakemberek szakmai önéletrajzát kell csatolni.
<br>Kérelmezõ ajánlatában szakmai önéletrajzot nem csatolt és ajánlatkérõ álláspontja szerint a kérelmezõ által csatolt ismertetések nem tekinthetõek szakmai önéletrajznak.
<br>Egyéb érdekeltek jelen eljárás szempontjából releváns észrevételt nem tettek.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Kbt. 26. § (2) bekezdése második fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Ajánlatkérõ az ajánlati felhívás 11. a) pontjában úgy rendelkezett, hogy az alkalmasság igazolása körében be kell csatolni az ajánlathoz a 2000., 2001., 2002. évek legjelentõsebb szolgáltatásait tartalmazó nyilatkozatot, valamint ezzel az idõszakkal kapcsolatban legalább kettõ - az ajánlati felhívásban meghatározott adatokat tartalmazó és azt minõsítõ - referencialevelet kell benyújtani.
<br>Ajánlatkérõ azon nyilatkozatát, hogy 2000., 2001. és 2002. évekre évi két-két referenciát kellett benyújtani az ajánlati felhívás e rendelkezései szerint az ajánlattevõknek, a Döntõbizottság nem fogadta el, ugyanis ajánlatkérõ úgy fogalmazta meg elõ írását, hogy az elõzõ három év legjelentõsebb szolgáltatásaival kapcsolatban nyilatkozatot kell tenni, majd ezt követõen legalább kettõ referencialevél csatolását írta elõ kötelezettségként. Ez pedig csupán azt jelenti, hogy erre az idõszakra vonatkozó referenciák közül kettõrõl kell referencianyilatkozatot becsatolni. Ez pedig nem szükségszerûen jelenti azt, hogy a teljes 2000. január 1-jétõl 2002. december 31-ig terjedõ idõtartamot le kell fednie mindkét referenciának. Ezek a referenciák adott esetben azonos évre is vonatkozhatnak, ajánlatkérõ ugyanis csak - idõtartam megjelölése nélkül - két referencianyilatkozat csatolását írta elõ. E két referencianyilatkozattal kapcsolatban az ajánlati felhívás nem tartalmaz olyan rendelkezést az ajánlati felhívás 11. a) pontjában, mely szerint a referencia-nyilatkozatnak a teljes idõtartamra kellene vonatkoznia. Ennek alapján ajánlatkérõ ezen elõ írásának az ajánlattevõk a 2000., 2001., 2002. idõszakra vonatkozó két megfelelõ nagyságrendû és az elõírt adattartalommal rendelkezõ referenciával eleget tehettek akkor is, ha adott esetben azok nem fedték le mindhárom évet, így e feltétel megvalósulásának vizsgálata során nem lehet a teljes idõtartam lefedettségét is megkövetelni. A Döntõbizottság megállapította, hogy a kérelmezõ ajánlatában - ajánlatkérõ által is elismerten - a 42. és 43. oldalon szereplõ referencialevelek adattartalma megfelel az elõ írásoknak és nagyságuk, volumenük is hasonló, így kérelmezõ ezen elõ írásának megfelelõ ajánlatot nyújtott be, ezért ajánlatkérõ azon megállapítása, hogy a kérelmezõ ajánlatában szereplõ referenciák nem felelnek meg az ajánlati felhívás 11. a) pontjában meghatározott feltételnek, nem helytálló.
<br>A Döntõbizottság rámutat arra, hogy az ajánlati felhívás 11. b) pontjában ajánlatkérõ úgy rendelkezett, hogy alkalmatlan az az ajánlattevõ, aki nem rendelkezik az elõzõ három év mindegyikében legalább két darab megfelelõ referenciával és errõl nem csatolt be referencialevelet, azonban ajánlatkérõ nem alkalmatlanságot állapított meg kérelmezõ ajánlatával kapcsolatban, így nincs olyan ajánlatkérõi döntés, melyet a Döntõbizottság e körben vizsgálhatna.
<br>Ajánlatkérõ az ajánlati felhívás 11. a) pontjában elõírta azt az ajánlattevõk számára, hogy a mûszaki alkalmassága igazolása körében csatolják be az általuk megnevezett szakemberek, vezetõk szakmai önéletrajzát is. A kérelmezõ ajánlatában - kérelmezõ által sem vitatottan - nem csatolt szakmai önéletrajzokat, azok helyett ajánlatának 52., 53., és 54. oldalán a "teljesítésbe bevonni kívánt szakemberek bemutatása" részben ismertette az általa meghatározott szakemberek szakképesítését és eddigi munkaköreit, munkahelyeit.
<br>Ajánlatkérõ azon nyilatkozatát, hogy kérelmezõ ajánlatában az 52., 53. és 54. oldalon becsatolt ismertetés nem tekinthetõ szakmai önéletrajznak, a Döntõbizottság elfogadta, ugyanis a szakmai önéletrajz egy konkrét személy valamennyi iskolai végzettségét, szakképesítését, továbbá korábbi munkahelyét, gyakorlati idejét is tartalmazó olyan irat, melyet az a személy készít el és ír alá, akinek az adatait az tartalmazza.
<br>Kérelmezõ azon nyilatkozatát, hogy ajánlatkérõ nem határozta meg, hogy szakmai önéletrajzot kell csatolni az ajánlatban, illetve, hogy azt az érintett személyeknek alá kell írni, a Döntõbizottság nem fogadta el. Ajánlatkérõ ugyanis az ajánlati felhívásában szakmai önéletrajzok becsatolását kérte, mely okirat egy konkrét személy szakmai elõéletét tartalmazza az adott személy aláírásával együtt. A szakmai önéletrajz kifejezés a mindennapi és üzleti életben egyaránt a konkrét személy által készített és aláírt szakmai és tanulmányi elõéletet tartalmazó iratot tekinti szakmai önéletrajznak, ezért ajánlatkérõ meghatározása az ajánlati felhívásban egyértelmû volt, így e körben csak azok az ajánlatok tekinthetõk az ajánlati felhívás ezen elõ írásának megfelelõnek, amelyek az egyes megnevezett szakemberek által készített szakmai és tanulmányi elõéletet tartalmazó szakmai önéletrajzokat is tartalmazzák. Mivel kérelmezõ ajánlata ilyen szakmai önéletrajzokat nem tartalmazott, ezért ajánlatkérõ döntése, hogy ezen okból érvénytelenné nyilvánítja a kérelmezõ ajánlatát, megalapozott és megfelel a Kbt. 52. § (2) bekezdés rendelkezéseinek.
<br>A Kbt. rendelkezései alapján egyetlen érvénytelenségi ok is megalapozza az ajánlat érvénytelenségét függetlenül attól, hogy adott esetben hány további érvénytelenségi ok áll fenn. Ennek alapján a Döntõbizottság megállapította, hogy ajánlatkérõ azon döntése, hogy a kérelmezõ ajánlatát érvénytelennek nyilvánította, jogszerû volt, így a jogorvoslati kérelem megalapozatlan.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította, és ennek megfelelõen rendelkezett a Kbt. 88. § (1) bekezdés h) pontja szerint a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 23.
<br>
<br>Dr. Nagy László Gábor s. k., Hámori András s. k.,
<br>közbeszerzési biztos közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>