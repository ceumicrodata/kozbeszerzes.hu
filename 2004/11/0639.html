<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0639/2004)
</h2>
<br>
<br>3.Kf.27.055/2003/4. szám.
<br>
<br>A Fõvárosi Ítélõtábla a dr. Iszer Tamás tanácsos (6000 Kecskemét, Kossuth tér 1.) által képviselt Kecskemét Megyei Jogú Város Önkormányzata I. r. (6000 Kecskemét, Kossuth tér 1.) és a személyesen eljárt dr. Szécsi Gábor II. r. (6000 Kecskemét, Kõhíd u. 20. II/3.) felpereseknek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2002. szeptember 27. napján kelt 13.K.31.401/2002/3. számú ítélete ellen az alperes által 4. sorszám alatt elõterjesztett fellebbezésére meghozta az alábbi
<br>
<br>ÍTÉLETET
<br>
<br>A Fõvárosi Ítélõtábla az elsõfokú bíróság ítéletének fellebbezéssel nem támadott részét a per fõtárgya tekintetében nem érinti, fellebbezett részét megváltoztatja, és az I. r. felperes keresetét elutasítja.
<br>Kötelezi az I. r. felperest, hogy 15 napon belül fizessen meg az alperesnek 20 000 (húszezer) forint együttes elsõ- és másodfokú perköltséget.
<br>Kötelezi a II. r. felperest, hogy fizessen meg a magyar államnak - az illetékhivatal külön felhívására - 10 000 (tízezer) forint kereseti illetéket.
<br>Az I. r. felperest terhelõ kereseti és fellebbezési illetéket az állam viseli. Az ítélet ellen fellebbezésnek helye nincs.
<br>
<br>INDOKOLÁS
<br>
<br>Az I. r. felperes mint ajánlatkérõ hirdetmény közzététele nélküli tárgyalásos eljárást indított a kialakítás alatt álló Egészségügyi Centrumban 14 db fogorvosi kezelõszék beszerzése tárgyában, a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdés c) pontja alapján. Az ajánlati felhívást és az ajánlati dokumentációt 2002. február 6-án küldte meg az I. r. felperes a Dent-East Orvosi Mûszerkereskedelmi Kft., a Sanitaria Kft., és a Chira-Med Kft. részére. Ebben az ajánlattételi határidõt úgy határozta meg, hogy az a felhívás megküldését követõ naptól számított 15. napot követõ elsõ munkanap 10.00 órája. Az ajánlatok elbírálására az összességében legelõnyösebb ajánlat elbírálási szempont alapján került sor. Az ajánlatok bontása 2002. február 21-én 10.00 órakor volt, a bontási jegyzõkönyvben rögzítésre került, hogy a Chira-Med Kft.-nek 10.19 perckor benyújtott ajánlatát is befogadták, figyelemmel arra, hogy az ajánlati felhívás szerint számított bontási határidõ nem február 21-e, hanem 22-e lett volna. A I. r. felperes - több tárgyalást követõen - a Chira-Med Kft. ajánlatát érvénytelennek minõsítette a VPOP igazolás hiányában, és a Sanitaria Kft.-t hirdette ki nyertesnek, akivel a szerzõdést március 8-án megkötötte.
<br>A Dent-East Orvosi Mûszerkereskedelmi Kft. terjesztett elõ jogorvoslati kérelmet sérelmezve a szerzõdéskötés idõpontját, melyet a felperes az eredményhirdetés napjában jelölt meg, a Chira-Med Kft. ajánlatának jogsértõ módon történõ befogadását és érvénytelenné nyilvánítását a Kbt. 71/B. § (3) bekezdése alapján, az ajánlati kötöttségre vonatkozó rendelkezések megsértését, és a harmadik részszempont elbírálását. Mindezekre tekintettel kérte a jogsértés megállapítását, az eljárást lezáró döntés megsemmisítését, és ideiglenes intézkedésként a szerzõdéskötés megtiltását.
<br>Az alperes a jogorvoslati kérelemnek részben helyt adott. Elutasította elkésettség miatt a Chira-Med Kft. ajánlatának befogadására, valamint a szerzõdéskötés idõpontjára vonatkozó jogorvoslati kérelmet. Ez utóbbi ajánlat érvénytelenségével kapcsolatosan a 71/B. § (3) bekezdésének megsértését nem találta alaposnak. Elutasította továbbá az ajánlati dokumentáció módosítása és ezáltal a módosított mûszaki tartalom alapján való bírálat folytán elkövetett felperesi jogsértés megállapítására irányuló kérelmet. A harmadik részszempont értékelésével kapcsolatban az alperes, a Kbt. 34. § (3); (4) bekezdés e) pontja alapján megállapította az 55. § (6) bekezdésének sérelmét. Kifejtette, hogy a harmadik részszempont értékelése során elkövetett jogsértés az eljárás eredményére nem hatott ki, mert a kapott pontszámok helyesen tükrözték az ajánlati elemek közötti arányokat, és jogszerû értékelés esetén is a nyertes ajánlat lett volna a legmagasabb pontszámú.
<br>Az alperes a jogsértés miatt az I. r. felperes terhére 2 M Ft, míg a jogsértésért felelõs személy, a II. r. felperes terhére 100 000 Ft bírságot szabott ki. Ennek megállapításánál a Kbt. 88. § (4) bekezdésére hivatkozott azzal, hogy a közbeszerzés értéke 73,900 000 Ft volt, s ennek 2,7%-át teszi ki az I. r. felperesre kiszabott bírság összege. Figyelembe vette, hogy a felperes a jogsértést a közbeszerzési eljárás döntõ fázisában, az ajánlatok értékelése során követte el, másrésztõl azt, hogy az eljárást lezáró döntése végül is helyt álló volt.
<br>Az alperesi határozat felülvizsgálata iránt a felperesek keresetet terjesztettek elõ, melyben elsõdlegesen a bírság összegének 1 M Ft-ra való mérséklését, továbbá a 100 000 Ft bírság elengedését, másodlagosan az alperes határozatának hatályon kívül helyezését és az alperes új eljárásra kötelezését kérték. Hivatkoztak arra, hogy a Kbt. indokolása a kötelezõ bírság bevezetése elõtt a bírság kiszabását csupán súlyos jogszabálysértés esetén tette indokolttá, a kisebb jelentõségû jogszabálysértés esetén elég büntetés az ajánlatkérõ számára, ha a közbeszerzési eljárást meg kell ismételnie. Megítélésük szerint az alperes olyan eljárási hibáért szabott ki indokolatlanul magas bírságot, amely az eljárás eredményét nem befolyásolta.
<br>A II. r. felperes ezt meghaladóan a keresetében arra hivatkozott, hogy a közbeszerzési eljárásban az önkormányzat megbízta az Épinber Kft.-t, mint megfelelõ szakértelemmel rendelkezõ céget az eljárás lebonyolítására. A megbízó feladata volt az ajánlati felhívás és a dokumentáció megfelelõ összeállítása. Így a megfelelõ szakértelemmel rendelkezõ személyek által elkészített szakvélemény alapján hozta meg a közbeszerzési eljárást lezáró döntését, a lehetõ legkörültekintõbben és a jogszabályi rendelkezések betartásával jóhiszemûen eljárva.
<br>Az elsõfokú bíróság ítéletében az alperes határozatát megváltoztatta, az I. r. felperessel szemben kiszabott bírságot 1 M Ft-ra mérsékelte, ezt meghaladóan a keresetet elutasította. A II. r. felperes keresetét teljes körben alaptalannak találta és elutasította. Ítéletében rögzítette, hogy a felperesek nem vitatták a közbeszerzési eljárás során a Kbt. 55. § (6) bekezdésének sérelmét, az I. r. felperes kizárólag a bírság mértékét, míg a II. r. felperes a bírság jogkövetkezményének alkalmazását sérelmezte. Az elsõfokú bíróság idézve a Kbt. 88. § (1) (4) és (5) bekezdéseit, arra hivatkozott, hogy a bírság kiszabása nem egy lehetséges, hanem kötelezõ jogkövetkezménye valamely jogsértésnek, az alperes annak mértéke megállapításakor élhet a mérlegelési jogkörével. Rámutatva a Kbt. 55. § (6) bekezdése alapján arra, hogy a perbeli esetben a hivatkozott szakasz megsértése a közbeszerzési eljárás eredményét nem befolyásolta, és a jogsértés csekély súlyú volt, ellentétben az alperessel a minimális összegû bírság kiszabását látta a jogsértéssel arányban állónak. A közbeszerzési eljáráshoz készült felelõsségi rend egyértelmûen szabályozta a II. r. felperes közbeszerzési eljárással kapcsolatos feladatát, és azt, hogy felelõs a közbeszerzési eljárást lezáró jogszerû döntéséért is. Ebbõl következõen felelõsségének megállapítása és vele szemben a bírság kiszabása nem volt mellõzhetõ.
<br>Az elsõfokú bíróság ítélete ellen az alperes terjesztett elõ fellebbezést, amelyben annak részbeni megváltoztatását, az I. r. felperes keresetének teljes körû elutasítását kérte. Jogorvoslati kérelmét azzal indokolta, hogy a bírság mértékét a Kbt. 88. § (4) bekezdése szabályozza, a közbeszerzés értékére figyelemmel volt, ennek 2,7%-ában állapította meg aa bírság összegét a törvényes keretek között. A bírság mértékének meghatározásánál már figyelembe vette az eljárást lezáró döntés helytállóságát, ezért azt a Fõvárosi Bíróság ítéletében, a csökkentés indokául, ismételten nem vehette volna figyelembe. Vitatta azt az ítéleti megállapítást, hogy a jogsértés csekély súlyú volt, figyelemmel arra, hogy az ajánlatok értékelése a közbeszerzési eljárásnak meghatározó fázisa. Megjegyezte, hogy az alperes bírságolási gyakorlata szerint eleve alacsony bírság mértéket alkalmaz, így már ez az alacsony bírság sem tölti be e jogintézmény azon rendeltetését, hogy a jogsértésektõl az eljárásban részt vevõket visszatartsa. Amennyiben a bíróság ítélkezési gyakorlata még ezen alacsonynak tekintett bírságot is tovább mérsékelné, akkor a közbeszerzési eljárásban résztvevõknek nem kellene tartaniuk attól, hogy a jogsértésük komoly következményekkel járhat.
<br>A felperesek ellenkérelmükben a fellebbezés elutasítását és az elsõfokú bíróság ítéletének helybenhagyását kérték.
<br>A Fõvárosi ítélõtábla a fellebbezést a Pp. 256/A. § (1) bekezdés f) pontja alapján tárgyaláson kívül bírálta el.
<br>A fellebbezés alapos.
<br>A perbeli jogkérdéssel összefüggésben a Fõvárosi Ítélõtábla elsõdlegesen utal arra, hogy a Kbt. a bírság alkalmazásának körében az összegszerûség megállapítását mérlegelési jogkörben hozott döntésnek tekinti. Ennek lehetõségét ún. keretrendelkezés módszerével biztosítja, megadva annak alsó, felsõ és viszonyítási határait. A mérlegelési jogkörben hozott döntés jogszerûségét, a mérlegelés helyessége - és nem maga a döntés - biztosítja. Tehát az e jogkörben hozott döntés csak akkor minõsül jogszabálysértõnek, ha a hatóság helytelenül mérlegelt.
<br>A fellebbezéssel nem támadott tényállás szerint az I. r. felperes megsértette a Kbt. 34. § (4) bekezdésére figyelemmel, a Kbt. 55. § (6) bekezdését. A jogsértés esetén a Kbt. 2002. január 1. napjától hatályos 88. § (1) bekezdés f) pontja alapján, a jogszabály kifejezett rendelkezése folytán kötelezõen alkalmazandó jogkövetkezmény a bírság kiszabása. A Kbt. 88. § (4) bekezdése a bírság összegének alsó és felsõ határát határozza meg. Ezen összeghatárokon belül az alperes mérlegelve állapítja meg a kiszabandó bírság összegét. Az elõadottak értelmében, ha az elsõfokú bíróság a jogsértésre vonatkozó alperesi megállapításokat jogszerûnek találja, a bírság összegszerûségének körében a Kbt. keretei között csak azt vizsgálhatja, hogy az alperes megtartotta-e az összeghatárra vonatkozó rendelkezéseket, okszerûen mérlegelt-e, és mérlegelésének szempontjai a határozatból megállapíthatóak-e.
<br>Tévesen jutott arra a következtetésre az elsõfokú bíróság, hogy a fenti feltételeket az alperes határozata nem teljesíti. Az összeghatárok betartása kétségtelenül megállapítható, továbbá kitûnik az is, hogy milyen szempontokat mérlegelt. A bírság kiszabására vonatkozó döntés jogszerûségének értékelése során az alperesi határozat egésze vizsgálandó, hiszen a jogsértéssel összefüggésben került sor a bírság szankciójának alkalmazására. Ekként értelmezve a határozat - e részében - a mérlegelésen alapuló határozatok jogszerûségével szemben állított jogszabályi követelményeknek megfelel.
<br>Nem volt figyelmen kívül hagyható, hogy a felperesi jogsértést az alperes a bírság megállapítása körében már figyelembe vette és értékelte. Így ugyanazon körülmény ismételt figyelembevétele az elsõfokú bíróságnak, a bírság összeg csökkentésére alapot nem adhat, amennyiben e körben a helytelen és okszerûtlen alperesi mérlegelést a bíróság nem mondja ki. Ez pedig a perbeli esetben nem történt meg.
<br>Egyetértett a másodfokú bíróság az alperessel a bírság jogintézményének rendeltetésével kapcsolatosan elõadottakkal. Való ban a bírság preventív jelleggel is bíró jogintézmény, amelynek körében a jogalkotó azért is biztosította - az egyébként ritkán alkalmazott - jogkört az alperesnek, hogy annak célja, az ügyek egyedi jellegére figyelemmel is megvalósítható legyen.
<br>Mindezekre tekintettel a Fõvárosi Ítélõtábla a fellebbezési kérelem és ellenkérelem korlátai között, az elsõfokú bíróság ítéletét a Pp. 253. § (2) bekezdés alapján megváltoztatta, és a felperes keresetét elutasította.
<br>A pervesztes I. r. felperest a Pp. 78. § (1), (2) és 79. § (1) bekezdése, értelmében kötelezte a sikeresen fellebbezõ alperes javára elsõ- és másodfokú együttes perköltség megfizetésére.
<br>Az I. r. felperes kereseti és fellebbezési illetékét, az illetékekrõl szóló 1990. évi XCIII. törvény (Itv.) 5. § (1) bekezdés b) pontja alapján megilletõ személyes illetékmentessége folytán, valamint a költségmentességrõl szóló 6/1986. (VI. 26.) IM rendelet 14. §-a alapján az állam viseli.
<br>Mivel a II. r. felperes az alperes határozatának rá vonatkozó része ellen külön terjesztett elõ keresetet, az Itv. 43. § (3) bekezdése alapján õt önálló, nem megosztható kereseti illetékfizetési kötelezettség terheli. Ezért a Fõvárosi ítélõtábla a Pp.78. (2) bekezdésére figyelemmel, - az illetéket hivatalból vizsgálva - a 6/1986. (VI. 26.) IM rendelet 13. § (2) bekezdése alapján rendelkezett a kereseti illeték viselésérõl.
<br>
<br>Budapest, 2003. december 3.
<br>
<br>Dr. Sára Katalin s. k.,
<br>tanácselnök
<br>
<br>Dr. Szõke Mária s. k., Dr. Páldy Zsuzsanna s. k.,
<br>elõadó bíró	bíró
<br>
<br>
<br><br></body></html>