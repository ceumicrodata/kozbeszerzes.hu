<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0578/2004)
</h2>
<br>
<br>3.Kf.27.195/2003/7.
<br>
<br>A Fõvárosi Ítélõtábla a dr. Kiss György ügyvéd (2200 Monor, Ady E. u. 13.) által képviselt Nagykõrös Város Önkormányzata I. r. (2750 Nagykõrös, Szabadság tér 5.) és Kósa István II. r. (2750 Nagykõrös, Szabadság u. 5.) felpereseknek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében, amely perben a felperes pernyertessége érdekében a dr. Csapó László ügyvezetõ igazgató által képviselt VIZITERV Consult Kft. (1142 Budapest, Teleki B. u. 15-17.), az alperes pernyertessége érdekében a dr. Boholy György ügyvéd (3530 Miskolc, Szemere út 26.) által képviselt KEVITERV Plusz Komplex Vállalkozási Kft. (3627 Miskolc, Katalin u. 1.) beavatkozott, a Fõvárosi Bíróság 2002. december 3. napján kelt 13.K.32.091/2002/5. számú ítélete ellen az alperes által 6. sorszám alatt elõterjesztett fellebbezésére meghozta az alábbi
<br>
<br>ÍTÉLETET
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi az alperest, hogy 15 napon belül fizessen meg az I. r. és II. r. felpereseknek egyenként 20 000-20 000 Ft (húszezer-húszezer forint) másodfokú perköltséget.
<br>A fellebbezési illetéket az állam viseli.
<br>Az ítélet ellen fellebbezésnek helye nincs.
<br>
<br>INDOKOLÁS
<br>
<br>A felperes - mint ajánlatkérõ - a Közbeszerzési Értesítõ 2002. március 27-i számában ajánlati felhívást tett közzé nyílt eljárás megindítására Nagykõrös város belterületi szennyvízhálózat bõvítéséhez megvalósíthatósági tanulmány, elvi vízjogi engedélyezési terv és vízjogi létesítési engedélyezési terv, valamint tenderterv-dokumentáció készítése tárgyban. Az ajánlatkérõ ajánlati dokumentációt is készített, amelynek részét képezte a VIZITERV Consult Kft. által 2001-ben, a város ivóvíz hálózat bõvítésének engedélyezési dokumentációjához készített átnézeti helyszínrajza a meglévõ és tervezett városi ivóvízhálózatról. Az ajánlatkérõ eljárást lezáró döntésében a közbeszerzési eljárás nyertesének a VIZITERV Consult Kft.-t nyilvánította.
<br>Az alperesi beavatkozó jogorvoslati kérelmében annak megállapítását kérte, hogy a pályázat nyertesének nyilvánított gazdasági társaság érvénytelen ajánlatot tett, mert vele szemben a közbeszerzésekrõl szóló 1995. évi XL. törvény (a továbbiakban: Kbt.) 31. § (2) bekezdésében írt összeférhetetlenségi ok áll fenn.
<br>Az alperes D.295/16/2002. számú határozatával a jogorvoslati kérelemnek helyt adott és megállapította, hogy az ajánlatkérõ megsértette a Kbt. 31. § (2) és (5) bekezdésére és az 52. § (2) bekezdés b) pontjára tekintettel a Kbt. 52. § (1) bekezdését, ezért az ajánlatkérõ eljárást lezáró döntését megsemmisítette, és az ajánlatkérõvel, valamint az õt képviselõ polgármesterrel szemben bírságot szabott ki. Álláspontja szerint azzal, hogy az ajánlatkérõ a dokumentáció részévé tette a felperesi beavatkozó által korábban készített tervlapot, a társaság érdekelt gazdálkodószervnek minõsül. Az összeférhetetlenség fennállását megalapozza az is, hogy a késõbbi nyertes számára valós elõnyt jelentett a korábbi tervezési munka, mert rendelkezett a helyszínrajz digitális formájával, amely a tervezési munkát megkönnyíti. Erre tekintettel számára a munka teljesítése lényegesen egyszerûbbé vált, sérült az esélyegyenlõség elve.
<br>A felperes keresetében kérte az alperes határozatának hatályon kívül helyezését és a már befizetett bírságok visszafizetésére kötelezését.
<br>Az elsõfokú bíróság ítéletével az alperes határozatát megváltoztatta és az alperesi beavatkozó jogorvoslat kérelmét elutasította. Indokolásában megállapította, hogy a felperesi beavatkozó által 2001 áprilisában készített átnézeti helyszínrajz C változat megjelölésû tervlap része volt a városi ivóvízhálózat bõvítése tárgyában készített vízjogi létesítési engedélyezési tervnek. A perbeli közbeszerzés tárgyát képezõ tervezési feladat a belterületi szennyvízhálózat bõvítésére vonatkozott, és ezzel kapcsolatban kellett külön vízjogi létesítési engedélyezési tervet készíteni. Az ajánlati dokumentáció részét képezõ tervlap nem a jelen eljárás elõkészítése és ajánlati dokumentációjának elkészítése során készült, ezért a felperesi beavatkozó nem tekinthetõ a közbeszerzési eljárásba bevont személynek. Önmagában a tervlapnak az ajánlati dokumentációban szerepeltetése nem minõsíti a felperesi beavatkozót érdekelt gazdálkodószervezetnek. A csatolt tervlap adatai valamennyi ajánlattévõ részére segítséget nyújtottak az ajánlat elkészítésében, így nem sérült az esély egyenlõség elve sem.
<br>Az elsõfokú bíróság ítélete ellen az alperes terjesztett elõ fellebbezést annak megváltoztatása, a felperes keresetének elutasítása és perköltségben marasztalása iránt. Álláspontja szerint a felperesi beavatkozó által készített tervlapnak az ajánlati dokumentációban szerepeltetése, megvalósítja a Kbt. 31. § (2) bekezdésének sérelmét annak ellenére, hogy ez a tervezés nem a jelen beszerzés tárgyával azonos célból folyt, azonban ennek alapinformációit megfelelõen tartalmazta az eljárás többi résztvevõi számára. Az átnézeti helyszínrajz a beszerzés tárgyával kapcsolatos, megfelelõ mûszaki tartalommal feldolgozott adatokat tartalmazott, mely adatokkal egyedül a felperesi beavatkozó rendelkezett, a többieknek különbözõ forrásból kellett volna azokat beszerezni.
<br>A felperesek ellenkérelme az elsõfokú bíróság ítéletének helybenhagyására irányult annak helyes indokai alapján.
<br>A felperesi és az alperesi beavatkozó ellenkérelmet, észrevételt nem terjesztett elõ. A fellebbezés nem alapos.
<br>Az elsõfokú bíróság helyesen állapította meg a tényállást és az abból levont jogi következtetése is helytálló, azt a Fõvárosi Ítélõtábla is osztotta. A fellebbezésben foglaltakra figyelemmel a következõket emeli ki.
<br>A Kbt. 31. § (2) bekezdése úgy rendelkezik, hogy az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet, aki a (2) § a)-d) pontok hatálya alá tartozik. A Kbt. 31. § (5) bekezdése értelmében, ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)-d) pontja szerinti viszonyban álló érdekelt gazdálkodószervezet. Az alperes és az elsõfokú bíróság eltérõen foglalt állást abban a kérdésben, hogy a felperesi beavatkozó minõsíthetõ-e érdekelt gazdálkodószervezetnek, vagy sem.
<br>Az elsõfokú bíróság a perben lefolytatott bizonyítás eredményeként helytállóan mutatott rá, hogy a felperesi beavatkozó nem az eljárás tárgyát képezõ közbeszerzés tárgyával került kapcsolatba, és az ivóvízhálózat bõvítéséhez tartozó vízjogi létesítési engedélyezési terv átnézeti helyszínrajza nem a jelen eljárás elõkészítése, illetve ajánlati dokumentációjának elkészítése során készült, így a felperesi beavatkozó vonatkozásában az összeférhetetlenség nem áll fenn. Ezzel összefüggésben kiemeli a Fõvárosi Ítélõtábla, hogy a beszerzést megelõzõ, ahhoz nem kapcsolódó elõzményi munkában való részvétel ténye a Kbt. 31. § (2) bekezdésében foglaltak kiterjesztõen értelmezését jelentené. Erre azért sem volt az alperesnek jogi lehetõsége, mert a Kbt. szóhasználatából fakadóan az összeférhetetlenség szabályai szerint a közbeszerzés tárgyával kapcsolatos gazdasági tevékenységet végzõ gazdálkodószervezet bevonása tiltott, a felperesi beavatkozó tevékenysége pedig egy más eljáráshoz kapcsolódóan, korábban végzett gazdasági tevékenység eredményeként jött létre. Helyesen hivatkozott az elsõfokú bíróság arra, hogy a tervlap ajánlati dokumentációban szerepeltetése nem jelenti azt, hogy ezzel annak készítõje az eljárásba bevont szervezetnek minõsül. Az eljárásba történõ bevonás a Fõvárosi Ítélõtábla értelmezése szerint azt jelenti, hogy annak eredményeként a bevont személy vagy szervezet az eljárásban közremûködik, tevõleges magatartás fejt ki. Az ezzel ellentétes értelmezés az érvénytelenség visszaélésszerû megállapítására adna lehetõséget. Mindezek alapján helytállóan rendelkezett az elsõfokú bíróság az alperes határozatának megváltoztatásáról.
<br>Az elsõfokú bíróság ítéletét erre tekintettel a Fõvárosi Ítélõtábla annak helyes indokai alapján a Pp. 253. § (2) bekezdése szerint helybenhagyta.
<br>A pervesztes alperest a Fõvárosi Ítélõtábla a Pp. 78. § (1), (2) bekezdése és 79. § (1) bekezdése alapján kötelezte a felperesek részére másodfokú perköltség viselésére. A nem jogi képviselõ által képviselt felperesi beavatkozónak költsége nem merült fel, az alperesi beavatkozó részvételével összefüggésben másodfokú perköltség nem merült fel, ezért a Fõvárosi Ítélõtáblának arról rendelkeznie nem kellett.
<br>Az alperest az illetékekrõl szóló 1990. évi XCIII. törvény 5. § (1) bekezdés c) pontja alapján megilletõ személyes illetékmentességre figyelemmel a le nem rótt fellebbezési illetéket a 6/1986. (VI. 26.) IM rendelet 14. §-a alapján az állam viseli.
<br>
<br>Budapest, 2003. december 10.
<br>
<br>Dr. Sára Katalin s. k., Dr. Páldy Zsuzsanna s. k.,
<br>tanácselnök elõadó bíró
<br>
<br>Dr. Szõke Mária s. k.,
<br>bíró
<br>
<br>
<br><br></body></html>