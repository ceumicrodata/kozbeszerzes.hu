<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0708/2004)
</h2>
<br>
<br>2.Kf.27.062/2003/5. szám
<br>
<br>A Fõvárosi Ítélõtábla a dr. Patócs Zsolt jogtanácsos által képviselt Tiszántúli Gázszolgáltató Rt. (4200 Hajdúszoboszló, Rákóczi u. 184.) felperesnek a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85. hivatkozási szám: D.292/13/2001.) alperes ellen közbeszerzési ügyben hozott közigazgatási határozat felülvizsgálata iránt indult perében a Fõvárosi Bíróság 2002. évi szeptember hó 2. napján kelt 12.K.31.736/2001/11. számú ítélete ellen a felperes által 12. sorszám alatt elõterjesztett fellebbezés folytán az alulírott helyen 2003. évi október hó 15. napján megtartott nyilvános tárgyalás alapján meghozta a következõ
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi a felperest arra, hogy 15 napon belül fizessen meg az alperesnek 10 000 Ft (azaz tízezer forint) másodfokú perköltséget, valamint az államnak - az illetékhivatal külön felhívására - 13 500 Ft (azaz tizenháromezer-ötszáz forint) fellebbezési illetéket.
<br>Ez ellen az ítélet ellen további fellebbezésnek nincs helye.
<br>INDOKOLÁS
<br>
<br>Az elsõfokú bíróság a felperes keresetét elutasította. Az irányadó tényállás szerint a TIGÁZ Rt. több hónapon keresztül tárgyalásokat folytatott az ABP Kft.-vel és az EUROBETON Kft.-vel mint jövõbeni fogyasztókkal a részükre történõ gázszolgáltatásról, majd a tárgyalások eredményeképpen 2001. április 24-én szerzõdést kötött velük, amelyben vállalta a gázvezeték kiépítését, és a gázszolgáltatás megkezdését 2001. szeptember 1-jei, illetõleg október 1-jei határidõvel. A felperes ezt követõen hirdetmény közzététele nélküli közbeszerzési eljárást indított, amelynek jogalapjaként a közbeszerzésekrõl szóló 1995. évi XL. törvény (a továbbiakban: Kbt.) 70. §-ának (1) bekezdés c) pontját jelölte meg és errõl 2001. május 7-én értesítette az alperesi döntõbizottság elnökét is. Az elnök D.T. 225/2001. szám alatt hivatalból döntõbizottsági eljárást kezdeményezett és D.292/3/2001. számú határozatával ideiglenes intézkedésként elrendelte a közbeszerzési eljárás felfüggesztését, majd D.292/10/2001. számú határozatával a Kbt. 70. § (1) bekezdés c) pontjának megsértésére tekintettel a felperes, mint ajánlatkérõ által indított közbeszerzési eljárást és az azt követõ döntéseket megsemmisítette. Határozatának indokolása szerint a tárgyalásos eljárásra a jogszabályi feltételek hiányában nem volt jogszerûen lehetõség, mivel a sürgõsségi helyzet elõállása a felperes mulasztásának következménye volt, mert a szerzõdés megkötésekor nem vette figyelembe, hogy nyílt közbeszerzési eljárásra az idõ rövidségére figyelemmel nem lesz mód.
<br>A felperes keresetében az alperes határozatának megsemmisítését arra hivatkozással kérte, hogy a rendkívüli sürgõsség nem az õ, hanem a fogyasztók oldalán merült fel, amely elõre nem volt látható. Az alperes részérõl csak a sürgõsség, mint objektív körülmény lett volna vizsgálat tárgyává tehetõ. Hivatkozott továbbá arra, hogy a Kbt. csak az ajánlatkérõ felróható magatartása esetén zárja ki a tárgyalásos eljárást, mely az õ esetében nem áll fenn. Utalt a MOL Rt., mint konkurens fellépésének lehetõségére, és a fentieken túl több eljárási jogsértésre is.
<br>Az alperes a kereset elutasítását kérte, miután a felperes, mint ajánlatkérõ oldalán rendkívüli sürgõsség nem merült fel, a teljesítési határidõvel már a szerzõdéskötéskor tisztában volt, és eleve csak a tárgyalásos eljárás lehetõségével számolt. Hangsúlyozta, hogy a felperes magatartásában felróhatóságot nem állapított meg, csak azt, hogy a sürgõs helyzet elõre látható volt, amely tény elegendõ a jogsértés megállapításához.
<br>Az elsõfokú bíróság a felperes keresetét elutasította. Ítéletének indokolása szerint a felperes kizárólagos jogosítvánnyal rendelkezett a perbeli fogyasztók esetén: nem piaci körülmények között, hanem a gázszolgáltatásról szóló 1994. évi XLI. törvény (a továbbiakban: Gszt.) szabályai szerint végezte közszolgáltatói tevékenységét, és mint monopolhelyzetben lévõ, számára a Gszt. és az annak végrehajtására kiadott jogszabály rendelkezéseibõl nem következik, hogy elõre nem látható okból elõállt rendkívüli sürgõsségi okkal kellett szembenéznie, illetõleg piaci körülményekkel kellett megküzdenie. A fogyasztói oldalon fennálló sürgõs helyzet nem jelenti az ajánlatkérõ sürgõs helyzetbe kerülését. Megállapította az elsõfokú bíróság, hogy eljárási szabálysértésre nem került sor, mert a jogszabály nem követeli meg az eljárás megindításáról való értesítés esetén a határozati formát, míg az ideiglenes intézkedés nem érdemi határozat, így az közigazgatási perben nem vizsgálható felül. Az alperes továbbá a perrel érintett érdemi határozatban eleget tett indokolási kötelezettségének, ezért az alperes döntése minden tekintetben jogszerû volt.
<br>A felperes fellebbezésében elsõdlegesen az alperes határozatának hatályon kívül helyezését, másodlagosan az elsõfokú bíróság ítéletének hatályon kívül helyezését és az elsõfokú bíróság új eljárásra utasítás kötelezését kérte arra való hivatkozással, hogy a bíróság ítélete megalapozatlan, indokolása egymásnak ellentmondó megállapításokat tartalmaz. Fellebbezése további indokaként kihangsúlyozta, hogy a több hónapig tartó tárgyalássorozat a nagyberuházásokra tekintettel indokolt volt, és a gázszolgáltatás megkezdésének a fogyasztók által igényelt idõpontját csak a szerzõdéskötéskor ismerte meg. Utalt arra is, hogy a szerzõdéskötési kötelezettség és természetes monopólium sem biztosított részére kizárólagos jogokat, ellenkezõleg, "quasi" piaci viszonyok alakultak ki. Továbbra is fenntartotta az eljárási jogsértéssel kapcsolatos álláspontját.
<br>Az alperes fellebbezési ellenkérelmében az elsõfokú ítélet helybenhagyását kérte arra hivatkozással, hogy a Kbt. idézett szakasza az ajánlatkérõk vonatkozásában határozza meg a feltételeket, amelyek a perbeli esetben hiányoztak, hiszen sem a szerzõdéskötési kötelezettség, sem a legkisebb költség elve, sem az engedélyesnek elõírt kötelezettség nem menti fel a Kbt. személyi hatálya alá tartozó ajánlatkérõt a reá vonatkozó szabályok betartása alól. Az eljárási szabályok megsértését - egyezõen az elsõfokú bíróság érveivel - továbbra is cáfolta. Perköltséget kért.
<br>A felperes fellebbezése nem alapos.
<br>Az elsõfokú bíróság a bizonyítékoknak a polgári perrendtartásról szóló 1952. évi III. törvény (a továbbiakban: Pp.) 206. §-ának (1) bekezdése szerinti helyes mérlegelésével állapította meg a tényállást, a rendelkezésre álló peradatokból - a jogsértés felperes által való elkövetése és a jogsértés súlya tekintetében is - okszerû következtetésre jutott, jogi okfejtésével a másodfokú bíróság mindenben egyetért. A felperes fellebbezésében olyan új tényt, vagy körülményt nem jelölt meg, amely fellebbezése kedvezõ elbírálását eredményezhetné.
<br>Ezért a Fõvárosi Ítélõtábla mint másodfokú bíróság a Pp. 254. §-ának (3) bekezdésében foglaltak alapján az elsõfokú bíróság érdemben helytálló ítéletét helyes indokainál fogva helybenhagyta.
<br>A fellebbezésben foglaltakra utalással a következõkre mutat rá a másodfokú bíróság.
<br>A felperes többször hivatkozott arra, hogy a rendkívüli sürgõsség nem az õ, hanem a szerzõdõ felek, a megrendelõk oldalán merült fel, ugyanakkor nem vitásan a felperes a szerzõdéskötéskor tudatában volt annak, hogy a szerzõdésben vállaltakat csak a tárgyalásos eljárás alkalmazásával tudja teljesíteni. A Kbt. 70. §-ának (1) bekezdés c) pontja úgy rendelkezik, hogy az ajánlatkérõ tárgyalásos eljárást alkalmazhat, ha az ajánlatkérõ által elõre nem látható okból elõállt rendkívüli sürgõsség miatt az e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából. A Kbt. 70. §-ának (1) bekezdés c) pontja szerint tehát a rendkívüli sürgõsségnek az ajánlatkérõ oldalán kell felmerülnie, és azzal a veszéllyel kell fenyegetnie, hogy a Kbt.-ben rögzített határidõk nem lesznek tarthatóak. A fentiekkel szemben - miként a felperes is hangsúlyozta - a rendkívüli sürgõsség nem az õ oldalán merült fel, miután a fogyasztók által megjelölt szolgáltatás igénybevételi idõpont nem tekinthetõ ilyennek.
<br>Az sem felel meg a tényeknek, hogy ezen igény nem volt elõre látható, tekintettel a szerzõdéskötést megelõzõ több hónapos tárgyalássorozatra, valamint a gázbevezetés köztudomásúan idényjellegû, évszakhoz kötött külsõ munkálataira.
<br>Kiemeli továbbá a másodfokú bíróság, hogy felperesnek az eljárási jogsértésekre való hivatkozása is alaptalan, mivel eljárási szabálysértésre nem került sor, továbbá a közigazgatási eljárást kezdeményezõ aktus, valamint az ideiglenes intézkedés elrendelése nem tekinthetõ az ügy érdemére vonatkozó határozatnak, ezért azok bírósági felülvizsgálata is kizárt. Ebbõl következõen az ügy érdemére vonatkozó határozat körében relevanciával nem is bírtak.
<br>A sikertelenül fellebbezõ felperest az alperes másodfokú eljárásban felmerült költségének megfizetésére a Pp. 78. §-ának (1) bekezdésben foglaltak alapján, míg a tárgyi illetékfeljegyzési jog folytán le nem rótt fellebbezési illeték viselésére a 6/1986. (VI. 26.) IM rendelet 13. §-ának (2) bekezdésében foglaltak alapján kötelezte a Fõvárosi Ítélõtábla.
<br>
<br>Budapest, 2003. október 15.
<br>
<br>Borsainé dr. Tóth Erzsébet s. k., Dr. Rothermel Erika s. k.,
<br>tanácselnök elõadó bíró
<br>
<br>Dr. Kurucz Krisztina s. k.,
<br>bíró
<br>
<br>
<br><br></body></html>