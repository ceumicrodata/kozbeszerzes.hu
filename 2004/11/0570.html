<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (0570/2004)
</h2>
<br>25. K. 30.013/2003/11.
<br>
<br>A bíróság a dr. Szentmártony Kristóf ügyvéd (1051 Budapest, Bajcsy-Zsilinszky út 22. II. emelet 12.) által képviselt INNOTERV Ipari Fõvállalkozó Részvénytársaság (1106 Budapest, Jászberényi út 24-36.) felperesnek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit körút 85.) alperes ellen közbeszerzési ügyben hozott (hivatkozási szám: D.644/18/2002) - közigazgatási határozat felülvizsgálata iránti perében, amely perbe a dr. Sz. Szabó Sándor ügyvéd (1065 Budapest, Bajcsy-Zs. út 55. III. emelet 1.) által képviselt Contur Bau Építõipari és Kereskedelmi Rt. (1149 Budapest, Mogyoródi út 32.) mint I. rendû beavatkozó, a dr. Török Ferenc ügyvéd (1015 Budapest, Batthyány út 1.) által képviselt Földgép Építõipari Szolgáltató Kft. (1142 Budapest, Rákos tér 33.) mint II. rendû beavatkozó és az ifjabb dr. Petrik Ferenc ügyvéd (1012 Budapest, Mikó u. 14.) által képviselt Pest Megyei Víz- és Csatornamû Építõ Kft. (1107 Budapest, Balkán út 4. II. emelet 6.) mint III. rendû beavatkozó, a perbe az alperes pernyertességének elõmozdítása érdekében beavatkoztak, meghozta a következõ
<br>
<br>ÍTÉLETET
<br>
<br>A bíróság a felperes keresetét elutasítja.
<br>Kötelezi a bíróság a felperest, hogy a Fõvárosi Illetékhivatal felhívására fizessen meg az államnak 15 000 Ft, azaz tizenötezer forint kereseti illetéket.
<br>Kötelezi továbbá a bíróság a felperest, hogy 15 nap alatt fizessen meg az alperesnek 60 000 Ft, azaz hatvanezer forint, a II. rendû beavatkozónak 50 000 Ft, azaz ötvenezer forint, míg az I. és III. rendû beavatkozóknak külön-külön 30 000-30 000 Ft, azaz harmincezer-harmincezer forint perköltséget.
<br>Az ítélet ellen a kézbesítéstõl számított 8 nap alatt fellebbezésnek van helye, amelyet ennél a bíróságnál kell a Fõvárosi Ítélõtáblához elõterjeszteni.
<br>
<br>INDOKOLÁS
<br>
<br>Mogyoród Község Önkormányzata mint ajánlatkérõ közbeszerzési eljárást folytatott le Mogyoród község szennyvízcsatorna-hálózat kiépítése tárgyban. Az ajánlatkérõ az érvényesnek tekintett ajánlatok közül felperes ajánlatát hirdette ki az eljárás nyertesének.
<br>Mogyoród Község Képviselõ-testülete 216/2002. (X. 17.) Kt. sz. határozatának b) pontja szerint a képviselõ-testület az összességében legkedvezõbb ajánlatként felperes ajánlatát elfogadja, amely alapján felhatalmazza a polgármestert, hogy a Kbt. 59. § (1) bekezdése szerint a szerzõdést a nyertes ajánlattevõvel megkösse. A feladat végrehajtásáért azonnalos határidõvel felelõsként Tóth Sándor polgármestert jelölték meg.
<br>A 2002. október 20. napján tartott választás alapján Mogyoród község polgármestere Hegedûs József lett.
<br>A polgármesteri munkakör átadás-átvételére 2002. október 22-én került sor. Az átadás-átvételrõl jegyzõkönyvet vettek fel, az átadott iratok között az ajánlatkérõ és felperes között megkötött, a felek által aláírt fõvállalkozói szerzõdés nem volt.
<br>Az alperes többek - köztük a beavatkozók - jogorvoslati kérelmére jogorvoslati eljárást folytatott le. A 2002. október 24. napján kelt D. 644/3/2002. számú határozata ideiglenes intézkedéssel a közbeszerzési eljárást lezáró szerzõdés megkötését megtiltotta. A határozatot az alperes valamennyi érdekeltnek megküldte. Az ajánlatkérõ részére a határozatot fax útján 2002. október 25-én 9 óra 6 perckor kézbesítette, egyben tértivevényes küldeményként is megküldte, amelyet az ajánlatkérõ részére 2002. október 28. napján kézbesítettek. Felperesnek 2002. október 29-én kézbesítették az iratot.
<br>Hegedûs József polgármester 2002. október 25. napján küldte meg az alperesnek a közbeszerzéssel kapcsolatban keletkezett iratokat. Ezek között az ajánlatkérõ és a felperes között létrejött, a felek aláírt szerzõdése nem szerepelt, a kísérõlevél mellékleteként megküldött iratjegyzékben nem tüntették fel.
<br>Az ajánlati felhívás szerint a szerzõdés megkötésének határ ideje 2002. október 28-a.
<br>Az alperes 2002. november 22. napjára jogorvoslati tárgyalást tûzött ki, amelyrõl valamennyi érdekeltet, köztük felperest is, értesített. A jogorvoslati tárgyaláson felperes nem vett részt, az ajánlatkérõt Hegedûs József polgármester képviselte. A tárgyalásról készült jegyzõkönyv 2. oldalának utolsó bekezdése szerint az ajánlatkérõ akként nyilatkozott, hogy a szerzõdést még nem kötötték meg.
<br>Az alperes a 2002. december 2. napján kelt D. 644/18/2002. számú határozatával megállapította, hogy az ajánlatkérõ megsértette a Kbt. 52. § (2) bekezdésének d) pontjára tekintettel, az 52. § (1) bekezdését, valamint az 59. § (1) bekezdését, ezért megsemmisítette az ajánlatkérõnek a kérelmezõ ajánlatának érvénytelenné nyilvánítására vonatkozó, valamint az azt követõ valamennyi döntését. A jogsértésekre tekintettel, az ajánlatkérõvel szemben 2 000 000 Ft bírságot szabott ki, egyben kötelezte az igazgatási szolgáltatási díj viselésére.
<br>Felperes jogszabálysértésre hivatkozással, kérte a határozat felülvizsgálatát, ennek körében a határozat hatályon kívül helyezését. Perköltségre igényt tartott, kérte, hogy ennek összegét a bíróság hivatalból állapítsa meg.
<br>Felperes nem vitatta a határozatnak a jogszabálysértések megállapítására, a bírság kiszabására, valamint az igazgatási szolgáltatási díj viselésére vonatkozó részét. Álláspontja szerint, a határozat ajánlatkérõi döntést megsemmisítõ része jogszabálysértõ. A Kbt. 88. § (1) bekezdésének c) pontja szerint, ugyanis a Bizottság csak akkor semmisítheti meg az ajánlatkérõnek a közbeszerzési eljárás során hozott határozatát, ha e döntés alapján a szerzõdés még nem jött létre. A közbeszerzési eljárás alapján megkötött szerzõdésekre nem terjed ki az alperes hatásköre, a Kbt. 88. § (1) bekezdésének b) pontja alapján, a bíróság hatásköre ugyancsak nem terjed ki a már megkötött szerzõdés megsemmisítésére.
<br>A per során becsatolta Mogyoród Község Önkormányzata mint megrendelõ és felperes mint fõvállalkozó között létrejött fõvállalkozó szerzõdés fénymásolati példányát. A szerzõdés 10. oldalán találhatók a szerzõdõ felek aláírásai. Jobb oldalon 2002. október 10-i dátummal, a felperesi cég képviselõjének aláírása szerepel, míg bal oldalon 2002. október 18-i keltezéssel, Tóth Sándor megrendelõ aláírása szerepel.
<br>Felperes elõadta, hogy fel sem merült benne, hogy a felek által aláírt szerzõdés, amelyet õ az ajánlatkérõtõl kapott, a közbeszerzési eljárással kapcsolatos iratok között nem szerepel, azt az ajánlatkérõ az alperesnek nem küldte meg, és így a bíróságnak megküldött közigazgatási iratok között sem lelhetõ fel. Ezzel kapcsolatban még hangsúlyozta, hogy abban a meggyõzõdésben nem ment el a jogorvoslati tárgyalásra, illetve azért nem terjesztett elõ ott érdemi nyilatkozatot, hogy a rendelkezésre álló iratokból a jogi helyzet, és az abból fakadó jogkövetkezmény egyértelmûen megállapítható. Felhívta a Ptk. 213. § (1) bekezdését, amely szerint a szerzõdés a távollevõk között akkor jön létre, amikor az elfogadó nyilatkozat az ajánlattevõhöz megérkezik. A szerzõdés létrejöttének idõpontja így nem a Tóth Sándor polgármester által, 2002. október 18-án történt aláírás, hanem a nyertes ajánlattevõ részére történõ megküldés folytán, annak felpereshez való, 2002. október 28-i megérkezése.
<br>Elõadta, hogy Tóth Sándor október 25-én, pénteken intézkedett a szerzõdés október 28-i, hétfõi kézbesítése érdekében, amikor még az alperes szerzõdés megkötését megtiltó ideiglenes intézkedésérõl nem volt tudomása. E határozatot ugyanis csak aznap délután kézbesítették, és Tóth Sándorral másnap már senki nem közölte. Mivel pedig az ideiglenes intézkedést felperes részére csak október 29-én kézbesítették, ezért a szerzõdés létrejöttekor egyik fél sem járt el rosszhiszemûen, vagy jogszabályba ütközõen. A szerzõdés, álláspontja szerint nemcsak létrejött, hanem érvényesen jött létre, az nem ütközik jogszabályba.
<br>Hangsúlyozta azonban, hogy a szerzõdés érvénytelenségének megállapítása nem is lehet jelen per tárgya, a semmisség és az ehhez kapcsolódó jogkérdések elbírálása az e körben perlési jogosultsággal bíró fél által, a Ptk. 200. § (2) bekezdése szerinti polgári perben történhet csak. Az alperes hatáskörének hiánya, a szerzõdés megkötésének tényén, és nem annak észlelésén alapul.
<br>Becsatolta Tóth Sándor, volt polgármester, 2003. március 18. napján, közjegyzõ elõtt tett nyilatkozatát. E szerint a képviselõ-testület döntését követõen, az ajánlati dokumentációból kivette az ajánlattevõ által már aláírt vállalkozási szerzõdést, hiszen minden ajánlattevõ köteles volt aláírt szerzõdést benyújtani, és még hivatalban lévõ polgármesterként, a képviseleti jogát szabályozó elõ írásoknak megfelelõen, 2002. október 18-án aláírta azt. Emlékei szerint, az aláírt okiratot magánál, illetve az iratok között tartotta, mivel problémát okozott számára az, hogy az új képviselõ-testület alakuló ülésére csak a szerzõdés megkötésének az ajánlati felhívásban rögzített idõpontját követõen, 2002. október 29-én került sor. A testületi döntésnek a jogszabályban és a kiírásban rögzített határidõben történõ végrehajtásáról neki kellett gondoskodnia, ezért azt a megoldást tartotta jogszerûnek, hogy a felhívásban rögzített idõpontban, azaz 2002. október 28-án reggel jutatta el az általa korábban már aláírt okiratot a felpereshez.
<br>Az alperes nyilatkozatában kérte a kereset elutasítását, és felperes perköltségben való marasztalását. Álláspontja szerint, a határozat nem jogszabálysértõ, az ajánlatkérõ ugyanis sem a jogorvoslati eljárás során, sem azt követõen nem csatolta be az aláírt szerzõdést. A jogorvoslati tárgyaláson az ajánlatkérõ jegyzõkönyvben azt nyilatkozta, hogy a szerzõdést még nem kötötték meg a nyertesnek hirdetett ajánlattevõvel. Hangsúlyozta, hogy 2002. október 25-én, ideiglenes intézkedéssel, a szerzõdéskötést megtiltotta. E határozatot az érdekelteknek kézbesítette, 2002. október 29-én pedig az intézkedésrõl már felperes is tudomást szerzett.
<br>Az Áe.-ben elõírt tényállás tisztázási és bizonyítási kötelezettségének teljes egészében eleget tett. Megítélése szerint a bíróságnak csak abban az esetben van lehetõsége a határozat hatályon kívül helyezésére, hogyha a tényállás felderítése nem volt teljes körû, azt pedig a felperes sem vitatta, hogy a közigazgatási szerv a rendelkezésére álló adatok alapján döntött. Bizonyítási indítványára a bíróság tanúként meghallgatta az önkormányzat jegyzõjét, valamint Tóth Sándor korábbi és Hegedûs József jelenlegi polgármestert.
<br>Pervainé Hangodi Ágnes jegyzõ vallomásában elõadta, hogy a polgármesteri munkakör átadás-átvételekor az átadott iratok között, a felperes által hivatkozott szerzõdés nem volt. A képviselõ-testület döntése értelmében a polgármester 100 000 Ft-ot meghaladó kötelezettségvállalása esetén a jegyzõ ellenjegyzése szükséges. A felperes által hivatkozott szerzõdést ellenjegyzéssel nem látta el. A szerzõdéseket egyébként legalább négy példányban készítik, amelynek egy példányát a szerzõdések nyilvántartásában, sorszámozva kezelnek. Hegedûs József polgármester közléséig nem volt tudomása arról, hogy Tóth Sándor, korábbi polgármester, a szerzõdést aláírta. A szerzõdéskötés körülményei, és az ellenjegyzésének hiánya miatt, véleménye szerint a szerzõdés érvénytelen.
<br>Tóth Sándor, korábbi polgármester vallomása szerint, a közbeszerzési eljárásban benyújtott ajánlatok egy-egy példányát a munkaszobájában lévõ páncélszekrényben õrizte. A képviselõ-testület döntését követõen másnap, 2002. október 18-án, vagyis az utolsó hivatali munkanapján, páncélszekrényébõl kiemelte felperes ajánlatát, abból a szerzõdés két példányát, és mind a két példányt aláírta. Az egyik aláírt példányt visszatette a páncélszekrénybe, a másik aláírt példányt pedig átadta a felperes jelenlévõ képviselõjének. Azt pontosan nem tudta megmondani, hogy kinek adta át, az illetõ férfit csak látásból ismerte, a közbeszerzési eljárás során már többször látta, de a nevét nem tudta, és arra se tudott válaszolni, hogy felperes képviselõje honnan tudta meg, hogy októberi 8-án alá fogja írni a szerzõdést, és ezért menjen be hozzá. Elõadta még azt is, hogy ismeri az ügyiratkezelési rendet, így tudja azt is, hogy a szerzõdéseket külön tartják nyilván. A szerzõdés aláírásáról nem tájékoztatott senkit, és nem tudta azt sem, hogy az alperes idõközben a szerzõdés megkötését megtiltotta. A település számára nagyon fontos a beruházás megvalósítása, továbbá attól tartott, hogy az állami támogatást elveszítik, ha idõben nem írják alá a szerzõdést, ezért írta alá a képviselõ-testület döntése alapján a szerzõdést. A 2003. március 18-án, közjegyzõ elõtt tett nyilatkozatával kapcsolatban közölte, hogy abban elírás van, a szerzõdést nem október 28-án, hanem október 18-án jutatta el a felperes képviselõjének, méghozzá személyesen.
<br>Hegedûs József jelenlegi polgármester vallomásában elõadta, hogy a korábbi polgármester nem tájékoztatta õt arról, hogy a szerzõdést aláírta. Az elõzõ polgármestertõl átvett páncélszekrényben mindkét fél által aláírt szerzõdéspéldány nem volt. Az új képviselõ-testület alakuló ülése elõtt megkapta az alperes ideiglenes intézkedését, ezért a képviselõt-testület ülésén a közbeszerzési eljárással kapcsolatos kérdést nem vizsgálták. Elõ adta még, hogy 2002. október 31-én megjelent nála felperes képviselõje, és megmutatta a korábbi polgármester által aláírt szerzõdés fénymásolati példányát. Akkor jelezte, hogy ezt a szerzõdést nem tudja elfogadni. Állítása szerint, a felperes képviselõje ugyancsak mondta, hogy a szerzõdést ne vegyék komolyan, és jelezte, hogy a szerzõdés eredeti példányát vissza is fogja juttatni. Az alperes elõtt folyó jogorvoslati tárgyaláson azért tette azt a nyilatkozatot, hogy a szerzõdést még nem kötötték meg, mert sem õ, sem pedig a felperes, nem vette komolyan a korábbi polgármester által aláírt példányt.
<br>Az I. rendû beavatkozó csatlakozott az alperes által elõadottakhoz. Kérte a kereset elutasítását, és felperes perköltségben való marasztalását. Kérte, hogy ennek összegét a bíróság hivatalból állapítsa meg. Kiemelte, hogy a Kbt. éppen a visszaélések elkerülése érdekében, pontosan meghatározza a szerzõdéskötés lehetséges legkorábbi idõpontját. Ebbõl is következik, hogy a korábbi polgármester jogszerûen nem írhatta alá október 18-án a szerzõdést.
<br>A II. rendû beavatkozó hivatkozott a Legfelsõbb Bíróság Közigazgatási Kollégiumának KK. 31. számú állásfoglalására, továbbá a közigazgatási szerv Áe. 26. §-án alapuló tényállás tisztázási kötelezettségére és a Kbt. 83. § (1) bekezdésére, amely szerint a felek és az egyéb érdekeltek a bizottság elõtti tárgyalás befejezéséig terjeszthetik elõ bizonyítékaikat (irataikat). Ezek szerint az eljárás során, az alperes a rendelkezésére álló iratok alapján semmisítette meg az eljárást lezáró döntést tekintettel arra, hogy az iratok között a felek által aláírt szerzõdés nem volt fellelhetõ A bíróság elõtti eljárásban pedig iratok pótlásának már nincsen helye, a bíróság csak azt vizsgálhatja, hogy a rendelkezésre álló adatok alapján, a bizottság a jogszabályoknak megfelelõ határozatot hozott-e. A Kbt. 62. §-ának (2) bekezdése alapján még azzal is érvelt, hogy a törvény nem a szerzõdés létrejöttének idõpontjára tartalmaz kógens rendelkezést, hanem a szerzõdés megkötésére. Ennek megfelelõen, az ajánlattevõ által már aláírt szerzõdést az ajánlatkérõ képviselõje, a jogszabály által meghatározott határidõt megelõzõen, az eredményhirdetést követõ napon, nem írhatta volna alá. Álláspontja szerint, az alperes az anyagi és az eljárási jogszabályokat betartva, hozta meg a határozatot, ezért kérte a kereset elutasítását. Perköltségre igényt tartott, kérte ennek összegét a per során becsatolt ügyvédi megbízási szerzõdés kivonata alapján, 250 000 Ft ügyvédi munkadíj figyelembevételével megállapítani.
<br>A III. rendû beavatkozó csatlakozott az alperes, valamint az I. és II. rendû beavatkozók által elõadottakhoz. Kiemelte még, hogy amennyiben a közigazgatási eljárásban az alperes tudomására hozták volna a szerzõdés megkötését, az alperesnek lehetõsége lett volna magasabb mértékû bírságot kiszabni, ha a szerzõdés megsemmisítésére már nem lett volna lehetõsége. Kérte a kereset elutasítását, és felperes perköltségben való marasztalását. Ügyvédi megbízási szerzõdést nem csatolt be.
<br>Felperes keresete nem alapos.
<br>A bíróság az alperes határozatának felülvizsgálata során, az államigazgatási eljárás általános szabályairól szóló, többször módosított 1957. évi IV. törvény (Áe.) 72. §-ának (1) bekezdése alapján, a polgári perrendtartásról szóló, többször módosított 1952. évi III. törvény (Pp.) 324. §-ának (1) bekezdése szerint lefolytatott eljárásban, a kereseti kérelem és az ellenkérelem korlátai között kizárólag azt vizsgálhatja, hogy a határozat megfelel-e támadott rendelkezéseiben az anyagi és az eljárási szabályoknak.
<br>A bíróságnak a perben azt kellett megítélnie, hogy a felperes által hivatkozott fõvállalkozói szerzõdés ellenére van-e helye az ajánlatkérõnek a kérelmezõk ajánlatának érvénytelenné nyilvánítására vonatkozó, valamint az azt követõ valamennyi döntésének megsemmisítésének, és erre tekintettel, jogszabálysértõ-e a közigazgatási határozat.
<br>A bíróság a keresetlevél, az alperes nyilatkozata, a felek és a beavatkozók elõadásai és iratai, valamint a tanúk vallomásai, továbbá a közigazgatási iratok alapján megállapított tényállásból kiindulva, a következõkre alapozta döntését.
<br>A közigazgatási határozat felülvizsgálata iránti perben a bíróság a Pp. 339. § (1) bekezdése alapján, a közigazgatási határozat törvényességét vizsgálja. Eszerint, a bíróság a perben nem a közbeszerzési eljárás törvényessége vagy az eljárás nyomán kötött szerzõdés érvényessége kérdésében foglal állást. A közbeszerzési eljárás jogszerûségét annyiban vizsgálja, azt is csak a kereseti kérelem körében, amennyiben azt a közigazgatási határozat érinti. A közigazgatási perben csak a jogszabálysértõ közigazgatási határozat hatályon kívül helyezésére, illetõleg megváltoztatására kerülhet sor. A határozat törvényességét a határozat meghozatalakor fennálló tényállás alapján kell megítélni. A határozat hatályon kívül helyezésének, és új eljárás elrendelésének csak akkor van helye, ha a bíróság azt állapítja meg, hogy az alperes a tényállást nem tárta fel, nem tisztázta teljes körûen, egyes tényeket, bizonyítékokat a közigazgatási szerv nem értékelt. A bíróság megítélése szerint, az alperes eljárása során feltárta és tisztázta a tényállást, a jogszabályoknak megfelelõ, megalapozott döntést hozott.
<br>Az alperes, a felek által nem vitásan, ideiglenes intézkedéssel a szerzõdéskötést megtiltotta. Az errõl szóló határozatot mind az ajánlatkérõ, mind felperes, a jogorvoslati tárgyalást megelõzõen, kézhez kapták. A jogorvoslati tárgyaláson az ajánlatkérõ képviseletében eljáró Hegedûs József polgármester akként nyilatkozott, hogy a szerzõdést még nem kötötték meg. E nyilatkozatát lényegében Hegedûs József tanú a per során is fenntartotta. A szerzõdést a korábbi polgármester általi aláírás ismeretében is komolytalannak tartotta. A jogorvoslati eljáráson nem azt nyilatkozta, hogy a szerzõdést a korábbi polgármester nem írta alá, hanem azt adta elõ, hogy a szerzõdést nem kötötték meg. A jogorvoslati eljárás idején, már az újonnan megválasztott polgármester képviselte jogszabály alapján az ajánlatkérõ önkormányzatot. Ez alapján nem annak van jelentõsége, hogy a korábbi polgármester aláírta-e a szerzõdést, hanem annak, hogy az ajánlatkérõ törvényes képviselõje az ajánlatkérõ nevében, a szerzõdés megkötését elismeri-e, vagy sem. Helyesen hivatkozott arra a felperes, hogy a szerzõdés érvényességével kapcsolatban sem a közigazgatási szerv, sem pedig a közigazgatási határozatot felülvizsgáló bíróság nem foglalhat állást. Ebbõl következõen, a jogvita szempontjából csak az a nyilatkozat lehet releváns, amelyet az ajánlatkérõ törvényes képviselõje tett. Már- pedig ez a képviselõ a jogorvoslati eljárásban úgy nyilatkozott, hogy a szerzõdést nem kötötték meg, e nyilatkozatát a per során sem változtatta meg.
<br>A jogorvoslati tárgyaláson felperes nem vett részt, holott akkor már, nem vitásan, ismerte az ideiglenes intézkedés tartalmát. Távolmaradásával magát fosztotta meg attól, hogy az ügyben nyilatkozatot tegyen, bizonyítási indítványt terjesszen elõ.
<br>Mindazonáltal a bíróság rámutat arra, hogy a felperes keresetlevelében a szerzõdés aláírásával, és annak továbbításával kapcsolatos elõadását a perben lefolytatott bizonyítási eljárás nem támasztotta alá. Felperes szerint Tóth Sándor volt polgármester október 25-én intézkedett a szerzõdés október 28-i, reggeli kézbesítése érdekében. Tóth Sándor 2003. március 18-i nyilatkozata szerint, az aláírt szerzõdést azért tartotta magánál, illetve az iratok között, mivel problémát okozott számára, hogy az új testület alakuló ülésére csak az ajánlati felhívásban rögzített idõpontot követõen kerül sor. Ezért azt a megoldást tartotta jogszerûnek, hogy a felhívásban rögzített idõpontban, azaz 2002. október 28-án reggel, juttassa el a korábban aláírt okiratot felpereshez. Ugyanakkor a tanú a per során úgy nyilatkozott, hogy a szerzõdés aláírásának napján maga személyesen adta át a szerzõdés egy példányát a felperesi cég általa ismeretlen képviselõjének. Október 18-án azonban a polgármester még nem tudhatta, hogy az új képviselõ-testület alakuló ülése mely napon lesz, hiszen a választásokra csak október 20-án került sor. Amennyiben pedig a tanú 2003. március 18-án, közjegyzõ elõtt tett nyilatkozatában elírás van, és a tanúvallomásnak megfelelõen, az iratot október 18-án juttatta el felpereshez, akkor a nyilatkozatban részletesen kifejtett indokok is értelmetlenné válnak. Egyik nyilatkozatból sem következik azonban az a felperesi érvelés, miszerint Tóth Sándor október 25-én intézkedett a szerzõdés október 28-i kézbesítése érdekében. Ez annál is inkább aggályos lenne, mert Tóth Sándor október 25-én már nem volt polgármester.
<br>A tanú vallomása, illetve nyilatkozata alapján ugyancsak nem helytálló az a felperesi érvelés, hogy a szerzõdés felpereshez 2002. október 28-án érkezett. Az ellentmondások sorát fokozza, hogy Tóth Sándor elõadása szerint az aláírásról nem szólt senkinek, ám a szerzõdés egyik aláírt példányát a páncélszekrénybe tette, viszont a polgármesteri munkakör átadás-átvételekor az aláírt szerzõdéspéldányt az új polgármesternek nem adta át, annak hiányát nem jelezte.
<br>Kiemelést érdemel még az a körülmény is, hogy a szerzõdést a jegyzõ ellenjegyzésével nem látta el, nem a hivatali ügykezelési szabályzat szerinti példányszámban készítették, és a szerzõdések nyilvántartásában sem helyezték el. A bíróság által lefolytatott bizonyítási eljárásban, a szerzõdés aláírásának pontos idõpontját, az aláírt szerzõdések útját megnyugtató módon, megállapítani nem lehetett, ám az egyértelmû, hogy az ajánlatkérõ felelõs tisztségviselõi, így a polgármester és a jegyzõ a szerzõdést nem tartják érvényesnek. E meggyõzõdésbõl fakadó polgármesteri nyilatkozatot értékelte az alperes döntésének meghozatalánál.
<br>Mindezeken túl a bíróság még hangsúlyozza, hogy amennyiben a fõvállalkozói szerzõdést Tóth Sándor 2002. október 18-án ténylegesen alá is írta, önmagában még nem jelenti a szerzõdéskötés valamennyi feltételének teljesülését, pusztán a felek általi aláírásból nem következik a szerzõdés létrejötte. A közigazgatási szerv pedig a szerzõdés érvényességét a felperes helyes érvelése szerint nem vizsgálhatja.
<br>A bíróság kiemeli még, hogy a jogorvoslati tárgyalást, a közigazgatási szerv az ajánlati felhívás szerinti szerzõdéskötés idõpontját (2002. október 28.) követõ idõben (2002. november 22.) tartották. A közigazgatási szerv az ajánlatkérõ törvényes képviselõjét így egy korábbi idõpontra esõ cselekménnyel kapcsolatban kérdezte.
<br>A bíróság osztja a II. rendû beavatkozó által elõadottakat, amely szerint a közbeszerzésekrõl szóló, többször módosított 1995. évi XL. törvény, a Kbt. 83. § (1) bekezdése alapján, a közigazgatási szerv által tartott tárgyaláson a felek és az érdekeltek jelen lehetnek, észrevételt tehetnek, a tárgyalás befejezéséig bizonyítékaikat elõterjeszthetik. Felperes a tárgyaláson nem volt jelen, bizonyítékot a tárgyalás befejezéséig nem terjesztett elõ.
<br>A Kbt. 88. § (1) bekezdésének c) pontja alapján, a Bizottság határozatában megsemmisítheti az ajánlatkérõnek a közbeszerzési eljárás folyamán hozott, vagy azt lezáró döntését, kivéve, ha e döntés alapján a szerzõdés már létrejött.
<br>A bíróság kiemeli, hogy az alperes nem a szerzõdést semmisítette meg, erre nincs is jogköre a Kbt. 88. § (1) bekezdése alapján, amint arra a felperes helyesen hivatkozott is, hanem ideiglenes intézkedéssel a szerzõdéskötést megtiltotta, és az ajánlatkérõ eljárást lezáró döntését megsemmisítette. A szerzõdés érvényessége körében a közigazgatási szerv állást nem foglalt, határozatával szerzõdést nem semmisített meg.
<br>A bíróság megítélése szerint, az alperes a tényállás tisztázása körében, az ajánlati felhívásban meghatározott szerzõdéskötési idõpontra figyelemmel, a közbeszerzési eljárásban alkalmazott ideiglenes intézkedése, az ajánlatkérõ törvényes képviselõjének nyilatkozata, valamint a közbeszerzési eljárásban keletkezett, alperes részére megküldött íratok alapján, szem elõtt tartva a Kbt. 83. § (1) bekezdésében foglaltakat is, nem állapíthatta meg, hogy az ajánlatkérõ eljárást lezáró döntése alapján a szerzõdés már létrejött, ezért a Kbt. 88. § (1) bekezdésének c) pontjában foglalt jogkövetkezmény alkalmazásának helye van. A felperes által utóbb, a per során csatolt szerzõdés alapján, nem volt törvényes lehetõség a megalapozott közigazgatási határozat hatályon kívül helyezésére. A per során elõkerült egyébként is aggályos fõvállalkozói szerzõdés nem eredményezte a tényállás megváltoztatását, és nem tette a jogszerû határozatot jogszabálysértõvé. A határozat a felperes által kifogásolt rendelkezése nem jogszabálysértõ, ezért a bíróság a felperes keresetét, mint alaptalant elutasította.
<br>Felperes pervesztes lett, ezért a bíróság a Pp. 78. § (1) bekezdése és a 83. § (1) bekezdése alapján kötelezte az alperes és a beavatkozók költségeinek megfizetésére. A perköltség összegének meghatározásakor a bíróság figyelemmel volt arra, hogy az alperes és a beavatkozók készkiadásokat nem kívántak érvényesíteni, a munkadíjak összegét pedig mérlegelés alapján állapította meg. Ennek során figyelembe vette a képviselõk írásbeli nyilatkozata elkészítésének színvonalát és terjedelmét, a tárgyalásra való felkészülésre fordított idejüket, a tárgyalások számát, valamint az ügy bonyolultságát. Mindezek alapján a bíróság a II. rendû beavatkozó által érvényesíteni kívánt ügyvédi munkadíj összegét eltúlzottnak találta, ezért azt a rendelkezõ részben foglaltak szerint leszállította.
<br>A kereseti illeték viselésérõl a bíróság a költségmentesség alkalmazásáról szóló 6/1986. (VI. 26.) IM rendelet 13. § (2) bekezdése alapján határozott.
<br>Az ítélet elleni fellebbezés lehetõségét a Kbt. 92. §-a biztosítja.
<br>
<br>Budapest, 2003. október 30.
<br>
<br>Dr. Vitál-Eigner Beáta s. k. ,
<br>bíró
<br>
<br>
<br><br></body></html>