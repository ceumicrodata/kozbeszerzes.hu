<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>LEGFELSÕBB BÍRÓSÁG (0657/2004)
</h2>
<br>Kf.VI.38.194/2001/5. szám
<br>
<br>A Magyar Köztársaság Legfelsõbb Bírósága a dr. Krivik Gábor ügyvéd (6000 Kecskemét, Rákóczi út 24.) által képviselt Bács-Kiskun Megyei Állami Közútkezelõ Kht. (6000 Kecskemét, Bocskai u. 5.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott határozat bírósági felülvizsgálata iránt indult ügyben a Fõvárosi Bíróság 13.K.30.997/2001/4. számú ítélete ellen a felperes részérõl 5. sorszám elõterjesztett fellebbezés elbírálása folytán az alulírott napon megtartott tárgyaláson meghozta az alábbi
<br>
<br>ÍTÉLETET:
<br>
<br>A Legfelsõbb Bíróság az elsõfokú bíróság ítéletét megváltoztatja és - az alperes D.21/6/2001. számú határozatát megváltoztatva - a jogorvoslati kérelmet elutasítja.
<br>A le nem rótt kereseti és fellebbezési illetéket az állam viseli.
<br>Köteles az alperes 15 nap alatt megfizetni a felperesnek 20 000 (húszezer) forint együttes elsõ- és másodfokú perköltséget.
<br>Az ítélet ellen további fellebbezésnek nincs helye.
<br>
<br>INDOKOLÁS
<br>
<br>A felperes - mint ajánlatkérõ - a Közbeszerzési Értesítõ 2000. november 22-i számában ajánlati felhívást tett közzé a kezelésében lévõ országos közutak 2001. évi téli síkosságmentesítési feladatainak ellátásához szükséges útszóró só biztosítására, meghatározott üzemmérnökségre történõ teljesítéssel.
<br>Az ajánlati felhívás 14. pontja szerint az ajánlattevõ az ajánlati felhívásban foglalt vállalkozás teljesítésére 1 db alapajánlatot (az összes üzemmérnökségre) és 2 db alternatív (egy vagy több üzemmérnökségre vonatkozó) ajánlatot tehet.
<br>Az ajánlati dokumentáció 1.6. pontjában a felperes a leszállítandó útszóró só 1 tonnájára vonatkozó ajánlatot telephelyenként (egyedi ár) kérte megadni a mellékelt nyomtatványon, amelynek alkalmazását az 5. pontban is elõírta.
<br>A dokumentáció 4. számú mellékletének megfelelõen az adatlapon fel kell tüntetni a szállítót, ismertetni kell a szállítandó só minõségére vonatkozó paramétereket, be kell csatolni a bizonylatokat, valamint táblázatba kell foglalni a telephely nevét, az adott telephelyekhez tartozóan külön-külön oszlopban a nettó és a bruttó ajánlati ár forint/tonna összegét.
<br>A Várfalvi Kft. kérelmezõ ajánlatához olyan tartalmú, 4. számú adatlapot csatolt, amely 3 szállítási határidõre vonatkozóan külön-külön közölte a megjelölt telephelyek nettó és bruttó ajánlati árait.
<br>A felperes a kérelmezõ ajánlatát érvénytelennek nyilvánította, azzal az indokkal, hogy nem a 4. számú melléklet szerinti adatlapnak megfelelõen adta meg az ajánlati árat, másrészt abban számszaki hiba volt.
<br>A kérelmezõ jogorvoslati kérelmében arra hivatkozott, hogy az adatlap szerkezetével kapcsolatos kifogás csupán formai hiba, a számszaki hiba kijavítására pedig a felperesnek lehetõsége lett volna, ezért jogsértõ módon nyilvánította az ajánlatát érvénytelenné.
<br>Az alperes D.21/6/2001. számú határozatával a jogorvoslati kérelemnek helyt adott; megállapította, hogy a felperes megsértette a közbeszerzésekrõl szóló 1995. évi XL. törvény (a továbbiakban: Kbt.) 52. § (1) bekezdését, ezért 1 000 000 Ft bírság megfizetésére kötelezte.
<br>A felperes keresetében az alperes határozatának megváltoztatását és a bírság törlését kérte, hivatkozással arra, hogy a kérelmezõ ajánlatát jogszerûen minõsítette érvénytelennek.
<br>Az elsõfokú bíróság ítéletével a felperes keresetét elutasította.
<br>Az ítélet indokolása szerint az ajánlati dokumentáció 4. számú mellékletében szereplõ adatlap tartalmazza a szállító nevét, a szállítandó só minõségére vonatkozó paramétereket, és a telephelyeknek megfelelõen írja elõ a nettó és bruttó ajánlati árak forint/tonna összegének feltüntetését.
<br>Az elsõfokú bíróság kiemelte, hogy többváltozatú ajánlattétel esetére a felperes külön ajánlati adatlapmintát nem közölt.
<br>Az elsõfokú bíróság megállapítása szerint a kérelmezõ Várfalvi Kft. három különbözõ szállítási határidõre eltérõ ajánlati árért vállalta az útszóró só szállítását, az egyes változatokra vonatkozó ajánlatát a 4. számú ajánlati adatlapján a dokumentáció 4. számú mellékletének megfelelõ tartalommal és szerkezetben állította össze; az eltérés mindössze annyi, hogy az adatlapon a különbözõ szállítási határidõk szerinti három változatban adta meg a nettó és bruttó ajánlati árakat, ugyanazon telephelyek vonatkozásában. Ez a megoldás a dokumentáció 4. számú mellékletének a többváltozatú ajánlatra történõ adaptálása, amely sem formai, sem tartalmi szempontból nem kifogásolható.
<br>A Kbt. 43. § (7) bekezdésére utalva az elsõfokú bíróság megállapította, hogy a kérelmezõ ajánlati adatlapján a nettó árhoz képest a bruttó ár számítása pontatlanul történt; az áfa százalékos mértéke azonban egyértelmû volt, így a bruttó összeg hibás számítása nyilvánvaló számítási hibának minõsül, amely kijavítható.
<br>Kifejtette továbbá, hogy a felperesnek a Kbt. 52. § (1) és (2) bekezdése alapján vizsgálnia kellett az ajánlatok érvényességét; amennyiben ennek során a kellõ körültekintést elmulasztja, mulasztásának jogkövetkezményeit maga tartozik viselni.
<br>Hangsúlyozta továbbá, hogy a Kbt. 88. § (1) bekezdés f) pontja szerint a törvényt megszegõ szervezettel szemben a bírság kiszabása kötelezõ.
<br>Összességében megállapította, hogy a felperes téves indokok alapján nyilvánította a kérelmezõ ajánlatát érvénytelennek.
<br>Az elsõfokú bíróság ítélete ellen a felperes nyújtott be fellebbezést, amelyben elsõdlegesen annak megváltoztatását és a keresetnek helyt adó döntés meghozatalát, a bírság törlését; másodlagosan az elsõfokú bíróság ítéletének hatályon kívül helyezését és az elsõfokú bíróság új eljárásra utasítását kérte.
<br>Elõadta, hogy a kérelmezõ nem a megadott ajánlati adatlapon és az adatlap szerkezete szerint tette meg ajánlatát, így annak összehasonlítása nem történhetett egyértelmû módon, az értékelés alapjául nem szolgálhatott.
<br>Álláspontja szerint a kérelmezõ ajánlatában megjelölt nettó és bruttó értékek eltérése nem minõsíthetõ nyilvánvaló számítási hibának, az eltérõ egységárak megadása a pályázatok értékelése során derült ki. Sérelmezte továbbá a bírság kiszabását, hivatkozással arra, hogy a kérelmezõ megadott áraival semmiképp sem nyerhette volna el a pályázatot.
<br>Utalt arra, hogy a bírság a felperes - mint nonprofit gazdálkodó szervezet részére súlyos gazdasági hátrányt okoz.
<br>Az alperes ellenkérelmében az elsõfokú bíróság ítéletének helybenhagyását kérte, elõadva, hogy a kérelmezõ jogszerûen állította össze többváltozatú ajánlatát úgy, hogy az ajánlati dokumentácíó 4. számú melléklete szerinti mintát alkalmazva azt a különbözõ változatokra adott ajánlathoz megismételte.
<br>Fenntartotta azt a jogi álláspontját, hogy a felperesnek az ajánlatban lévõ nyilvánvaló számszaki hibát ki kellett volna javítania.
<br>Hangsúlyozta, hogy a felperes jogszerûtlenül nyilvánította a kérelmezõ ajánlatát érvénytelennek; ennek megállapítása során, illetve a bírság kiszabásakor pedig az alperes nem követett el jogsértést.
<br>A fellebbezés alapos.
<br>A Kbt. 43. § (1) bekezdése kategorikusan elõírja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.
<br>A Kbt. 52. § (2) bekezdés d) pontja kimondja, hogy érvénytelen az az ajánlat, amely nem felel meg az ajánlati felhívásban, illetõleg a dokumentációban meghatározott feltételeknek.
<br>Mind az alperes határozata, mind az elsõfokú bíróság ítélete abból a körülménybõl vezette le a kérelmezõ ajánlatának érvényességét, hogy az ajánlati felhívás 14. pontja arra a kérdésre, miszerint lehet-e többváltozatú ajánlatot tenni, a következõket tartalmazza: "Az ajánlattevõ az ajánlati felhívásban foglalt vállalkozás teljesítésére 1 db alapajánlatot (az összes üzemmérnökségre) és 2 db alternatív (egy vagy több üzemmérnökségre vonatkozó) ajánlatot tehet."
<br>A fenti elõírást az alperes és az elsõfokú bíróság is többváltozatú ajánlattételnek tekintette. Ennek megfelelõen az alperes arra a jogi álláspontra helyezkedett, hogy a kérelmezõ a többváltozatú ajánlattétel lehetõségével élve vállalta a megadott szállítási idõpontokban eltérõ árért az útszóró só szállítását.
<br>Az elsõfokú bír óság hasonlóképpen úgy foglalt állást, hogy a kérelmezõ három különbözõ szállítási határidõre adott eltérõ ajánlati ára a dokumentáció 4. számú mellékletének a többváltozatú ajánlatra történõ adaptálása.
<br>A Legfelsõbb Bíróság álláspontja szerint az ajánlati felhívás 14. pontjában foglaltak a kérelmezõt nem jogosították fel a szállítási határidõk vonatkozásában többváltozatú ajánlat tételére. Az ajánlati felhívás 14. pontja ugyanis kizárólag a tekintetben enged alternatív ajánlatot, hogy a pályázó az összes üzemmérnökségre, illetve egy vagy több üzemmérnökségre tesz-e szállítási ajánlatot. Ezt az értelmezést támasztja alá az ajánlati felhívás 3. d) pontja is, amely a részajánlat tételének szempontjaként azt a körülményt határozza meg, hogy az ajánlattevõ egy vagy több üzemmérnökség útszóró só biztosítására ad ajánlatot.
<br>Azzal, hogy a kérelmezõ ajánlati adatlapján az ajánlati dokumentáció 4. számú mellékletétõl eltérõ adatokat közölt, illetve meg nem engedett többváltozatú ajánlatot tett, a Kbt. 43. § (1) bekezdése értelmében a Kbt. 52. § (2) bekezdés d) pontja szerinti érvénytelenségi ok, ezért a felperes jogszerûen járt el, amikor a kérelmezõ ajánlatát érvénytelennek minõsítette.
<br>Minthogy a kérelmezõ ajánlata érvénytelen, a Kbt. 53. § (2) bekezdése alapján az eljárás további szakaszában - így az ajánlatok értékelésében sem - vehetett részt; tehát az ügy szempontjából nincs további jelentõsége annak, hogy az ajánlati árakban mutatkozó számszaki eltérést az ajánlatkérõnek ki kellett-e javítania vagy sem.
<br>A fentiekre figyelemmel az alperes és az elsõfokú bíróság téves jogi álláspontra helyezkedett, amikor a kérelmezõ jogorvoslati kérelmét alaposnak találta, ezért a Legfelsõbb Bíróság az elsõfokú bíróság ítéletét megváltoztatta, és - az alperes határozatát megváltoztatva - a kérelmezõ jogorvoslati kérelmét elutasította [Pp. 253. § (2) bekezdése].
<br>A Legfelsõbb Bíróság a Pp. 239. §-a értelmében alkalmazandó Pp. 78. § (1) bekezdése alapján úgy rendelkezett, hogy az alperes köteles megfizetni a felperes elsõ- és másodfokú perköltségét, míg az alperes illetékmentessége folytán a le nem rótt kereseti és fellebbezési illetéket az állam viseli [6/1986. (VI. 26.) IM rendelet 14. §-a].
<br>
<br>Budapest, 2003. október 15.
<br>
<br>Dr. Buzinkay Zoltán s. k., Dr. Darák Péter s. k.,
<br>tanácselnök elõadó bíró
<br>
<br>Dr. Kovács Ákos s. k.,
<br>bíró
<br>
<br>
<br><br></body></html>