<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (0638/2004)
</h2>
<br>
<br>13.K.31.217/2003/5.
<br>
<br>A Fõvárosi Bíróság a dr. Bûrös László ügyvéd (1135 Budapest, Tahi út 53-59.) által képviselt Veszprém Megyei Önkormányzat (8200 Veszprém, Megyeház tér 1.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.121/16/2003.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ
<br>
<br>ÍTÉLETET
<br>
<br>A bíróság a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 10 000 (tízezer) Ft perköltséget.
<br>A kereseti illetéket az állam viseli.
<br>Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Fõvárosi Ítélõtáblához címezve benyújtani.
<br>
<br>INDOKOLÁS
<br>
<br>A felperes mint ajánlatkérõ a 2002. december 18-án közzétett ajánlati felhívásával nyílt közbeszerzési eljárást indított a közbeszerzésekrõl szóló 1995. évi XL. törvény (a továbbiakban: Kbt.) 32. § (1) bekezdése alapján különféle orvosi mûszerek és készülékek beszerzésére.
<br>Az ajánlati felhívás 3. a) pontja a beszerzés tárgyát az alábbi 7 tételben határozta meg:
<br>
<br>1. gõzsterilizáló autokláv
<br>1 db
<br>
<br>2. betegmegfigyelõ telemetriás és Holter-rendszer
<br>1 db
<br>
<br>3. altatógép aneszteziológiai monitorral
<br>1 db
<br>
<br>4. lélegeztetõgép
<br>1 db
<br>
<br>5. ernyõfényképezõ röntgenmunkahely
<br>1 db
<br>
<br>6. közepes kapacitású klinikai kémiai automata, klinikai kémiai automata fotométerrel, a felhasználásához szükséges anyagokkal
<br>1 db
<br>
<br>7. vérgáz-analizátor automata, a felhasználáshoz szükséges anyagokkal
<br>1 db
<br>Az ajánlati felhívás 13. a) pontja szerint az ajánlatok elbírálására az összességében legelõnyösebb ajánlat szempontja alapján kerül sor, a 13. b) pontban meghatározott - 1-tõl 20-ig pontozható - alábbi részszempontok és súlyszámok figyelembevételével:
<br>I. a megajánlott berendezés mûszaki paraméterei, orvos- szakmai elvárásoknak való optimális megfelelõsége, az ajánlati dokumentációban szereplõ követelményekben meghatározottaknál az ajánlatkérõ számára legelõnyösebb módon 10
<br>II. az ajánlatkérõ által fizetendõ ellenszolgáltatás mérték e 8,6
<br>III. garanciális idõ 1
<br>Az elsõ és a második részszemponton belül az ajánlatkérõ a beszerzés tárgyát képezõ 7 tétel szerinti bontásban meghatározta az alszempontokat és azok súlyszámait.
<br>Az ajánlati felhívás 14. pontjában az ajánlatkérõ elõírta, hogy az ajánlattevõ ajánlatát maximum három változatban nyújthatja be az ajánlati dokumentációban meghatározottak szerint.
<br>A 2003. január 28-ig tartó ajánlattételi határidõig az 1. tételben megjelölt gõzsterilizáló autoklávra a Sanamij Budapest Kft. és a HOGE Kft. nyújtott be 1-1 alap és 2-2 alternatív ajánlatot.
<br>Az ajánlatkérõ 2003. március 4-én kihirdette az eljárás eredményét. Az 1. tétel tekintetében a nyertes a HOGE Kft. lett az alternatív ajánlatának alapváltozatával.
<br>Az eljárásról készült 13,5 oldal terjedelmû összegzés tartalmazta az ajánlatkérõ nevét, címét, a beszerzés tárgyát, mennyiségét, az eljárás eredményes voltának megállapítását, az érvényes ajánlatot tevõk nevét, az értékelési szempontot, valamint 9 oldalnyi terjedelemben az értékelési részszempontokat, alszempontokat és súlyszámokat tételenkénti bontásban. Tartalmazta továbbá az érvénytelen ajánlatot tevõk nevét, az érvénytelenség indokát, valamint a nyertes ajánlattevõk nevét, kiválasztásuk indokait. Az ajánlatoknak az egyes részszempontokból és alszempontokból figyelembe vett elemeit és az ezekre adott pontszámokat az ajánlatkérõ egy 11 lapból álló, laponként 1-1 pontozásos táblázatot magába foglaló dokumentumban rögzítette.
<br>A Sanamij Budapest Kft. (kérelmezõ) 2003. március 10-én jogorvoslati kérelmet nyújtott be az alpereshez. Elõadta, hogy az ajánlatkérõ az eredményhirdetésen a Kbt. 61. § (1) bekezdését megsértve nem ismertette az érvényes és érvénytelen ajánlatokat, az elbírált ajánlatokra az egyes részszempontokból adott pontszámot és az összpontszámot, mindössze annyit közölt, hogy az összességében legelõnyösebb ajánlatot a gõzsterilizáló autoklávra a HOGE Kft. tette, összpontszáma 378,72, a kérelmezõé pedig 344,76. Hivatkozott arra is, hogy a pontozás manipulatív, nem az ajánlatok között meglévõ különbségek valós tartalmának megfelelõen történt, és nem az összességében legelõnyösebb ajánlatot hirdették ki nyertesnek, ezzel az ajánlatkérõ megsértette a Kbt. 55. § (6) bekezdését és 59. § (1) bekezdését.
<br>Utóbb sérelmezte, hogy az I. bírálati részszempont negyedik alszempontjából való értékelés nem tükrözi a saját ajánlata és a HOGE Kft. ajánlata közötti tényleges tartalmi különbséget, az ötödik alszempontból való értékelést illetõen nem lehet megállapítani a 2002. éves fejlesztés figyelembevételét, a II. bírálati részszempontnál az ajánlatkérõ jogsértõ módon nem kért magyarázatot a HOGE Kft.-tõl az irreálisan alacsony karbantartási díjra vonatkozó ajánlata miatt, a III. bírálati részszempontnál pedig az ajánlatkérõ nem vette figyelembe, hogy ajánlatukban a sterilizáló kamrára és ajtajára átrozsdásodás és deformálódás ellen 15 év jótállást vállalt.
<br>Kifogásolta továbbá, hogy az összegzésbõl nem derül ki, hogy alapkiépítést vagy opciókkal növelt ajánlatot fogadott el nyertesként az ajánlatkérõ, az ár és a részszempontokhoz tartozó ajánlati elemek nem szerepelnek az összegzésben. A jogorvoslati eljárás során a késõbbiekben további részszempontok szerinti értékelést is vitatatott, és azt is állította, hogy a HOGE Kft. ajánlata érvénytelen, mert nem a kiírás szerinti karbantartási munkákra adta meg ajánlatát, és a ciklusidõket sem az ajánlati kiírás szerint adta meg.
<br>A jogorvoslati kérelem tárgyában 2003. április 2-án tartott tárgyaláson az ajánlatkérõ képviselõje elõadta, hogy az eredményhirdetés 10 órakor kezdõdött és 10 óra 25 perckor fejezõdött be. Az eredményhirdetés elején általános adatokat ismertettek az összegzésbõl, amely kb. fél percet vett igénybe, utána kezdték meg a tételes ismertetést, az elsõ tétel ismertetése kb. két percig tartott. A kérelmezõ képviselõje késve, az elsõ tétel tételes ismertetése után jelent meg, számára az érkezésekor rögtön megismételték az összegzés általános adatait.
<br>Romhányi Károly, a kórház gazdasági igazgatója a tanúvallomásában elõadta, hogy az eredményhirdetés kezdetén valamennyi részszempont és alszempont tekintetében elhangzottak az egyes tételekre vonatkozó adatok. A kérelmezõ képviselõje kb. 2 perc késéssel érkezett meg, kérésére az ajánlatkérõ ismertette a mûszaki feltételek részszempontjából és az ár részszempontjából adott pontszámokat.
<br>Az alperes a 2003. április 9-én kelt D.121116/2003. számú határozatával a jogorvoslati kérelemnek részben helyt adva megállapította, hogy az ajánlatkérõ megsértette a Kbt. 61. § (1) bekezdését. Ezért az ajánlatkérõvel szemben 1 000 000 Ft bírságot szabott ki. Ezt meghaladóan a jogorvoslati kérelmet - részben megalapozatlanság, részben elkésettség miatt - elutasította.
<br>Az alperes a határozat indokolásában leszögezte, hogy a tárgyaláson tett ajánlatkérõi nyilatkozatok, Romhányi Károly tanúvallomása, valamint az összegzés terjedelme alapján megállapítható, hogy az összegzés ismertetése nem történt meg teljeskörûen. Megállapította, hogy az összegzés 13,5 oldalból áll, ez azonban nem tartalmazza az ajánlatoknak az egyes részszempontokból és alszempontokból figyelembe vett elemeit és az ezekre adott pontszámokat. Ezen adatokat az ajánlatkérõ ún. pontozásos táblában rögzítette, ami 11 sûrûn teleírt lapon lévõ adathalmazból áll. Ahhoz, hogy mindez ismertetésre kerüljön, nem elegendõ az eredményhirdetés idõtartamaként az ajánlatkérõ által megjelölt 25 perc, különös tekintettel arra a tényre, hogy a beszerzés 7-féle termékre irányult, e 7-féle termékre 14 érvényes ajánlat érkezett, három bírálati részszempontból - az elsõ részszemponton belül több alszempontból - történt az értékelés. Az összegzés tartalmának nem teljes körû ismertetése által az ajánlatkérõ megsértette a Kbt. 61. § (1) bekezdését.
<br>Az alperes a Kbt. 76. § (1) bekezdésében biztosított jogkörében eljárva a 88. § (1) bekezdés a) , d) és h) pontja szerint rendelkezett. A Kbt. 61. § (1) bekezdésének megsértése miatt az ajánlatkérõ terhére 1 000 000 Ft bírságot szabott ki. A bírság minimumösszegben való kiszabását a Kbt. 88. § (1) bekezdésének f) pontjával és (4) bekezdésével indokolta, és hivatkozott arra, hogy a bírság mértékénél a jogsértések súlyát és a beszerzés értékét vette figyelembe.
<br>A felperes keresetet terjesztett elõ az alperes határozatának bírósági felülvizsgálata iránt. Vitatta a Kbt. 61. § (1) bekezdésének megsértését és a határozattal elrendelt fizetési kötelezettségét. Elõadta, hogy a jogorvoslati eljárásban megjelölt 1. tétel tekintetében mind az összegzésben foglalt adatok, mind a tételre vonatkozó pontozásos tábla adatai a kérelmezõ - elkésetten érkezõ - képviselõjének megjelenéséig ismertetésre kerültek. Az elsõ tétel vonatkozásában az összegzés 13,5 oldalából kb. egy oldal terjedelmû adat tekinthetõ relevánsnak, az ehhez kapcsolódó értékelési tábla szintén egy oldal terjedelmû. Ezen adatok ismertetésére tehát a késés idõtartama alatt sor kerülhetett, egyébként a késés pontos idõtartamának kb. 2-2,5 percben való meghatározása is csak hozzávetõleges. Elõadásának alátámasztására tanúk meghallgatását indítványozta.
<br>Az alperes - fenntartva a határozatában foglaltakat - a kereset elutasítását kérte. Kifejtette, hogy a közbeszerzés 7-féle termékre irányult, 14 érvényes ajánlat érkezett a felpereshez. Három bírálati részszempontból történt az értékelés, az elsõ részszempont 5 alszempontból, a második 2 alszempontból állt. A kérelmezõ az 1. számú tételre nyújtott be ajánlatot, ennek megismerésében volt érdekelt. A döntõbizottsági tárgyaláson elõadottakból megállapíthatóan a kérelmezõ képviselõje az eredményhirdetésrõl 2-3 percet késett, amely idõtartam alatt még akkor sem lehetett volna az összegzésnek és a 11 sûrûn teleírt oldalból álló értékelési táblázatnak az adatait ismertetni, ha azok elsõ oldalán az 1. tétel adatai szerepelnek. Rámutatott arra, hogy az ismertetés nyilvánvalóan az összegzés és a pontozásos tábla tartalma szerinti sorrendben történt, a felperesnek az eredményhirdetésen nem csak az összegzés 1. tételére vonatkozó adatait kellett ismertetni. Ahhoz, hogy az összegzésnek az elsõ tételre vonatkozó értékelési adatai ismertetésre kerüljenek, elõször fel kellett olvasni annak hat oldalát, de a 6. oldal szövegébõl sem állapíthatók meg a kapott pontszámok és azok indokai. Az értékelés tényleges adatait a pontozásos tábla tartalmazza, amelyben az 1. tételre megajánlott készülék adatai két oldalt foglalnak el. Csak ezeknek érthetõ, követhetõ ismertetése minimum 6 percet vesz igénybe, de ezt az ismertetést meg kellett elõznie az összegzés 6-13. oldalán foglaltak ismertetésének. A felperes az idõtartamot illetõen kiragadta az 1. tételre vonatkozó adatok ismertetéséhez szükséges idõt, és figyelmen kívül hagyta azt, hogy az összegzés további 6 tételre vonatozó adatokat is tartalmaz. A néhány perc idõtartam alatt akkor sem lehetett volna érthetõen, követhetõen ismertetni az 1. tétel adatait, ha azok felolvasását az összegzésbõl és a pontozásos táblából kiemelve elõrehozta volna a felperes.
<br>A felperes keresete alaptalan.
<br>A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.
<br>A bíróságnak abban a kérdésben kellett állást foglalnia, hogy a felperes az eljárásról készült írásbeli összegzés eredményhirdetésen történõ ismertetésekor megsértette-e a Kbt. 61. § (1) bekezdését, és erre figyelemmel a vele szemben alkalmazott bírság jogszerûnek tekintendõ-e.
<br>A Kbt. 79. § (3) bekezdése értelmében a jogorvoslati kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.
<br>A bíróság rámutat arra, a jogorvoslati kérelem szerint a kérelmezõ az ajánlatkérõ eljárást lezáró döntését az 1. tétel szerinti 1 db gõzsterilizálóra vonatkozó ajánlatok tekintetében találta jogszabálysértõnek, de az összegzés ismertetésével kapcsolatban a jogorvoslati kérelmét nem szûkítette le az 1. tételre. A kérelmezõ valóban csak az 1. tételhez tartozó adatok ismertetésében volt érdekelt, de - a Kbt. 79. § (3) bekezdésére figyelemmel - nem volt jogszabályi akadálya annak, hogy a jogorvoslati kérelmében az összegzés teljes ismertetésének elmulasztását jog-, ill. érdeksérelem hiányában is kifogásolja.
<br>A Kbt. 61. § (1) bekezdése értelmében az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.
<br>A Kbt. 5. számú mellékletének 2. a) pontja szerint az összegzésnek tartalmaznia kell az érvényes ajánlatot tevõ, ki nem zárt és alkalmasnak talált ajánlattevõk nevét, ajánlatuknak az elbírálás szempontja és - az összességében a legelõnyösebb ajánlat választása esetén - annak elbírálási részszempontjai szerinti tartalmi elemeit, a 2. b) pont alapján a pontszámokat ajánlattevõnként. A 2. c) pont szerint az összegzésben az ajánlatkérõnek közölnie kell a táblázatban szereplõ értékelési pontszámok indokolását is.
<br>A Kbt. 5. számú melléklet 3. pontja értelmében az ajánlatkérõnek meg kell jelölnie az érvénytelenség, a kizárás vagy az alkalmatlanság indokait.
<br>A bíróság a rendelkezésre álló adatok alapján megállapította, hogy a kérelmezõ képviselõje a közbeszerzési eljárás eredményhirdetésén 2-3 perc késéssel jelent meg, amikor az összegzés ismertetése már folyamatban volt. Az összegzés teljes ismertetése 25 perc alatt megtörtént.
<br>Az összegzés és a pontozásos táblákat tartalmazó dokumentum tartalma, terjedelme alapján a bíróság egyetértett azzal az alperesi megállapítással, hogy a kérelmezõ képviselõjének megérkezéséig az 1. tételhez tartozó adatok ismertetésére nem kerülhetett sor, és a 25 perces idõtartamban sincs lehetõség az összegzés és a pontokat tartalmazó táblázatok adatainak felolvasására. Az összegzés 13,5 oldalból áll, az nem tartalmazza az ajánlatoknak az egyes részszempontokból és alszempontokból figyelembe vett elemeit és az ezekre adott pontszámokat, amely adatok egy külön dokumentumban - ún. pontozásos táblákban - kerültek rögzítésre. A beszerzés 7-féle termékre irányult, a beérkezett 14 érvényes ajánlatot az ajánlatkérõ három értékelési részszempont alapján bírálta el. A 7 tétel tekintetében az elsõ értékelési részszempontnál tételenként változó, 6-9 értékelési alszempont került meghatározásra, a második részszempontnál 1-4 alszempontból történt az értékelés.
<br>A bíróság álláspontja szerint életszerûtlen az a felperesi állítás, hogy a 2-3 perces idõtartam alatt az 1. tételhez tartozó adatok ismertetésére sor kerülhetett, Ezen idõtartam alatt az összegzésnek az ajánlati felhívásban már közölt - az ajánlatkérõre, a beszerzés tárgyára, mennyiségére, értékelési szempontjaira, súlyszámaira vonatkozó - adatait tartalmazó elsõ 6 oldala oldalanként egy percnél rövidebb idõ alatt nem volt felolvasható, az 1. tétel adatainak ismertetésére pedig csak ezt követõen kerülhetett sor. Amennyiben az ajánlatkérõ az 1. tétel adatainak felolvasásával kezdi az összegzés ismertetését, erre a 2-3 perces idõtartam nem sem elegendõ, figyelemmel az értékelési szempontokat és pontszámokat feltüntetõ, 2 oldal terjedelmû pontozásos táblára és az összegzés vonatkozó 1-2 oldalnyi terjedelmére. Ezen túlmenõen az alperes az összegzés ismertetésének 25 perc alatt történõ teljesíthetõségét is vizsgálta és állapította meg azt, hogy ennyi idõ nem elegendõ az összegzés és a pontozásos táblák adatainak teljes körû ismertetésére. Ezt az alperesi megállapítást az ismertetendõ adatok terjedelme kétségkívül megalapozza, ezért az ezzel ellentétes felperesi állítás bizonyítása a felperes által megjelölt tanúktól sem várható.
<br>Mivel a rendelkezésre álló adatok az ügy érdemi eldöntéséhez elegendõ alapul szolgáltak, a bíróság a felperes bizonyítási indítványát mellõzte.
<br>A kifejtettek alapján a bíróság - az alperessel egyezõen - azt állapította meg, hogy a felperes az eljárása során a Kbt. 61. § (1) bekezdését megsértette.
<br>A Kbt. 88. § (1) bekezdés f) pontja értelmében az alperes határozatában bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg, amely jelen esetben 1 000 000 Ft.
<br>A bíróság a fenti szabályozásra tekintettel megállapította, hogy a bírság kiszabása is a vonatozó jogszabályi elõ írásoknak megfelelõen történt.
<br>A bíróság a perköltség viselésérõl a Pp. 78. § (1) bekezdése alapján határozott.
<br>A kereseti illetékre vonatkozó rendelkezés a 6/1986. (VI. 26.) IM rendelet 13. § (1) bekezdésén alapul.
<br>
<br>Budapest, 2003. október 1.
<br>
<br>Nagyné dr. Fürjes Erzsébet s. k.,
<br>bíró
<br>
<br>
<br><br></body></html>