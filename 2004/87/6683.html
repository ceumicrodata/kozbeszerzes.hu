<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6683/2004)
</h2>
<br>1024 Budapest, Margit krt. 85.
<br>Ikt.sz.: D.341/10/2004.
<br>
<br>Tárgy: a TISRI Rt. jogorvoslati kérelme a Budapesti Rendõr-fõkapitányság közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A TISRI Rt. (1106 Budapest, Maglódi út 17., képviseli: dr. Mancsiczky László ügyvéd, 4042 Debrecen, Pallagi u. 13., a továbbiakban: kérelmezõ) jogorvoslati kérelmét, melyet a Budapesti Rendõr-fõkapitányság (1139 Budapest, Teve u. 4-6., a továbbiakban: ajánlatkérõ) "A Budapesti Rendõr-fõkapitányság dolgozói közül 400 fõ részére szállóférõhely biztosítása 4 fõs szobákban" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére álló iratok, valamint szóbeli és írásbeli nyilatkozatok alapján az alábbi tényállást állapította meg.
<br>Ajánlatkérõ 2004. április 26-án a Közbeszerzési Értesítõ 46. számában tette közzé ajánlati felhívását nyílt eljárás megindítására a rendelkezõ részben megjelölt tárgyban K. É. - 3363/2004 szám alatt.
<br>Az ajánlati felhívás 3. b) pontja szerint a teljesítés helye az ajánlattevõ által ajánlott objektum.
<br>Az ajánlati felhívás 3. c) pont szerint az ajánlattevõ részajánlatot nem tehet.
<br>Az ajánlati felhívás 4. pontja szerint a teljesítés határideje, illetve a szerzõdés idõtartama 2004. június 1.-2006. december 31.
<br>Az ajánlati felhívás 11. a) pontjában ajánlatkérõ meghatározta az ajánlattevõk pénzügyi, gazdasági és mûszaki alkalmasság igazolására kért adatokat.
<br>A felhívás 11. b) pontjában az ajánlattevõknek a szerzõdés teljesítésére alkalmatlanná minõsítésének szempontjait határozta meg. Ezek között a második francia bekezdésben a forgalmi adatokra a következõ elõírás található:
<br>- "Ajánlattevõ 2003. évi, közbeszerzés tárgyában elért forgalma nem éri el az ajánlatának éves összegét és 2002. évi közbeszerzés tárgyában elért forgalma nem éri el ajánlata éves összegének a 80%-át."
<br>A harmadik francia bekezdés a referencia tekintetében elõírta:
<br>- "Ajánlattevõ nem rendelkezik a közbeszerzés tárgyában legalább 1 éven keresztül folyamatosan, illetve 350 fõ részére biztosított, költségvetési szervnél végzett pozitív referenciával és nem csatolja az errõl szóló referencialevelét."
<br>A felhívás 13. a) pontja szerint az ajánlatok elbírálásának szempontja az összességében legelõnyösebb ajánlat szempontja.
<br>Az ajánlattételi határidõt 2004. június 4-ében határozta meg az ajánlatkérõ.
<br>Kérelmezõ 2004. május 20-án nyújtotta be jogorvoslati kérelmét, melyben elõadja, hogy számára teljesen érthetetlen, miként lehetséges az, hogy egy egyszerû "400 fõ részére szállóhely biztosítása 4 fõs szobákban" tárgyú közbeszerzés esetén miért van szükség arra, hogy a potenciális ajánlattevõ 2003. évben a közbeszerzés tárgyában elért forgalma érje el az ajánlatának éves összegét, míg 2002. évben a közbeszerzés tárgyában elért forgalma érje el ajánlata 80%-ának összegét. Ugyanígy teljesen érthetetlen, hogy miért kell egy éven keresztül közbeszerzés tárgyában folyamatosan 350 fõ részére biztosított, költségvetési szervnél végzett tevékenységet igazolnia a potenciális ajánlattevõknek.
<br>A felhívás 11. b) pont második és harmadik francia bekezdésében rögzített alkalmassági feltételek kérelmezõ álláspontja szerint súlyosan sértik az esélyegyenlõséget, a verseny tisztaságát és indokolatlanul korlátozzák az ajánlattevõk körét.
<br>Álláspontja szerint a közbeszerzéssel érintett szolgáltatás semmilyen specialitással nem rendelkezik, ami indokolttá tehetné az ilyen típusú feltételek rögzítését az ajánlati felhívásban. Elõadottakra tekintettel kéri a jogsértés megállapítását, a felhívás támadott 11. b) pontja 2. és 3. francia bekezdésének megsemmisítését, az ajánlatkérõ költségekben történõ marasztalását, valamint azt, hogy a Döntõbizottság ideiglenes intézkedéssel az eljárást függessze fel.
<br>A Döntõbizottság a 2004. június 3-án kelt D.341/5/2004. sz. határozatával a közbeszerzési eljárást felfüggesztette.
<br>Ajánlatkérõ észrevételében elsõdlegesen a jogorvoslati kérelem elkésettségére hivatkozik. Elõadja, hogy a felhívás a Közbeszerzési Értesítõ 2004. április 26-i számában jelent meg. Ezt követõen a TISRI Rt. a Glória Kft. részére 2004. május 4-én megvásárolta a dokumentációt, tehát a tudomásra jutás legkésõbbi idõpontja 2004. május 4-e. Erre tekintettel, amennyiben ajánlatkérõ nem korábban postai úton, hanem 20-án személyesen nyújtotta be a kérelmét, az elkésett. Másodlagosan alaptalanság miatt kéri a kérelmet elutasítani. Álláspontja szerint kérelmezõ azon véleménye, hogy az ajánlati felhívás közzétételével ajánlatkérõ megsértette a Kbt. 24. § (1) és (2) bekezdését, a 33. § (1) bekezdését, valamint az 44. § (7) bekezdését, alaptalan.
<br>Ajánlatkérõ elsõdleges humánpolitikai célja a személyi állomány megtartása. Ennek alapvetõ feltétele a rendezett háttér, a rendelkezésre álló szabadidõ eltöltésének kulturált, biztonságos módja. Ajánlatkérõ ezt a célt vette figyelembe az ajánlati felhívás közzétételekor és a Kbt. keretein belül határozza meg az ajánlattevõkre vonatkozó alkalmassági feltételeket.
<br>Ajánlatkérõ nem sértette meg a Kbt. 24. § (1) és (2) bekezdését, hiszen az eljárás eddigi szakasza során teljes mértékben betartotta a versenytisztaságot és a nyíltságot, valamint ajánlattevõ székhelyére és a mûszaki, gazdasági feltételeken túl egyéb körülményeire vonatkozóan nem alkalmazott megkötést.
<br>Ajánlatkérõ nem sértette meg a Kbt. 33. § (1) bekezdését sem, hiszen az ajánlati felhívás alapján egyetlen ajánlattevõ sem került elõnybe, így egy ajánlattevõ sem rendelkezett többlet információval a teljesítés vonatkozásában.
<br>Ajánlatkérõ nem sértette meg a 44. § (7) bekezdését sem, mert az ajánlati felhívás 11. b) pontjában meghatározott alkalmatlansági feltételek a szerzõdés teljesítéséhez ténylegesen szükséges feltételek mértékéig korlátozottak.
<br>Ajánlatkérõ nem élt teljes mértékben a Kbt. 44. § (1) bekezdés c) pontjában biztosított lehetõséggel, hiszen a lehetséges 3 év helyett 2 év forgalmáról kért nyilatkozatot ajánlattevõktõl és alkalmatlanságként kizárólag a közbeszerzés tárgyában elért forgalom vonatkozásában határozott meg feltételt. Ennek mértéke a jelen szerzõdéshez viszonyítva nem túlzó, hiszen egy ilyen mértékû szerzõdés teljesítésének biztonsága érdekében elvárható, hogy ajánlattevõ az adott tárgyban (szállóférõhelyek biztosítása) rendelkezzen értékelhetõ forgalommal és múlttal.
<br>Referencia: ajánlattevõ nem rendelkezik a közbeszerzés tárgyában legalább egy éven keresztül folyamatosan 350 fõ részére biztosított költségvetési szervnél végzett pozitív referenciával, nem csatolja errõl szóló referencialevelét. Ajánlatkérõ álláspontja szerint ezzel az elõírással szintén nem sértették meg a Kbt. 44. § (7) bekezdését, valamint a kérelmezõ kérelmében megjelölt egyéb törvényi helyeket sem, hiszen a beszerzés maximális mennyisége 400 fõ &plusmn;20%, tehát 480 fõ, ehhez képest a 350 fõs referencia 73%-os mennyiség. A referencia bekérése során ajánlatkérõ nem határozott meg területi korlátot, nem írt elõ aránytalanul magas referencialevél-számot (összesen 1), nem korlátozta a teljesítést fegyveres vagy akár rendõrségi szervre, tehát biztosította az esélyegyenlõséget.
<br>Ajánlatkérõnek érdeke, hogy a szállón elhelyezett állományának körülményeit biztosítva lássa, ezért szükséges feltétel a közbeszerzés tárgyában magas számú kontingens részére folyamatosan biztosított szolgáltatásban való gyakorlat, ugyanis ez a teljesítés mind kapcsolattartásban, mind jellegében eltér a rövid távon vagy egyénileg nyújtott szolgáltatástól. Ajánlatkérõ a szerzõdés biztonságos teljesítéséhez elengedhetetlenül szükséges feltételek alkalmazásával ajánlattevõ közbeszerzés tárgyában eddig elért tapasztalatát vizsgálta és írt elõ feltételeket. Ennek mértékével egyáltalán nem sértette meg a Kbt. 44. § (7) bekezdését, valamint a 24. § (1) és (2) bekezdését és a 33. § (1) bekezdését sem.
<br>Ajánlatkérõ tájékoztatta a Döntõbizottságot, hogy az ajánlati felhívását módosította. A felhívás 3. a) pontja a következõk szerint módosult: "A Budapesti Rendõr-fõkapitányság dolgozói közül 150 fõ részére szállóférõhely biztosítása maximum 4 fõs szobákban."
<br>Ajánlatkérõ fenntartja a jogot a fenti létszám &plusmn;30%-kal történõ változtatására a szerzõdéskötés idõpontjában.
<br>A felhívás 4. pontja úgy módosult, hogy a teljesítés határideje, vagy a szerzõdés idõtartama a szerzõdés aláírásától határozatlan ideig.
<br>A 11. b) pont szerint a forgalmi adatok a következõk szerint módosultak:
<br>- Ajánlattevõ 2003. évi közbeszerzés tárgyában elért forgalma nem éri el az ajánlatának éves összegét és a 2002. évi közbeszerzés tárgyában elért forgalma nem éri el ajánlata éves összegének 80%-át.
<br>- Referencia: ajánlatkérõ nem rendelkezik a közbeszerzési tárgyában legalább egy éven keresztül folyamatosan 100 fõ részére biztosított költségvetési szervnél végzett pozitív referenciával és nem csatolja errõl szóló referencialevelét.
<br>Ajánlatkérõ észrevételében azt nyilatkozta, hogy a Döntõbizottság ideiglenes intézkedését tudomásul vették, az eljárást a jogorvoslattal kapcsolatos eljárás határozatáig felfüggesztették. Errõl a dokumentációt megvásárló ajánlattevõket írásban értesítették.
<br>A 2004. június 17-én megtartott tárgyaláson kérelmezõ elõadta, hogy gazdasági társaságuk 1 éve alakult, munkásszállót kívánnak mûködtetni, a jelen közbeszerzés tárgyával kapcsolatban el is kezdték az átépítési munkálatokat. A használatbavételi engedélyük még nincs meg, de az engedélyeztetési folyamatát elindították. Elõadta azt is, hogy a lakóhelyszerû elhelyezést tudnák biztosítani. Több mint 150 millió forintot fordítottak a komplexum felújítására, a legmodernebb tûzvédelmi és riasztóeszközökkel szerelték fel és ezen túl is az egész berendezés teljesen új, megfelelõ szakemberekkel rendelkeznek. A kötendõ szerzõdésben amúgy is megfelelõ garanciákat ki lehet kötni.
<br>Ajánlatkérõ a tárgyaláson az elkésettségére vonatkozó indítványát visszavonta. Elõadta, hogy az ajánlati felhívást módosították, 150 fõ &plusmn;30%-ban lett meghatározva, valamint 100 fõre csökkent a referenciakontingens is.
<br>A felhívás 11. b) pontjával kapcsolatban elõadta, hogy rendõri állomány kerül elhelyezésre, amely fõként operatív tevékenységet fog végezni. Ajánlatkérõ megvizsgálta, hogy kb. milyen célú tevékenységet végzõk vesznek igénybe ilyen szálláslehetõséget. Ilyen az építõipar, az iskolai kollégiumok, de az ilyen gyakorlattal rendelkezõk nem felelnek meg az õ speciális igényeiknek, hiszen nekik legalább egyéves elhelyezést kell biztosítani a rendõri állománynak. Ennek az elhelyezésnek lakóhelyszerûnek kell lennie, a rendõrök váltott mûszakban dolgoznak, ehhez kell igazítani a takarítást és a kapcsolattartást a megbízóval. Ismereteik szerint az ilyen jellegû elhelyezésben a költségvetési szervek elhelyezésére szakosodott, vagy ilyen profilú szállodaintézmények a megfelelõek. Ez az elõírás arra irányult, hogy ajánlatkérõ megbizonyosodjon arról, hogy a jelentkezõ rendelkezik ilyen jellegû tapasztalattal. Elõadta azt is, hogy a kérelmezõ nem is kívánt részt venni az eljárásban, hiszen a Glória Kft. helyett vette meg a dokumentációt. Ajánlatkérõ a kérelmezõ egyéb érdekelti minõségét nem vitatta, tehát elismerte, hogy jelen jogorvoslati eljárásban ügyfélképes a kérelmezõ.
<br>A Döntõbizottság a jogorvoslati kérelmet megalapozatlanság miatt az alábbiak szerint elutasítja.
<br>A Kbt. 24. § (1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.
<br>A Kbt. 24. § (2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.
<br>A Kbt. 33. § (1) bekezdése szerint az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.
<br>A Kbt. 44. § (7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Döntõbizottságnak a jogorvoslati kérelem körében abban kellett állást foglalnia, hogy az ajánlatkérõ ajánlati felhívása 11. b) pontjának második és harmadik francia bekezdése jogszabálysértõ-e.
<br>A Kbt. 44. § (1) bekezdés c) pontja szerint az ajánlattevõnek, illetve az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható az elõzõ legfeljebb 3 évi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával. A Kbt. 44. § (2) bekezdés a) pontja szerint az ajánlattevõnek, illetve az alvállalkozónak a szerzõdés teljesítéséhez szükséges mûszaki alkalmassága igazolható az elõzõ legfeljebb 3 év legjelentõsebb szállításainak, szolgáltatásainak. A Kbt. 44. § (6) bekezdése szerint az ajánlati felhívásban meg kell határozni, hogy az (1) illetve (2) bekezdésekben foglaltakkal összefüggõ mely körülmények megléte, illetõleg hiánya, hogy azok milyen mértékû fogyatékossága miatt minõsíti az ajánlatkérõ az ajánlattevõt, illetve az alvállalkozót alkalmatlannak a szerzõdés teljesítésére.
<br>A Döntõbizottság elfogadta ajánlatkérõ indokolását az elõírt forgalmi, követelmények tekintetében. A Kbt. 44. § (1) bekezdés c) pontja szerint ajánlattevõnek a szerzõdés teljesítéséhez szükséges pénzügyi és gazdasági alkalmassága igazolható az elõzõ legfeljebb 3 évi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával. Ajánlatkérõ a felhívás 11. b) pontjában kérte a forgalmi adatokat akként, hogy a törvény által lehetõvé tett 3 évi teljes forgalmi adatok bekérése helyett mindössze a 2003. évi, illetve a 2002. évi forgalmi adatok tekintetében kérte az általa meghatározott szinteket. A 2002. év forgalmi adatának követelményszintje is csökkentésre került, hiszen az mindösszesen a közbeszerzés tárgyában elért forgalom éves összegének 80%-ában lett meghatározva.
<br>A Döntõbizottság álláspontja szerint - figyelembe véve az ajánlati felhívás módosítását is - ajánlatkérõ az alkalmassági, illetve alkalmatlansági követelményeket a forgalmi adatok körében a Kbt. szabályainak megfelelõen állapította meg, azok egymással összhangban vannak, mértékük nem túlzó.
<br>A Döntõbizottság elfogadta ajánlatkérõ indokolását a referencia tekintetében is. A felhívás eredeti és módosított referencia-elõírási szintjének követelménye alatta marad az elhelyezési kontingensek mennyiségéhez képest, ezért e körben az alkalmassági, alkalmatlansági követelmények összhangban vannak egymással, azok mértéke nem túlzó.
<br>A Döntõbizottság elfogadta ajánlatkérõ indokolását a tekintetben is, hogy költségvetési szervnél végzett pozitív referenciát írt elõ az ajánlatkérõ.
<br>A Döntõbizottság álláspontja szerint egy elhelyezésre váró rendõri kontingens kiszolgálása bizonyos mértékû speciális feltételek megkövetelését indokolttá teszi. Egy rendõri állomány elhelyezése pl. egy mûködõ munkásszálláson vagy diákszálláson elképzelhetõ, hogy a késõbbiek során - az eltérõ életvitelre tekintettel - problémák forrása lehet. Elfogadható az az indokolás, hogy a rendõrség részére a lehetséges referenciák közül leginkább olyan referenciák felelnek meg, amelyek legalább köztisztviselõi állomány elhelyezését már pozitívan bizonyították.
<br>A fentiekre tekintettel a Döntõbizottság álláspontja szerint - figyelembe véve az ajánlati felhívás 11. b) pont második és harmadik francia bekezdésében foglaltak módosítását is - ajánlatkérõ a Kbt. 44. § (1) bekezdés és (2) bekezdése szerint határozta meg az alkalmassági, alkalmatlansági feltételeket, azok egymással összhangban vannak, azok a beszerzés tárgyára és becsült értékére figyelemmel a szerzõdés teljesítéséhez ténylegesen szükséges feltételek mértékéig lettek elõírva.
<br>Az elõzõekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította, és a h) pont szerint - tekintettel arra, hogy jogszabálysértés megállapítására nem került sor - rendelkezett a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 29.
<br>
<br>Dr. Szaller Ottó s. k.,	Székelyné Bihari Mária s. k.,
<br>közbeszerzési biztos	közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>