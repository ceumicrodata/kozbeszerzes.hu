<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6682/2004)
</h2>
<br>1024 Budapest, Margit krt. 85.
<br>Ikt.sz.: D.338/8/2004.
<br>
<br>Tárgy: a Foton Kft. jogorvoslati kérelme a Társasház Deák tér 53-67. Sopron közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a FOTON Kft. (9400 Sopron, Ipar krt. 4/B, a továbbiakban: kérelmezõ) által a Társasház Deák tér 53-67. Sopron (9400 Sopron, Magyar u. 19., képviseli: Soproni Ingatlankezelõ Kft., 9400 Sopron, Magyar u. 19., a továbbiakban: ajánlatkérõ) "112 lakásos meglévõ panelházban az érvényes hõtechnikai szabványoknak megfelelõ energiatakarékosságot eredményezõ mûanyag nyílászárók elhelyezése, a meglévõ nyílászárók bontásával és a szükséges kiegészítõ munkákkal együtt" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonására tekintettel - megszünteti.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>A Közbeszerzési Értesítõ 41. számában közzétett K. É. - 2718/2004 számú hirdetménnyel ajánlatkérõ részvételi felhívást tett közzé gyorsított tárgyalásos eljárásra a fent megjelölt tárgyban. A teljesítés határideje: 2004. szeptember 30.
<br>Ajánlatkérõ korábbi teljesítési határidõ vállalását elfogadja. A részvételi felhívás 9. c) pontjában meghatározott ajánlatok elbírálásának a szempontja a Kbt. 34. § (1) bekezdés b) pontja szerint az összességében legelõnyösebb ajánlat.
<br>Ajánlatkérõ az elbírálás részszempontjait az ajánlati felhívásban határozta meg:
<br>részszempontok
<br>súlyszámok
<br>- ajánlati ár (Ft)
<br>55
<br>- teljesítési határidõ
<br>20
<br>- késedelmi kötbér mértéke (Ft/nap)
<br>5
<br>- jótállás idõtartama (hónap)
<br>5
<br>- jótállási biztosíték összege a jótállás teljes idõtartamára (%)
<br>5
<br>Az értékelés során adható pontszám: 1-10. Valamennyi részszempont tekintetében ajánlatkérõ a legkedvezõbb ajánlatot 10 ponttal értékeli, az ajánlat ettõl eltérõ részszempontonkénti tartalmi elemeinek pontszámai az eltérés mértékének megfelelõ arányosítással kerülnek meghatározásra. Ajánlatkérõ irreálisnak tekinti, így érvénytelennek minõsíti a szerzõdéskötéstõl számított 4 hét alatti kivitelezési határidõt, a 2004. szeptember 30. utáni teljesítési határidõt, a 30 000 Ft/nap alatti és a 200 000 Ft/nap feletti késedelmi kötbér mértékét, az 1 év alatti és 10 év feletti jótállási idõtartamot tartalmazó ajánlatot, valamint a szerzõdés nettó összegére vetített 5% alatti és 15% feletti jótállási biztosíték összegét a jótállás teljes idõtartamára.
<br>Ajánlatkérõ dokumentációt is készített. A dokumentáció 11.2. pontja a szerzõdéses feltételek között rögzíti, hogy a szerzõdõ felek a vállalkozási díj összegét fix összegû átalányáron határozzák meg az elfogadott árajánlat alapján. A dokumentáció III. pontjában határozta meg ajánlatkérõ, hogy az ajánlatokat milyen szempontok és feltételek szerint kéri megadni.
<br>A dokumentáció 1. számú melléklete a felolvasólap, amelyen az ajánlati ár az alábbi bontásban szerepel:
<br>	Ajánlat nettó összege	áfa 25%	Ajánlat bruttó összege
<br>	(Ft)	(Ft)	(Ft)
<br>A dokumentációban az egyéb feltételek között szerepel, hogy "A felolvasólap adatait vesszük figyelembe az ajánlatok értékelésénél".
<br>Az ajánlattételi határidõre, 2004. április 30-ra ajánlatot tettek: kérelmezõ, Poliprofil Ablak-Ajtó Centrum Kft., Rigan Kft. és a Czumpf és Dubek Kft.
<br>Ajánlatkérõ közbeszerzési bizottsága 2004. május 4-én egyhangú döntést hozott arról, hogy mind a négy beérkezett ajánlat érvényes volt, a dokumentációban meghatározott értékelési szempontok alapján. A legtöbb pontértéket a kérelmezõ ajánlata érte el, a második legtöbb pontértéket a Poliprofil Kft. kapta. A két ajánlat közötti eltérés 3,54%, amely alapján a közbeszerzési bizottság a kis mértékû eltérés miatt a két ajánlatot azonosnak értékelte és a nyertes ajánlatnak a Poliprofil Kft. 39 221 023 Ft összegû ajánlatát fogadta el. A második legkedvezõbbnek kérelmezõ 36 300 056 Ft összegû ajánlatát minõsítette ajánlatkérõ. Döntésüket azzal indokolták, hogy a összességében legkedvezõbb ajánlat kiválasztásakor az alábbi szempontokat is figyelembe vették:
<br>- kérelmezõ ajánlata elfogadása esetén 59 tulajdonosnak többletbefizetési, 28 tulajdonosnál visszafizetési kötelezettség jelentkezne,
<br>- a közbeszerzési bizottság a társasház felügyelõbizottsága javaslatát figyelembe véve hozta meg a döntést,
<br>- a társasház a két legkedvezõbb ajánlat közül a Poliprofil Kft. referenciamunkáit találta kedvezõbbnek.
<br>A bonyolító felhívta a közbeszerzési bizottság figyelmét, hogy ha az értékelõtáblázat szerinti helyezéstõl eltérõ döntést hoznak és azzal valamelyik ajánlattevõ nem ért egyet, jogorvoslatot kezdeményezhet, ami a szerzõdéskötés határidejét és az elnyert támogatás megvalósulását veszélyeztetheti.
<br>A közbeszerzési bizottság döntését 2004. május 4-én kihirdették.
<br>A szerzõdést 2004. május 13-án megkötötték.
<br>Kérelmezõ 2004. május 19-én nyújtott be hiányosan jogorvoslati kérelmet. A Döntõbizottság felhívására a hiányt 2004. június 1-jére pótolta.
<br>Kérelmezõ kéri, hogy a Döntõbizottság semmisítse meg ajánlatkérõ pályázati értékelését és annak eredményét, kötelezze ajánlatkérõt a pályázatok újra értékelésére és a pályázati felhívásának megfelelõ eredmény kihirdetésére ideiglenes intézkedéssel az eljárást függessze fel és a szerzõdéskötést tiltsa meg. Indoklásként elõadja, hogy a felhívásban az elbírálás szempontjaként ajánlatkérõ az összességében legelõnyösebb ajánlat kiválasztását jelölte meg. Az eredményhirdetéskor ezzel ellentétben a Profil Ajtó-Ablak Centrum Kft. kérelmezõ ajánlatánál kedvezõtlenebb ajánlatát hirdették ki nyertesnek. Az elbírálás során kérelmezõ 778,5, míg a nyertes 751,85 pontértékkel rendelkezett. Álláspontjuk szerint kérelmezõ pontértéke helyesen számolva 814,2, míg a nyertes pontértéke 709,0. Álláspontjuk szerint ajánlatkérõ jogsértést követett el.
<br>Ajánlatkérõ észrevételében elõadja, hogy álláspontjuk szerint ajánlatkérõ jogosult a kiírásban közzétett szempontok alapján az összességében legelõnyösebb ajánlat kiválasztására. Hivatkozik az EBH 1999/172. számú határozatra, mely szerint a kiírásban szereplõ szempontokat komplexen, nem mechanikus matematikai mûveletek alkalmazásával kell értékelni. Az ajánlatok összehasonlításakor figyelembe vették az egyes ajánlati elemekre - ablak, szakipari fal -, és a különbözõ méretû lakásokra tett ajánlati részeket. Megállapították, hogy kérelmezõ ajánlata a lakástulajdonosok többségének kedvezõtlenebb, mert magasabb árat tartalmaz, mint a Poliprofil Kft. ajánlata. A szavazáskor ezért a Poliprofil Kft. ajánlatát támogatták. A két ajánlat között a különbség a szakipari falra adott árban rejlik. Kérelmezõ szakipari falra tett ajánlata irreálisan alacsonynak tünt. A döntéshozók kötelesek voltak a tulajdonosok által hozott határozatot képviselni, amennyiben az nem törvénysértõ. Álláspontjuk szerint nem az, mert az összességében - kötbér, határidõ, vállalási ár, szavatosság, jótállás kérdését vizsgálva - közel azonos ajánlatok közül az ár részletesebb vizsgálatát követõen hoztak döntést. Kérelmezõ pontozással kapcsolatos felvetését nem értik, a számítási eljárást minden résztvevõ esetében azonos módon alkalmazták a hirdetményben közzétett módon. Kérik az alaptalan kérelem elutasítását, és kérelmezõ költségviselésre kötelezését. Bejelentették, hogy a szerzõdést 2004. május 13-án megkötötték, a kivitelezés folyamatban van.
<br>A Döntõbizottság az ügyben 2004. június 24-én tárgyalást tartott.
<br>A kérelmezõ 2004. június 28-án a jogorvoslati kérelmét visszavonta.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A jogorvoslatra vonatkozó rendelkezés a Kbt. 89. § (1) bekezdésén alapul. 
<br>
<br>Budapest, 2004. június 30.
<br>
<br>Dr. Szaller Ottó s. k.,	Divinyi Péterné s. k.,
<br>közbeszerzési biztos	közbeszerzési biztos
<br>
<br>Bujdosó Gézáné s. k.,
<br>közbeszerzési biztos
<br>
<br>
<br><br></body></html>