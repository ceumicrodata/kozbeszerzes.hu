<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>LEGFELSÕBB BÍRÓSÁG (6714/2004)
</h2>
<br>Kf.IV.37.664/2002/8.
<br>
<br>A Magyar Köztársaság Legfelsõbb Bírósága Biharyné dr. Mónus Katalin ügyvéd (Kaposvár, Rákóczi tér 9-11.) által képviselt Investment Mérnöki és Fõvállalkozói Kft. (Kaposvár, Kontrássy u. 1.) felperesnek dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (Budapest II., Margit krt. 85.) alperes ellen közbeszerzési eljárásban hozott határozat törvényességének bírósági felülvizsgálata iránt a Fõvárosi Bíróság elõtt indított perében, amely perbe dr. Patay Géza ügyvéd (Budapest II., Pasaréti út 72.) által képviselt Somogyszob Község Önkormányzata (Somogyszob, Petõfi S. u. 6.) az alperes pernyertességének elõmozdítása érdekében beavatkozott, a Fõvárosi Bíróság 2002. március 1-jén 13.K.30.792/2001/12. szám alatt meghozott ítélete ellen a felperes részérõl 13. sorszámon benyújtott fellebbezés folytán meghozta a következõ
<br>
<br>ÍTÉLETET:
<br>
<br>A Legfelsõbb Bíróság az elsõfokú bíróság ítéletét helybenhagyja.
<br>Kötelezi a felperest, hogy 15 nap alatt fizessen meg az alperesnek és az alperesi beavatkozónak egyenként 15 000 (azaz tizenötezer) forint másodfokú perköltséget, és az államnak az illetékhivatal felhívására 13 500 (azaz tizenháromezer-ötszáz) forint fellebbezési eljárási illetéket.
<br>Ez ellen az ítélet ellen további fellebbezésnek nincs helye.
<br>
<br>INDOKOLÁS
<br>
<br>Az alperesi beavatkozó ajánlatkérõként a Közbeszerzési Értesítõ 38. számában elõminõsítési eljárás megindítására részvételi felhívást tett közzé Somogyszob-Bolhás községek szennyvízcsatornázás kivitelezési munkái tárgyában. A szeptember 20-án közzétett részvételi felhívásra tizenegyen nyújtották be jelentkezésüket. Az eredményhirdetés 2000. október 31-én volt, mely napon az alperesi beavatkozó megküldte a jelentkezõknek az ajánlati felhívását. Az eredményhirdetésre 2000. december 21-én került sor. Ezen nyertesként egy perben nem álló gazdálkodószervezet került kihirdetésre, mellyel az alperesi beavatkozó 2000. december 29-én szerzõdést is kötött. Az ajánlati felhívást a kérelmezõ felperes 2000. november 2-án vette át. A felperes 2000. december 22-én nyújtott be jogorvoslati kérelmet, mely egyebek mellett a jogsértés megállapítására irányult. Jogorvoslati kérelmében elõadta, hogy az ajánlati felhívásban rögzített bírálati szempontok két kivétellel nem biztosítják az objektív elbírálás lehetõségét, melynek eredményeképpen az alperes beavatkozó nem a kérelmezõ felperes ténylegesen legkedvezõbb ajánlatát fogadta el. Hivatkozott arra is, hogy a jogellenes ajánlati felhívással kapcsolatos jogorvoslati kérelme nem késett el, mert a 15 napos jogvesztõ határidõt az ajánlattételi határidõ lejártától, december 11-étõl kezdõdõen kellett számítani. Végül a felperes állította, hogy sérült a nyilvánosság, a verseny tisztasága és az esélyegyenlõség elve is azáltal, hogy az alperesi beavatkozó 2000. október 26-án nem a felperes képviselõjével, hanem a közbeszerzési eljárás egy másik ajánlattevõjével tárgyalt.
<br>Az alperes D.692/16/2000. számú 2001. február 5-én meghozott határozatával a felperes jogorvoslati kérelmét elutasította. Elutasító döntése szerint a jogorvoslati kérelem részben elkésett, részben pedig megalapozatlan volt. Az ajánlati felhívással kapcsolatos jogszabálysértéseket illetõen a felperes jogorvoslati kérelme azért késett el, mert azt nem a tudomásra jutástól számított 15 napos jogvesztõ határidõn belül nyújtotta be. Érdemben azért volt megalapozatlan a jogorvoslati kérelem az alperes határozata szerint, mert a feltárt tényekbõl és bizonyítékokból arra lehetett következtetni, hogy a nyilvánosság, a verseny tisztasága és az esélyegyenlõség alapelve nem sérült, míg az értékelési részszempontoknak az alperes által végzett ismételt értékelése szerint is, az alperesi beavatkozó az összességében legelõnyösebb ajánlatot hirdette ki nyertesként.
<br>Az alperes határozatával szemben benyújtott keresetében a felperes annak megváltoztatását és a közbeszerzési eljárás jogsértõ voltának, valamint az ezt követõen megkötött szerzõdés semmisségének a megállapítását kérte. Keresetében elõadta, hogy az ajánlati feltételekkel kapcsolatos kifogása nem késett el. Állította a továbbiakban is, hogy az alperes határozata az ügy érdemi részét illetõen is megalapozatlan volt.
<br>Az elsõfokú bíróság ítéletével a felperes keresetét elutasította. Indokolása szerint az ajánlati felhívásban közölt részszempontokra vonatkozó jogorvoslati kérelem érdemi elbírálását az alperes jogszerûen mellõzte, mivel a jogorvoslati kérelem elkésett. A 2000. október 26-i eseménynek a felperes bizonyítható ok hiányában tulajdonított alapelvet sértõ jelentõséget. Végül a bíróság azt állapította meg, hogy az ajánlatkérõ helytállóan értékelte a közbeszerzési eljárásban benyújtott, jelen eljárásban vizsgált ajánlatokat, az eltérõ pontszámokban az ajánlatok közötti tartalmi különbségek kellõen érvényre jutottak. Az eljárásról szóló összegzésben az ajánlatkérõ megfelelõ részletességgel adott számot az ajánlatok értékelésének indokairól.
<br>Az ítélet ellen a felperes élt fellebbezéssel, kérve az elsõfokú bíróság ítéletének megváltoztatásával a keresetének helyt adó határozat hozatalát. Fellebbezésében arra hivatkozott, hogy a nyertes idõben szétválasztotta egymástól a mûszaki, pénzügyi teljesítést és a számlázást, ami ebben a formában szükségszerûen az áfabefizetési kötelezettség teljesítésének elmulasztásával, tehát az adózás rendjérõl szóló jogszabályok megszegésével jár. Ilyen magatartást nem több ponttal kellett volna jutalmazni, hanem az ajánlattevõt a közbeszerzési eljárásból ki kellett volna zárni. Elõadta továbbá a felperes a fellebbezésében, hogy tévesen értékelték a szavatosság és garancia közötti különbség jelentõségét az eljárás során. A nyertes ajánlattevõ az ajánlatkészítés idõszakában az önkormányzatot felkereste. Ezzel a magatartásával kifejezetten sértette az esélyegyenlõség elvét. Ennek rögzítését kérte is a felperes a jegyzõkönyvben.
<br>Az alperes és az alperesi beavatkozó fellebbezési ellenkérelmében az elsõfokú bíróság ítéletének helybenhagyását kérte.
<br>A felperes fellebbezése nem alapos.
<br>A közbeszerzésekrõl szóló 1995. évi XL. törvény (a továbbiakban: Kbt.) 79. §-a rendelkezik a jogorvoslati eljárásnak azokról a szabályairól, melyeket a felperes fellebbezésében már nem kifogásolt. Ezért a Legfelsõbb Bíróság elöljáróban csak utal a Kbt. 79. §-a (7) bekezdésének arra a rendelkezésére, mely szerint az eljárást az e törvény szabályait sértõ esemény tudomásra jutásától számított 15 napon belül lehet kérelmezni vagy kezdeményezni. Így az ajánlati felhívásra vonatkozó felperesi kifogások - mint azt az elsõfokú bíróság helytállóan megállapította - alaptalanok voltak.
<br>A Kbt. 24. §-ának (1) és (2) bekezdése az eljárás alapelvei között mondja ki azt, hogy a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát. Az ajánlatkérõnek biztosítani kell az esélyegyenlõséget az ajánlattevõk számára. E törvényhely megsértésével kapcsolatosan az elsõfokú bíróság helytállóan mutatott rá arra, hogy a rendelkezésre álló adatok alapján a 2000. október 26-i eseményeknek, nevezetesen annak, hogy a felperes észlelte, miszerint az alperesi beavatkozó egy másik ajánlattevõvel tárgyal, bizonyítható ok hiányában nem lehet alapelvet megsértõ jelentõséget tulajdonítani. A felperes által hivatkozott, 2001. január 17-én kelt döntõbizottsági jegyzõkönyv 4. oldalának 4. bekezdése, mely szerint kérelmezõ képviselõje kérte jegyzõkönyvbe rögzíteni azt az ajánlatkérõi nyilatkozatot is, hogy a nyertes ajánlattevõ ennek az ajánlati résznek az elkészítésén az önkormányzatokat is felkereste, azért nem értékelhetõ, mert bizonyítékként csak arra szolgál, hogy a felperes az említetteket jegyzõkönyvben rögzíteni kérte, és e rögzítés megtörtént.
<br>A Kbt.-nek az ajánlati felhívással kapcsolatban született rendelkezései, nevezetesen a Kbt. 34. §-a (1) bekezdése értelmében az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat a legalacsonyabb összegû ellenszolgáltatás vagy az összességében legelõnyösebb ajánlat szempontja alapján bírálja el. Jelen ügyben a felek nem vitatták azt, hogy a közbeszerzési eljárás során az összességében legelõnyösebb ajánlat szempontjai voltak az elbírálásnál az elsõdlegesek. Ezen szempontokat mind az alperes, mind pedig az elsõfokú bíróság határozata, illetve ítélete meghozatala során értékelte. Az értékelés eredménye az volt, hogy nem a felperes tette a közbeszerzési eljárásban az összességében legelõnyösebb ajánlatot. Erre a megállapításra annak sincsen kihatása, hogy a felperes 11 év jótállást vállalt, míg a jogszabály szerint a perbeli létesítményre vonatkozó kötelezõ elõírás 10 év volt. Az ettõl való eltérésnek, nevezetesen a felperes által említett 5 év szavatosság kikötésének azért nincs az ügy megítélésénél jelentõsége, mert a kötelezõ alkalmassági idõt jogszabály írja elõ.
<br>A felperes kifogásolta azt is, hogy a helyi adóhatóság elsõ számú képviselõje, a jegyzõ nem jelezte annak a jogszabálynak a megsértését, mely az adózásra vonatkozó rendelkezésekbe ütközik, és amely részét képezte az ajánlat kötelezõ tartozékát képezõ aláírt szerzõdéstervezetnek is. Jelen ügy elbírálását azonban nem az ajánlathoz mellékelt szerzõdéstervezet jogszerûségének megítélése képezi, a közbeszerzési eljárás törvényességének felülvizsgálatát végzõ bíróságnak adóügyben nincs lehetõsége a döntésre. Ugyanígy nincs lehetõsége a közigazgatási határozat törvényességének felülvizsgálatát elvégzõ bíróságnak arra sem, hogy a közbeszerzési eljárást követõen megkötött szerzõdés érvényességével kapcsolatban megállapításokat tegyen.
<br>A kifejtett indokok alapján a Legfelsõbb Bíróság az elsõfokú bíróság ítéletét a Pp. 253. §-ának (2) bekezdése alapján helybenhagyta.
<br>A perköltség megfizetésére és az illeték megtérítésére kötelezõ rendelkezés a Pp. 79. §-ának (1), valamint 83. §-ának (1) bekezdésén, illetõleg az illetékekrõl szóló 1990. évi XCIII. törvény 59. §-ának (1) bekezdésén alapul.
<br>
<br>Budapest, 2004. június 2.
<br>
<br>Dr. Buzinkay Zoltán s. k.,	    Dr. Kovács Ákos s. k.,
<br>tanácselnök	      elõadó bíró
<br>
<br>Dr. Darák Péter s. k.,
<br>bíró
<br><br></body></html>