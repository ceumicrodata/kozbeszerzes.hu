<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6684/2004)
</h2>
<br>1024 Budapest, Margit krt. 85.
<br>Ikt.sz.: D.358/9/2004.
<br>
<br>Tárgy: a KEVIÉP Kft. jogorvoslati kérelme az Alterra Kft. ajánlattevõ ellen Hajdúhadház Város Önkormányzata közbeszerzési eljárásával kapcsolatban.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A KEVIÉP Kft. (4025 Debrecen, Széchenyi u. 46., képviseli: dr. Csécsy Andrea ügyvéd, 4026 Debrecen, Bem tér 10. I/3., a továbbiakban: kérelmezõ) jogorvoslati kérelmét, melyet az Alterra Kft. (1103 Budapest, Sibrik M. út 30., képviseli: dr. Németh K. László ügyvéd, 1103 Budapest, Sibrik M. út 30., a továbbiakban: kérelmezett) ellen Hajdúhadház Város Önkormányzata (4242 Hajdúhadház, Bocskai tér 1., a továbbiakban: ajánlatkérõ) "Hajdúhadház-Téglás szennyvízcsatorna-hálózat és közös szennyvíztisztító telep bõvítése" tárgyú közbeszerzési eljárásával kapcsolatban nyújtott be, a Döntõbizottság megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs.
<br>
<br>INDOKOLÁS
<br>
<br>Hajdúhadház város és Téglás város képviselõ-testülete 2003. március 18-án megállapodott abban, hogy a két település szennyvízcsatorna-hálózatát és a szennyvíztisztító telep bõvítését közös beruházásként kívánják megvalósítani. A gesztori teendõket Hajdúhadház Város Önkormányzata látja el.
<br>Ajánlatkérõ 2004. január 14-én a Közbeszerzési Értesítõ 4. számában részvételi felhívást tett közzé a rendelkezõ részben megjelölt beszerzés tárgyában K. É. - 10154/2003 sz. alatt.
<br>Ajánlatkérõ a felhívás 9. b) pontjában a mûszaki alkalmasság igazolásához kérte a jelentkezõ által az elõzõ 3 évben (2001., 2002., 2003.) generálkivitelezõként vagy alvállalkozóként végzett és befejezett szennyvízcsatorna- és szennyvíztisztítótelep-építési beruházások ismertetését a következõk szerint: ellenszolgáltatás összege, az adott munkában való részvétel formája és mértéke %-os arányban. A megépített csatornarendszerek hosszának megjelölése, minõségre vonatkozó információk, teljesítés ideje, a szerzõdést kötõ másik fél megnevezése, címe, telefonszáma.
<br>A felhívás 10. b) pontja szerint alkalmatlanná minõsíti azt a jelentkezõt, amelyik nem rendelkezik az elõzõ 3 évet figyelembe véve (2001., 2002., 2003.) legalább 1 db 700 M Ft nettó beruházási költséggel megvalósult szennyvízcsatorna-hálózat, valamint 1 db 350 M Ft nettó beruházási költséggel megvalósult szennyvíztisztítótelep-építési referenciával, amelynek szerzõdés szerinti teljesítését referencialevél csatolásával igazolja.
<br>Ajánlatkérõ elõminõsítési dokumentációt is készített, melyben elõminõsítési ûrlapot is kiadott az alábbi tartalommal:
<br>- a megbízó neve, címe, telefonszáma,
<br>- a megbízás megnevezése,
<br>- a mûszaki ellenõr címe, telefonszáma,
<br>- a vállalkozási szerzõdés összege és keltezése,
<br>- a vállalkozási szerzõdés teljesítésnek keltezése,
<br>- az adott munkában való részvétel formája és mértéke %-os arányban,
<br>- mûszaki paraméterek: csatornarendszer hossza, tisztítótelep kapacitása,
<br>- a szerzõdést kielégítõen teljesítette-e, a határidõt is beleértve.
<br>A részvételi felhívás alapján határidõig, 2004. február 9-ig hét részvételi jelentkezés érkezett a következõ cégektõl: kérelmezõ, KEVIÉP Kft., Betonút Rt., INNOTERV Rt., PURATOR Kft., Strabag Rt. és kérelmezett.
<br>Ajánlatkérõ 2004. február 24-én valamennyi jelentkezõt a szerzõdés teljesítésre alkalmasnak minõsített, majd õket 2004. március 1-jén kelt levéllel ajánlattételre hívta fel.
<br>Ajánlatkérõ az ajánlati felhívás 13. pontjában megjelölte, hogy az összességében legkedvezõbb ajánlat szempontjából fogja az ajánlatokat elbírálni, melyhez meghatározta a bírálati részszempontokat és azok súlyszámát, valamint az értékelés módszerét.
<br>Az ajánlattételi határidõig, 2004. április 13-ig hat ajánlat érkezett. Ajánlatot nyújtott be kérelmezõ, kérelmezett, a Betonút Rt., a Strabag Rt., a DEPONA Kft. és a PURÁTOR Kft. Ajánlatkérõ a bontási jegyzõkönyvben rögzítette az ajánlati árakat és a vállalkozási határidõket.
<br>A kérelmezõ vállalkozási ára
<br>898 013 756 Ft
<br>Áfa:
<br>222 926 715 Ft
<br>Bruttó ár:
<br>1 120 950 471 Ft
<br>Az ajánlatok értékelése során a lebonyolító észlelte, hogy a kérelmezõ ajánlatában az áfa meghatározása - a részadatok összeadásánál - nyilvánvaló számítási hibát tartalmaz, ezért azt a Kbt. 43. § (7) bekezdése értelmében kijavította, és errõl a javításról valamennyi ajánlattevõt értesítette a 2004. április 21-én kelt levelével.
<br>A lebonyolító megvizsgálta az ajánlatokat, és megállapította, hogy a PURATOR Kft. és a Betonút Rt. ajánlata érvénytelen, és elvégezte a négy érvényes ajánlat kiértékelését, pontozását a felhívásban megadottak szerint. Ennek eredményeként az összpontszámok az alábbiak szerint alakultak:
<br>KEVIÉP Kft.
<br>124,2 pont
<br>Alterra Kft.
<br>120,8 pont
<br>Strabag Rt.
<br>114,8 pont
<br>DEPONA Kft.
<br>113,0 pont
<br>Nyilvános eredményhirdetésre 2004. május 4-én került sor, melyen az Alterra Kft.-t nyertesnek, a DEPONA Kft.-t második helyezettként hirdették ki. A Purátor Kft. és a Betonút Rt. ajánlata érvénytelen lett.
<br>Kérelmezõ 2004. május 5-én nyújtott be jogorvoslati kérelmet, melyben kifogásolja, hogy az õ ajánlatuk érte el legmagasabb összpontszámot, összesen 124,2 pontot, míg az Alterra Kft. ajánlata 120,8 pontot ért el. Ennek ellenére ajánlatkérõ nem az õ, hanem az Alterra Kft. ajánlatát hirdette ki nyertesként, és a sorrendben 4. helyre került DEPONA Kft. ajánlatát pedig második helyezettnek.
<br>Ezt követõen Hajdúhadház város képviselõ-testülete 2004. május 10-én ismét napirendre tûzte az ügyet, és a 90/2004. (V. 10.) sz. határozatával úgy döntött, hogy a kérelmezõt a közbeszerzési eljárásból kizárja tekintettel arra, hogy "az ajánlata az ajánlati dokumentáció 11.1. pontja ellenére módosításra került, továbbá az ajánlathoz csatolt referenciaigazolások nem felelnek meg a részvételi felhívás 9. b) pontjában foglalt tartalmi és formai követelményeknek, továbbá a KEVIÉP Kft. a Tiszavalk Község Önkormányzata és a Tiszafüred Város Önkormányzata megrendelése alapján végzett szennyvíztisztító telep beruházásra vonatkozó referenciaigazolásában valótlan adatokat közölt, így a Kbt. 53. § (1) bekezdés c) pontja alapján a hamis adatot szolgáltató ajánlattevõt ki kell zárni az eljárásból. Továbbá megállapítható, hogy a KEVIÉP Kft. ajánlata nem felel meg a részvételi felhívásban, az ajánlati felhívásban foglaltaknak és a dokumentációban foglalt feltételeknek, így az ajánlata a Kbt. 52. § (2) bekezdés d) pontja alapján érvénytelennek minõsül."
<br>A Döntõbizottság a kérelemre a jogorvoslati eljárást D.268/ 2004. szám alatt megindította.
<br>Az Alterra Kft. 2004. május 12-én nyújtott be jogorvoslati kérelmet, melyben elõadja, hogy ajánlatkérõ 2004. február 24-én a részvételi szakasz eredményhirdetésén hét céget minõsített alkalmasnak a szerzõdés teljesítésére, köztük a kérelmezõt is. Az ajánlattételi szakasz eredményét 2004. május 4-én hirdette ki. A hajdúhadházi önkormányzat 2004. május 10-én tartott testületi ülésén elhangzottak alapján értesültek arról, hogy a KEVIÉP Kft. jelentkezésében kettõ darab szennyvíztisztító telepre vonatkozó referencia szerepel, amelyek hamis adatokat tartalmaznak. Csatolta is a kifogásolt jelentkezés 155. és 156. oldalának másolatát, és a Közbeszerzési Értesítõbõl a tájékoztatót, valamint a vízjogi üzemeltetési engedélyt.
<br>Ezen adatok ismeretében a kérelmezõ nem felel meg az ajánlatkérõ által kiírt alkalmassági követelményeknek, mert nem rendelkezik 350 M Ft-os szennyvíztelep-építési referenciával. Az ajánlattevõ a hivatkozott nyilatkozatok csatolásával általa a valóságnak megfelelõen ismert, de attól eltérõen közölt adatot, ami alkalmas volt az ajánlatkérõ megtévesztésére, és az ajánlatkérõi döntés érdemi befolyásolására. Álláspontja szerint ajánlatkérõ eljárást lezáró döntése a Kbt. 48. § (8) bekezdés, az 52. § (2) bekezdés d) pontja és az 53. § (1) bekezdés c) pontjába ütközik, ezért kérte a hamis adatszolgáltatás megtörténtének magállapítását, ajánlatkérõnek a KEVIÉP Kft. alkalmasságát megállapító részvételi szakaszt lezáró döntésének megsemmisítését, valamint kötelezni a KEVIÉP Kft.-t az eljárási díj és költségek megfizetésére kötelezni.
<br>A Döntõbizottság a jogorvoslati eljárást a D.301/2004. sz. alatt megindította, majd azt a D.268/2004. sz. ügyhöz egyesítette.
<br>Kérelmezõ 2004. május 18-án újabb jogorvoslati kérelmet nyújtott be, melyben sérelmezte, hogy ajánlatkérõ az eljárást lezáró döntés eredményének kihirdetése után 2004. május 10-én újabb döntést hozott, noha arra a Kbt. rendelkezései nem adnak lehetõséget. Elõadta, hogy az ajánlatkérõ 2004. február 9-i részvételi jelentkezési határidõig beadott jelentkezések alapján a jelentkezõk alkalmasságáról hozott döntését 2004. február 24-én hirdette ki.
<br>Álláspontja szerint ajánlatkérõ a késõbb hozott határozatával a saját korábbi jogsértõ döntését kívánja jogszerûvé tenni. Ezzel beigazolódni látszik az a körülmény, melyrõl a településen már beszélnek, hogy a döntések mögött a kérelmezett áll, továbbá az, hogy a kérelmezett részére kiadták a kérelmezõ ajánlatát, õ fedezte fel a számítási hibát is, de amikor az kijavításra került, akkor keresett másik lehetõséget, hogy mégis õ nyerje el munkát.
<br>A referenciákkal kapcsolatos kifogásokra elõadja, hogy a tiszavalki szennyvíztisztító építési munkáit õk végezték el, a Hídépítõ Rt. mint fõvállalkozó a referenciaként való megjelöléséhez hozzájárult, az alapján adta ki az önkormányzat a referenciaigazolást.
<br>A Döntõbizottság a jogorvoslati eljárást D.33012004. sz. alatt megindította, majd ezt is a D.268/2004. sz. ügyhöz egyesítette.
<br>A 2004. június 21-én megtartott tárgyaláson kérelmezõ elõadta, hogy Papp Gyula képviselõ 2004. május 5-én átvette az ajánlatában található referenciaigazolásokat, majd azt még aznap átadta Bihari Béla képviselõnek, akik 2004. május 6-án már kérték a képviselõ-testület rendkívüli ülésének összehívását és május 6-án már tudtak a vízjogi üzemeltetési engedélyrõl is. Kérelmezõ megkereste a vízügyi üzemeltetési engedélyt kiadó szakhatóságot, ahol elõadták, hogy csak konkrét ügyfeleknek bocsátanak rendelkezésére ilyen iratokat.
<br>A Döntõbizottság kérdésére - miszerint tud-e olyan konkrét bizonyítható tényt, amely szerint egyes képviselõk kapcsolatban álltak a kérelmezettel és ez a kapcsolat befolyásolta esetleg az eljárás eredményét - nem tudott ilyen bizonyítékot felhozni, csak az általa említett közvetett bizonyítékokat.
<br>Kérelmezett elõadta, hogy a referenciaigazolásokat és a vízjogi üzemeltetési engedélyt cége kelet-magyarországi igazgatóságán Debrecenben adta le valaki, nem tudja, hogy ki.
<br>Arra nem tudott válaszolni, hogy a referenciaigazoláson kinek az írása látható.
<br>A bonyolító képviselõje elõadta, hogy az ajánlatokat 3 példányban kellett beadni. Ebbõl 1-1 példány volt az önkormányzatoknál, ill. egy nála. A nála levõ ajánlatokba senki nem tudott betekinteni. Furcsállja azt, hogy hogyan kerültek a kérelmezetthez ezek az iratok.
<br>Kérelmezõ 2004. május 26-án újabb jogorvoslati kérelmet terjesztett elõ az Alterra Kft. magatartása ellen.
<br>Kérelmezõ jogorvoslati kérelmében kifogásolja, hogy a kérelmezett hozzájutott az õ jelentkezésükben levõ referenciák másolatához. Továbbá a kérelmezett képviselõje 2004. május 4-én felkereste kérelmezõ gazdasági igazgatóját a székhelyén, és közölte vele, hogy a kérelmezõt mindenképpen kizáratják az eljárásból a referenciaigazolásai miatt, és pontosan megjelölte a két referenciát, amivel kapcsolatban késõbb a Hajdúhadház Város Önkormányzata megalapozatlan kizárási határozata meg is született. Álláspontja szerint az ajánlatkérõ egyes képviselõi és a kérelmezett cég kapcsolatban állnak egymással, mert olyan iratok birtokában vannak, amelyek nem nyilvánosak, azok az internetrõl nem szerezhetõek be. Azok tartalmáról a képviselõ-testületi tagok és a cég már a testületi ülést megelõzõen tudomással bírtak, ez a kapcsolat fennállását támasztja alá. A jogsértés idõpontjaként a 2004. május 10-ét, a képviselõ-testületi ülés napját jelölte meg.
<br>Véleménye szerint az Alterra Kft. megsértette a Kbt. 24. §-ban foglalt verseny tisztasága és az esélyegyenlõség alapelvét, ezért kérte a Döntõbizottságot, hogy az Alterra Kft.-t legfeljebb öt évre tiltsa el a közbeszerzési eljárásokban való részvételtõl.
<br>A Döntõbizottság a jogorvoslati eljárást D.358/2004. sz. alatt megindította.
<br>Kérelmezett Alterra Kft. észrevételében elõadja, hogy a 2004. május 4-i idõpont a közbeszerzési eljárást lezáró döntést követõ idõpont, ezért a jogorvoslati kérelemnek a találkozóval kapcsolatos felvetései nem tartoznak a Kbt. 76. § értelmében a Döntõbizottság hatáskörébe.
<br>A jogorvoslati kérelem elkésett, mert az a május 4-i dátumhoz képest csak május 25-én, a jogvesztõ határidõn túl került benyújtásra. Elõadja, hogy a D.301/2004. sz. ügyben elõterjesztett jogorvoslati kérelmükben levõ információk és a kérelem mellékletei a testületi ülést követõen, tehát a nyilvánosságra kerülésük után jutottak el hozzájuk. Ezek az adatok üzleti titoknak nem minõsülnek. A kérelmet 2004. május 11-én 18 óra 35 perckor adták fel faxon, így a kérelmezõ által felvázolt összeesküvés elmélet nem állja meg a helyét.
<br>Kérte a kérelem elutasítását, mert az teljességgel megalapozatlan, részben elkésett, és a Döntõbizottság határkörén kívül esik.
<br>A Döntõbizottság a D.268/3/2004. számú, 2004. május 5-én kelt határozatával a szerzõdés megkötését ideiglenes intézkedéssel megtiltotta.
<br>A kérelmezõ 2004. június 30-án faxon a jogorvoslati kérelmét visszavonta.
<br>A Kbt. 79. § (2) bekezdése alapján a Döntõbizottság eljárása az ügyfél kérelmére vagy hivatalból indul meg. Jelen esetben a Döntõbizottság eljárása a kérelmezõ kérelmére indult meg.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja.
<br>A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 30.
<br>
<br>Dr. Szaller Ottó s. k.,	Bujdosó Gézáné s. k.,
<br>közbeszerzési biztos	közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>