<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4648/2004)
</h2>
<br>1024 Budapest, Margit krt. 85.
<br>Ikt.sz.: D.179/ 8/2004.
<br>
<br>Tárgy: az OMS Hungária Kft. jogorvoslati kérelme Kiskõrös Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az OMS Hungária Kft. (2890 Tata, Bacsó B. u. 37., a továbbiakban: kérelmezõ) jogorvoslati kérelmét, amelyet a Kiskõrös Város Önkormányzata (6200 Kiskõrös, Petõfi tér 1., a továbbiakban: ajánlatkérõ) "Kiskõrös város szennyvízcsatorna-hálózatának és szennyvíztisztító telepének megvalósítása" tárgyú közbeszerzési eljárása ellen nyújtott be, elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Ajánlatkérõ 2003. augusztus 27-én, a Közbeszerzési Értesítõ 35. számában (6596/2003 szám alatt) részvételi felhívást tett közzé nyílt, elõminõsítéses közbeszerzési eljárás megindítására a rendelkezõ részben megjelölt tárgyban.
<br>A részvételi szakasz eredményhirdetésére 2003. október 10-én került sor, melyen 10 jelentkezés érvénytelenségét és három jelentkezõ alkalmasságát hirdették ki.
<br>A három alkalmasnak minõsített jelentkezõ kérelmezõ, a BAU-TEAM Kft., valamint a Somogyi és Társa Kft. és a SOLT ÚT Kft. közös jelentkezése. Részükre az ajánlati felhívást még aznap megküldték.
<br>Kérelmezõ 2003. november 6-án jogorvoslati kérelmet terjesztett elõ, melyben kérte a dokumentáció egyes rendelkezéseinek megsemmisítését.
<br>Ajánlatkérõ a kiküldött ajánlati felhívást visszavonta, ezért kérelmezõ a jogorvoslati kérelmét visszavonta.
<br>Ajánlatkérõ új ajánlati felhívást és dokumentációt készített, melyet 2003. november 18-án ajánlattevõknek megküldött.
<br>Kérelmezõ 2003. december 2-án újabb jogorvoslati kérelmet terjesztett elõ, melyben sérelmezte a második ajánlati felhívás és az ajánlati dokumentáció több pontját. A Döntõbizottság D.627/9/2003. számú határozatával az ajánlati dokumentációra vonatkozó döntést megsemmisítette.
<br>2004. január 20-án küldte meg ajánlatkérõ ajánlattevõknek az ajánlati felhívást és a dokumentáció harmadik változatát.
<br>Az ajánlati felhívás 4. pontja szerint a teljesítés legkésõbbi idõpontja próbaüzemmel együtt 2005. november 4.
<br>Az ajánlati felhívás 13. pontjában ajánlatkérõ meghatározta, hogy az összességében legkedvezõbb ajánlat szempontja alapján bírálja el az ajánlatokat.
<br>Megadta az értékelés részszempontjait és a súlyszámokat az alábbiak szerint:
<br>részszempontok
<br>súlyszámok
<br>jólteljesítés biztosítékai:
<br>- jótállási idõ elõírtakon túli megajánlása (%)
<br>2
<br>- a szavatossági idõ elõírtakon túli vállalása (%)
<br>2
<br>- késedelmi kötbér megajánlása (Ft)
<br>2
<br>- egyéb jólteljesítés biztosítéka (Ft)
<br>4
<br>- építéssel kapcsolatos vállalások:
<br>- a lakóingatlanokra történõ bejutás korlátozása (perc)
<br>2
<br>az építéssel okozott akadályoztatás mértéke (óra)
<br>3
<br>- ajánlati ár (Ft)
<br>3
<br>- elõírtnál kedvezõbb teljesítési határidõ
<br>4
<br>- helyi munkaerõ alkalmazása
<br>0,3
<br>Az adható pontszámokat 1-100-ig, az értékelés módszerét az arányosítás elve alapján határozta meg.
<br>Az ajánlati dokumentáció 5. oldalán, a 7. pontban ajánlat kérõ meghatározta, hogy 2004-ben a pénzügyi fedezet 69%-a, 2005-ben a 31%-a áll rendelkezésére, elõteljesítést az ajánlati dokumentációban írtak szerint fogad el azzal, hogy a fenti értéknél nagyobb mértékû pénzügyi lehívást kizárja.
<br>A dokumentáció 13. oldalán elõírta, hogy "Nem lehet olyan jellegû megajánlás(oka)t, túlvállalásokat tenni, hogy az ajánlattevõ közremûködik a pénzügyi teljesítés finanszírozásában, például hitel vagy kölcsön útján, vagy hosszabb idõtartamú pl. egy hónapot meghaladó mûszaki elõteljesítéssel munkáinak leszámlázása nélkül."
<br>Rendelkezett arról is, hogy "A fentiekben írtak ellenére tett megajánlás esetén az ajánlatot az ajánlatkérõ érvényteleníti."
<br>A dokumentáció 24. oldalán a 6.3.7. pontban ajánlatkérõ elõírta, hogy "A csövek +5 °C hõmérséklet alatt is fektethetõek legyenek."
<br>A dokumentáció 25. oldalán a 6.3.9 pontban az ajánlatkérõ elõírta, hogy "Önkormányzati utak helyreállításánál a helyi önkormányzati közútkezelõi hozzájárulások elõírásai az irányadóak."
<br>A 2004. március l-jei ajánlattételi határidõre kérelmezõ ajánlatán kívül a Somogyi és Társa Kft. és a SOLTÚT Kft. közös ajánlata került benyújtásra.
<br>Az ajánlatokat bizottság értékelte, és 2004. március 22-én került kihirdetésre az eljárást lezáró döntés, mely szerint az eljárás nyertese a Somogyi és Társa Kft. és a SOLTÚT Kft. közös ajánlata.
<br>Kérelmezõ 2004. március 22-én nyújtott be jogorvoslati kérelmet, melyben kérte jogsértés megállapítását, ajánlatkérõ eljárást lezáró döntésének megsemmisítését és ajánlatkérõnek a költségek viselésére való kötelezését. Ideiglenes intézkedésként kérte az eljárást lezáró szerzõdés megkötésének megtiltását.
<br>Kérelme indokául elõadta, hogy a nyertes ajánlat vagy érvénytelen, vagy lehetetlen vállalást tartalmaz.
<br>Hivatkozott arra, hogy a dokumentáció elõírásai szerint 2005 januárjánál hamarabb nem számlázható le a beruházás teljes összegének 31%-a, és 2004. december 1. és a vállalt határidõ között kell a 31%-ot teljesíteni. Tekintettel arra, hogy a nyertes 2005. január 28-i határidõt vállalt ajánlatában, vagy nem tartotta be a dokumentáció elõírásait, s akkor a Kbt. 52. § (2) bekezdésének d) pontja értelmében érvénytelennek kellett volna nyilvánítani az ajánlatot, vagy ha betartotta, akkor irreális vállalást tett. Elõadta, hogy álláspontja szerint az átlagos magyarországi idõjárási viszonyok és a szennyvízcsatorna-építésre, illetve úthelyreállításra vonatkozó elõírások figyelembevételével a 2004. december 1. és 2005. január 28. közötti 31%-os teljesítés nem valósítható meg.
<br>Ajánlatkérõ észrevételében kérte a jogorvoslati kérelem megalapozatlanságra való hivatkozással történõ elutasítását.
<br>Elõadta, hogy a nyertes ajánlattevõ ajánlatának 80. oldalán található pénzügyi ütemterv szerint az ajánlattevõ 2004. évben a teljes beruházási költség 69%-át, a 2005. évben a 31%-át kívánja leszámlázni.
<br>Az ajánlat 47. oldalán csatolt mûszaki ütemterv és a pénzügyi ütemterv összevetésébõl megállapítható, hogy az ajánlattevõ az általa elvégzett munkákat részteljesítés formájában egy hónapon belül leszámlázza.
<br>Hivatkozott arra, hogy a dokumentáció elõírásai szerint ajánlattevõknek +5 °C alatt fektethetõ csövek használatát kellett megajánlani, és ezzel kapcsolatosan csatolta az Országos Meteorológiai szolgálat által Kiskõrös és térségére vonatkozó nappali hõmérsékletekrõl kiadott, 2000., 2001., 2002., 2003. és 2004-re vonatkozó adatokat, melybõl megállapítható, hogy a nappali átlaghõmérséklet ezen térségben januárban 0 °C fölött van. Hivatkozott arra is, hogy az önkormányzat kezelésében lévõ utak esetén nem zárták ki a téli idõszakban a munkavégzést, sõt azzal, hogy az 5 °C alatt fektethetõ csövek használatát írták elõ, kifejezésre juttatták a téli munkavégzés igényét.
<br>Valamint hivatkozott arra is, hogy a mûszaki ütemterv alapján az is látható, hogy januárban már csatornaépítési munka nem folyik, csak szõnyegezés.
<br>Elõadta továbbá, hogy a munkaterület átadása és az ajánlattevõ által vállalt befejezési határidõ 294 nap, azaz megközelítõleg 10 hónap. Megítélése szerint ezen határidõ alatt a beruházás reálisan teljesíthetõ.
<br>Egyéb érdekeltként nyertes ajánlattevõk elõadták, hogy rendszeresen végeznek téli útépítési és aszfaltozási munkákat. Éves átlagban 50-80 millió forint között mozog a januári számlázással végzett útépítési és aszfaltozási munka a gyakorlatukban. A téli munkavégzésnek nincs technikai akadálya. E vonatkozásban hivatkozott a Közlekedési és Vízügyi Minisztérium Közúti Fõosztálya által kiadott, ÚT II. - 3.301 számú Útügyi Mûszaki Elõírás 3.2.3. pontjára, mely az aszfaltrétegek építési elõírásait tartalmazza.
<br>Ajánlatkérõ a nyertes ajánlattevõvel a vállalkozási szerzõdést 2004. március 30-án megkötötte.
<br>A Döntõbizottság megállapította, hogy a kérelem megalapozatlan.
<br>A közbeszerzésekrõl szóló 1995. évi XL. törvény (a továbbiakban: Kbt.) 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja., hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Döntõbizottságnak a nyertes ajánlattevõ ajánlatának érvényessége kérdésében kellett állást foglalnia.
<br>A kérelmezõ arra hivatkozott, hogy a nyertes ajánlattevõ ajánlata azért érvénytelen, mert nem tett eleget a dokumentáció elõírásainak a 2005. évre vonatkozó 31%-os teljesítés és a teljesítést követõ 30 napon belüli számlakibocsátás összefüggésében.
<br>E körben az ajánlatkérõi elõírás egyfelõl az volt, hogy a pénzügyi fedezet rendelkezésre állásához igazodva a 2004. évben 69%-os, a 2005. évben 31%-os mértékû pénzügyi lehívás lehetséges.
<br>A nyertes ajánlat 79. oldalán található számlázási rendbõl e vonatkozásban megállapítható, hogy a teljes vállalási ár bruttó értéke 1 820 933 875 Ft. A 2004. évben kibocsátandó számlák bruttó értékének összege 1 256 444 374 Ft, ami a teljes ár 69%-a, a 2005. évben kibocsátandó számlák bruttó értéke 564 489 501 Ft, ami a vállalási ár 31%-a, tehát a dokumentáció elõírásainak megfelelõ arányú pénzügyi teljesítést határozott meg ajánlattevõ.
<br>Ajánlatkérõi elõírásként szerepelt a dokumentációban az is, hogy ajánlattevõ nem mûködhet közre a pénzügyi finanszírozásban oly módon, hogy egy hónapot meghaladó mûszaki elõ teljesítéssel, munkáinak leszámlázása nélkül, lényegében hitelt nyújt ajánlatkérõnek, azaz egy hónapnál hosszabb idõ nem telhet el a teljesítés és a számlázás között.
<br>A nyertes ajánlat 47-63. oldalai tartalmazzák a mûszaki ütemtervet, melybõl megállapítható, hogy a számlák benyújtására a teljesítést követõ harminc napon belül valamennyi részteljesítés esetében sor kerül, így a dokumentáció feltételeinek az ajánlat ezen szempontból is megfelel.
<br>E körben tehát a Döntõbizottság megállapította a nyertes ajánlat érvényességét, és kérelmezõnek ezt a kérelmi elemét elutasította.
<br>A kérelmezõ kérte annak megállapítását is, hogy a dokumentáció elõírásaiba ütközik a nyertes ajánlat, mert a közútkezelõi hozzájárulás elõírásait nem vette figyelembe. Ajánlatkérõ csatolta a Bács-Kiskun Megyei Állami Közútkezelõ Közhasznú Társaság 532/2001. számú közútkezelõi hozzájárulását, mely a Kiskõrös szennyvízcsatornázása IV., V., VI. ütemére vonatkozik. A hozzájárulás 5. pontja szerint "a november 15. és március 15. közötti idõszakban a közút területén és környezetében építési munkát végezni tilos."
<br>Ajánlatkérõ úgy nyilatkozott, hogy jelen beruházásban csak egy, a közútkezelõ kezelésében lévõ út, a Segesvári utca érintett. A nyertes ajánlat mûszaki ütemtervének 53. oldalán szerepel a Segesvári utca. Az ütemterv szerint a csatornaépítés, a kézi munkavégzés, a geodéziai bemérés, a sávos úthelyreállítás, a víztartási próba és a kamerás vizsgálat 2004 májusában, a teljes pályás úthelyreállítás pedig 2004. október hónapban fejezõdik be.
<br>Fentiek alapján a Döntõbizottság megállapította, hogy az ajánlat figyelembe vette a közútkezelõi hozzájárulás kikötéseit, ezért ezt a kérelmi elemet is elutasította.
<br>Kérelmezõ vagylagosan kérte annak megállapítását is, hogy a nyertes ajánlat lehetetlen vállalást tartalmaz a téli munkavégzés és a közútkezelõ elõírásainak figyelembevételével.
<br>A Döntõbizottság megállapította, hogy a mûszaki ütemterv szerint 2005. január 1. és 2005. január 28. közötti idõszakban a nyertes ajánlattevõ önkormányzati kezelésben lévõ utak végleges úthelyreállítási munkáit végzi és 2005-ben ezen munkák ellenértékének számlázása történik. Ezen idõszakban egyéb munka elvégzését ajánlattevõ nem ütemezte. A Döntõbizottság elfogadta a nyertes ajánlattevõ nyilatkozatát, mely szerint a tulajdonában lévõ aszfaltozó üzem képes felkészülni a téli munkavégzésre, amivel a téli hónapokban történõ út-helyreállítási munkák elvégezhetõek. E körben megállapítható tehát, hogy a nyertes ajánlat nem tartalmazott irreális vállalást, így a jogorvoslati kérelem e körben is megalapozatlan.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>A Kbt. 88. § (1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére. A fentiekre tekintettel a Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 21.
<br>
<br>Dr. Telek Katalin s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>