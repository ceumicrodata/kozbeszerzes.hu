<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4654/2004)
</h2>
<br>1024 Budapest, Margit krt. 85.
<br>Ikt.sz.: D.195/8/2004.
<br>
<br>Tárgy: a VIKUV Rt. jogorvoslati kérelme Mórahalom Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a VIKUV Vízkutató és Fúró Rt. (Cegléd, Rákóczi út 42., a továbbiakban: kérelmezõ) által a Mórahalom Város Önkormányzata (6782 Mórahalom, Milleniumi sétány 2., a továbbiakban: ajánlatkérõ) "1 db termálkút fúrása és üzembe helyezése" tárgyú közbeszerzési eljárása ellen benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a felek nyilatkozatai és a rendelkezésére álló iratok alapján az alábbi tényállást állapította meg.
<br>Ajánlatkérõ 2003. október 15-én a Közbeszerzési Értesítõ 42. számában a rendelkezõ részben meghatározott tárgyú nyílt közbeszerzési eljárást kezdeményezett.
<br>Ebben az eljárásban ajánlatot nyújtott be a Mecsekérc Rt., az Aquaplus Kft. és kérelmezõ. Kérelmezõ az ajánlatok benyújtását követõen jogorvoslati kérelmet nyújtott be a Döntõbizottsághoz, melyben sérelmezte azt, hogy az Aquaplus Kft. munkaszervezetében a mûszaki menedzsment munkahelyi vezetõjeként feltüntetett Olasz József mérnök geológus-hidrogeológus készítette az ajánlati dokumentáció részéhez tartozó mûszaki specifikáció egy részét, ezért az Aquaplus Kft. a közbeszerzési eljárás elõkészítésébe bevont szervezetnek minõsül, így érvényes ajánlatot nem tehet, illetve nem vehet részt a közbeszerzési eljárásban. Az Aquaplus Kft. ajánlatát az eredményhirdetést megelõzõen visszavonta.
<br>Ajánlatkérõ 2003. december 3-án tartotta a nyílt közbeszerzési eljárás eredményhirdetését, melyen a közbeszerzési eljárást eredménytelenné nyilvánította a Kbt. 60. § (1) bekezdés d) pontja alapján, mivel valamennyi ajánlati ár meghaladta az ajánlatkérõ rendelkezésére álló fedezetet. A Mecsekérc Rt. ezt követõen jogorvoslati kérelmet nyújtott be a Döntõbizottsághoz, melyet a Döntõbizottság a korábban a VIKUV Rt. által kezdeményezett jogorvoslati eljáráshoz egyesített.
<br>A Döntõbizottság a D.614/13/2003. sz. határozatában - tekintettel arra, hogy kérelmezõ a jogorvoslati kérelmét visszavonta - a jogorvoslati eljárást e körben megszüntette, míg a Mecsekérc Rt. jogorvoslati kérelmét megalapozatlanság miatt elutasította. A Döntõbizottság D.614/13/2003. sz. határozata 2004. január 16-án kelt és azt a tértivevény tanúsága szerint ajánlatkérõ 2004. január 20-án vette át.
<br>Ajánlatkérõ a termálkút megvalósításához készült vízjogi létesítési engedélyes tervet módosította. Az ajánlatkérõ e módosított mûszaki tervdokumentációt a Tóth Z. Mûszaki Tervezõ és Mezõgazdasági Vízszolgáltató Bt.-vel készíttette el. Erre a tervre az Alsó-Tisza-vidéki Vízügyi Igazgatóság ATI-H01444-03/2/2004. számon adott vízjogi létesítési engedélyt. A vízjogi létesítési engedély alapján az ajánlatkérõnek új dokumentációt kellett készítenie, melyben a kút csövezését áttervezték oly módon, hogy a szûrõrendszer nem változott. A módosítás csekély mértékûnek tekinthetõ, a termálkút mûszaki paraméterei (pl. várható vízhozam, talpmélység) változatlanok maradtak.
<br>Ajánlatkérõ a Kbt. 70. § (1) bekezdés c) pontja alapján 2004. február 10-én hirdetmény közzététele nélküli tárgyalásos eljárást kezdeményezett.
<br>Ajánlatkérõ ajánlattételre felhívta az Aqua Fontana Bt.-t, az Eurothermál ID Kft.-t, a Top-Thermál Kft.-t és Mészáros Antal egyéni vállalkozót.
<br>Kérelmezõ 2004. február 19-i keltezésû levelével megkereste ajánlatkérõt, melyben az alábbiakat is feltüntette:
<br>"Mórahalom Város Önkormányzata által kiírt 1 db termálkút fúrása és üzembe helyezése tárgyú közbeszerzési pályázat eredménytelensége okán társaságunk felajánlja az önök által megrendelt szakvélemény alapján várhatóan 1200,0 m mélységû kút kivitelezési munkálatait 36 000 000 Ft + áfa átalányárért, kiviteli terv készítésével, engedélyeztetéssel együtt. Társaságunk az önkormányzat nehéz gazdasági helyzetére tekintettel vállalja a költségek elõfinanszírozását többéves fizetési ütemezés lehetõségével is." Kérelmezõ e levelét a tértivevény alapján ajánlatkérõ 2004. február 20-án vette át.
<br>2004. február 19-ig, az ajánlattételi határidõig az ajánlattételre felhívott vállalkozások mindegyike ajánlatot nyújtott be.
<br>Ajánlatkérõ 2004. február 23-án 9.30 órakor tartotta a tárgyalást, majd ezt követõen 2004. február 23-án 14.00 órakor az eredményhirdetést, melyen kihirdette, hogy az eljárás nyertese az Eurothermál ID Kft. ajánlata.
<br>Ajánlatkérõ a nyertes ajánlattevõvel a szerzõdést 2004. február 23-án megkötötte.
<br>Ajánlatkérõ a közbeszerzési eljárás eredményérõl szóló tájékoztatót a Kbt. rendelkezései szerint a Közbeszerzési Értesítõben megjelentette. A hirdetmény megjelenésének idõpontja 2004. március 12. volt.
<br>Kérelmezõ 2004. március 25-én postán nyújtott be jogorvoslati kérelmet a Döntõbizottsághoz, melyben kérte jogsértés megállapítását, a hirdetmény közzététele nélküli tárgyalásos eljárás eredményének megsemmisítését és bírság kiszabását, valamint ajánlatkérõ kötelezését a jogorvoslati eljárás költségeinek viselésére. Kérelme indokolásául elõadta, hogy álláspontja szerint nem áll fenn a hirdetmény közzététele nélküli eljárás lefolytatásának a jogalapja, tekintettel arra is, hogy a hirdetmény közzététele nélküli tárgyalásos eljárás eredményhirdetését megelõzõen kérelmezõ a nyertes ajánlatnál lényegesen kedvezõbb ajánlati árat tartalmazó ajánlatot tett ajánlatkérõnek. Sérelmezte továbbá azt, hogy az eljárás nyertese az Eurothermál ID Kft. lett, melynek résztulajdonosa az Aquaplus Kft., mivel az eredeti ajánlati dokumentáció elkészítésében közremûködött az Aquaplus Kft. alkalmazottja, ezért az Eurothermál ID Kft. is a közbeszerzési eljárás elõkészítésébe bevont szervezetnek minõsül, így az összeférhetetlenségi szabályok szerint a közbeszerzési eljárásban nem vehetett volna részt.
<br>Ajánlatkérõ írásbeli észrevételében és a tárgyaláson tett nyilatkozatában elõadta, hogy 2004. májusig - a strandfürdõ megnyitásáig - az ÁNTSZ elõírásai alapján egy új beüzemelt termálkutat kell a jelenleg üzemelõk mellett újonnan létesítenie. Ennek érdekében 2003-ban nyílt közbeszerzési eljárást folytatott le, mely eredménytelen volt.
<br>Az ezt követõ jogorvoslati eljárás 2004. január 16-án fejezõdött be, melyrõl 2004. január 20-án, a határozat kézhezvételével szerzett tudomást.
<br>A 2004. május 1-jei határidõig a közbeszerzési eljárásokkal kapcsolatban meghatározott határidõk betartásával közbeszerzési eljárás lefolytatására már nem lett volna az önkormányzatnak lehetõsége, ezért 2004. február 10-én hirdetmény közzététele nélküli közbeszerzési eljárás lefolytatását kezdeményezte, melyrõl a Döntõbizottság elnökét haladéktalanul tájékoztatta. Álláspontja szerint az eljárás jogalapja minden tekintetben fennállt. Elõadta, hogy az eljárás nyertese vonatkozásában álláspontja szerint nem áll fenn összeférhetetlenség, illetve az ajánlati dokumentáció részét képezõ vízjogi létesítési engedélyes tervet átterveztette, azt már nem az Aquaplus Kft. alkalmazottja készítette, hanem egy külsõ cég, a Tóth Z. Bt. Ennek alapján álláspontja szerint a jogorvoslati kérelem teljes mértékben megalapozatlan és erre tekintettel kérte annak elutasítását.
<br>Egyéb érdekeltként az Eurothermál ID Kft. tett észrevételt, melyben elõadta, hogy az ajánlati dokumentációban szereplõ terv készítõjével, a Tóth Z. Bt.-vel, illetve annak alkalmazottaival sem korábban, sem jelenleg nincs semminemû üzleti, tulajdonosi, illetve alkalmazotti kapcsolata. Kérte a megalapozatlan kérelem elutasítását.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Kbt. 26. § (2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 48. § (2) bekezdése szerint az ajánlatkérõ a felhívását az ajánlattételi határidõ lejártáig visszavonhatja, amit hirdetményben kell közzétennie.
<br>Ajánlatkérõ a Kbt. 1. § a) pontja alapján a Kbt. hatálya alá tartozó szervezet és mint ilyennek a Kbt. 2. § (1) bekezdése szerint a közbeszerzési értékhatárt elérõ beszerzéseire - ideértve az építési beruházásokat is - közbeszerzési eljárást kell lefolytatnia.
<br>Az építési beruházások esetében a jelenleg hatályos közbeszerzési értékhatár 40 millió Ft.
<br>Ajánlatkérõ a nyílt közbeszerzési eljárás elõkészítése során a beszerzés értékét nettó 90 millió forintra kalkulálta, melyhez 80 millió Ft DARFT-támogatást kapott. A nyílt közbeszerzési eljárás során a két érvényes ajánlat (köztük a kérelmezõ ajánlata is) a nettó 90 millió forintos kalkulált összeget több millió forinttal meghaladó árajánlatot tartalmazott.
<br>Ajánlatkérõ ennek alapján a beszerzést csak közbeszerzési eljárás lefolytatásával valósíthatta meg.
<br>A megindult tárgyalásos közbeszerzési eljárás során az ajánlattételi határidõ lejárta után a kérelmezõ által az ajánlatkérõhöz benyújtott levélben ajánlott nettó 36 millió forintos ár - ami a korábbi ajánlatának kevesebb, mint 40%-a volt - a lehetséges vállalási árral kapcsolatban az ajánlatkérõ rendelkezésére álló valamennyi kalkulációtól, információtól jelentõsen eltért.
<br>Kérelmezõ levelét ajánlatkérõ az ajánlattételi határidõ lejártát követõen vette át, így a közbeszerzési eljárását le kellett folytatnia a levéltõl és a benne foglaltaktól függetlenül, mert a Kbt. 26. § (2) bekezdése alapján ajánlatkérõ kötve van az ajánlati felhívásához és azt csak az ajánlattételi határidõig módosíthatja. Ajánlatkérõ az ajánlattételi határidõ lejártát követõen vette kézhez a kérelmezõ levelét, így annak figyelembevételére és ennek alapján az ajánlati felhívás esetleges visszavonására már nem volt lehetõsége.
<br>Ennek alapján ajánlatkérõ a Kbt. rendelkezéseivel összhangban járt el, amikor a közbeszerzési eljárást folytatta, így a jogorvoslati kérelem e része megalapozatlan.
<br>A Kbt. 26. § (1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A Kbt. 70. § (1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.
<br>A Kbt.-nek a tárgyalásos eljárásokat szabályozó rendelkezései szerint a rendkívüli sürgõsség alapján hirdetmény közzététele nélküli tárgyalásos közbeszerzési eljárás csak a Kbt. 70. § (1) bekezdés c) pontjában meghatározott feltételek együttes fennállása esetén alkalmazható.
<br>Az ÁNTSZ Szegedi Városi Intézete 2003. szeptember 3-i keltû 3120-17/2003-33. sz. szakhatósági állásfoglalásában elõírta, hogy a fürdõ 2004. májusi megnyitásához az új termálkútnak beüzemelt állapotban kell lennie, mivel az új kút megvalósulása feltétele a további közegészségügyileg megfelelõ mûködésnek. Ennek alapján ajánlatkérõ már 2003 szeptemberében tudta, hogy milyen beruházást kell megvalósítania és annak legkésõbbi teljesítési idejét is ismerte. Ajánlatkérõ ennek alapján nyílt közbeszerzési eljárást kezdeményezett. Ennek eredménytelensége, illetve az ezzel kapcsolatos jogorvoslati eljárás befejezése után 2004. január 20-án szerzett ajánlatkérõ arról tudomást, hogy a változatlan 2004. május elejei teljesítési határidõvel új beszerzést kell megvalósítania, melyhez kapcsolódóan új közbeszerzési eljárást is le kell folytatnia.
<br>A Döntõbizottság álláspontja szerint az ajánlatkérõ 2004. január 20-án szerzett tudomást arról, hogy új közbeszerzési eljárás lefolytatására lesz szükség a beruházáshoz, ami megalapozza a rendkívüli sürgõsséget, hiszen ennek alapján ajánlatkérõnek alig több mint 3 hónapja volt a közbeszerzési eljárás lebonyolítására és a beruházás megvalósítására. A kivitelezéshez pedig a mûszaki tartalom alapján közel 3 hónap az indokolt és szükséges idõtartam. Ennek alapján ajánlatkérõnek nem volt lehetõsége a rendelkezésére álló idõtartamra tekintettel más eljárásfajtát választani.
<br>A rendkívüli sürgõsség nem az ajánlatkérõ érdekkörében merült fel, illetve mulasztására nem vezethetõ vissza, ugyanis ajánlatkérõ 2003. évben kezdeményezett közbeszerzési eljárásának eredménytelensége okozta a rendkívüli sürgõsség bekövetkezését. A nyílt közbeszerzési eljárás eredménytelensége nem volt elõre látható.
<br>A Döntõbizottság az elõzõekben kifejtetteket összességében értékelve úgy ítélte meg, hogy a közbeszerzési eljárás e fajtáját megalapozó, a Kbt. 70. § (1) bekezdés c) pontjában meghatározott feltételek fennállnak ajánlatkérõ hirdetmény közzététele nélküli tárgyalásos eljárásával kapcsolatban, így a jogorvoslati kérelem e része is megalapozatlan.
<br>A Kbt. 31. § (2) bekezdése szerint az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely)
<br>a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll;
<br>b) az érdekelt gazdálkodószervezet vezetõ tisztségviselõje;
<br>c) az érdekelt gazdálkodószervezetben tulajdoni részesedéssel rendelkezik;
<br>d) az a)-c) pont szerinti személy hozzátartozója.
<br>A Kbt. 31. § (5) bekezdése szerint, ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)-d) pontja szerinti viszonyban álló érdekelt gazdálkodószervezet.
<br>A Kbt. 52. § (2) bekezdés b) pontja szerint érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni.
<br>Az Aquaplus Kft. az Eurothermál ID Kft.-nek a társaság irányítására vonatkozó jelentõs mértékû befolyással rendelkezik. A jelen hirdetmény közzététele nélküli tárgyalásos közbeszerzési eljárással kapcsolatban az ajánlati dokumentációt és az annak részét képezõ mûszaki specifikációt, valamint a vízjogi engedélyes tervet a Tóth Z. Tervezõ és Mezõgazdasági Vízszolgáltató Bt. és ezen belül Cirok Ferenc vezetõ tervezõ vízügyi szakértõ készítette. E vállalkozás a cégnyilvántartás adatai és az Eurothermál ID Kft. nyilatkozata alapján sem az Aquaplus Kft.-vel, sem az Eurothermál ID Kft.-vel nem áll tulajdonosi kapcsolatban. Ennek alapján nem áll fenn a kérelmezõ által vélelmezett tulajdonosi kapcsolat a dokumentációt készítõ és a nyertes cég között, így a nyertes ajánlatot benyújtó cég esetében a Kbt. 31. § (2) bekezdésében meghatározott feltételek nem teljesülnek, ezért a nyertes céggel szemben nem kell alkalmazni a Kbt. 31. § (5) bekezdésének rendelkezését.
<br>A korábbi terv készítõjének személye jelen közbeszerzési eljárás során irreleváns, hiszen a korábbi tervet jelen közbeszerzési eljárás során nem alkalmazták, az áttervezésre került, így a korábbi terv készítése - az áttervezés alapján - nem tekinthetõ a jelen közbeszerzési eljárás elõkészítésében való közremûködésnek.
<br>A Döntõbizottság ennek alapján megállapította, hogy a jogorvoslati kérelem e része is megalapozatlan.
<br>A fentiekben kifejtettek alapján a Döntõbizottság a Kbt. 76. § (1) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította, és ennek megfelelõen rendelkezett a Kbt. 88. § (1) bekezdés h) pontjában foglaltak szerint a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 21.
<br>
<br>Dr. Nagy László Gábor s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Fábián Péter s. k.,
<br>közbeszerzési biztos
<br>
<br>
<br><br></body></html>