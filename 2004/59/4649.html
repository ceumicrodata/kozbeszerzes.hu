<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4649/2004)
</h2>
<br>1024 Budapest, Margit krt. 85.
<br>Ikt.sz.: D.181/10/2004.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Kincstári Vagyoni Igazgatóság közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Kincstári Vagyoni Igazgatóság (1054 Budapest, Zoltán u. 16., a továbbiakban: ajánlatkérõ) "Füzéri vár területén tervezési és régészeti feltárási munkák végzése" tárgyú közbeszerzési eljárása ellen hivatalból indított jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ és az egyéb érdekelt tárgyaláson tett nyilatkozata alapján az alábbi tényállást állapította meg.
<br>Ajánlatkérõ 2004. március 11-én tájékoztatta a Döntõbizottság elnökét a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés b) pontja szerinti hirdetmény közzététele nélküli tárgyalásos eljárás megindításáról a rendelkezõ részben meghatározott tárgyban az ajánlati felhívás megküldésével.
<br>Tájékoztatásában elõadta: az eljárás elõzménye, hogy az ajánlatkérõ támogatást nyert a Miniszterelnöki Hivatal Turisztikai Államtitkárságától a "Füzéri vár turisztikai hasznosítása" címû pályázatával a nemzetközi jelentõségû turisztikai beruházásokat megalapozó megvalósíthatósági tanulmányok elkészítésének támogatására kiírt SZTP-2003-TU-9 kódszámú pályázaton. A pályázattal elnyert 18 M Ft támogatás felhasználása közbeszerzési eljárás keretében lehetséges.
<br>A támogatás összegének mintegy 60%-át - a megvalósíthatósági tanulmányok elkészítésének alapvetõ tevékenységeként - a vár területén elvégzendõ régészeti feltárási, tervezési munkák jelentik, illetve teszik ki. A tervezési munkákhoz szorosan kapcsolódnak kiegészítõ feladatok, így környezeti hatásvizsgálat, turisztikai hasznosítási terv és a kapcsolódó beruházások tervének elkészítése.
<br>A Füzér Község Önkormányzata 1998-ig volt a kezelõje az ingatlannak, és az általa vállalkozásba adott kiviteli munkák alapjául szolgáló terveket az Állami Mûemlék-helyreállítási és Restaurálási Központ (a továbbiakban: ÁMRK) készítette el.
<br>A Kincstári Vagyoni Igazgatóság kezelésébe került vár mint mûemlék ingatlan átfogó helyreállítása 2001-ben folytatódott a K. É. - 9295 számon nyilvántartott nyílt közbeszerzési eljárás keretében, az ÁMRK által készített tervdokumentáció alapján az I. ütem kiviteli munkáira vonatkozóan. A kivitelezés elsõ ütemében mintegy nettó 63 M Ft értékben felújításra kerültek a várhoz tartozó börtön, kaputorony és bástya egyes részei.
<br>A vár rekonstrukciójával kapcsolatos korábbi tervek kizárólagos szerzõi jogot érintettek, ezért az ajánlatkérõ a Füzér Község Önkormányzatához hasonlóan a közbeszerzési értékhatárt nem elérõ értékû kiviteli tervek elkészítésével az ÁMRK-t bízta meg.
<br>Az elnyert pályázati összegbõl a jelen közbeszerzési eljárás során megvalósítandó régészeti feltárási és tervezési feladatok szintén kizárólag az ÁMRK által végezhetõek el, mivel e szervezet a váron végzett rekonstrukció minden eddigi ütemének alapjául szolgáló tervdokumentáció szerzõi jogi védelmét élvezi.
<br>Az ajánlatkérõ az ajánlati felhívásban meghatározta a beszerzés tárgyát és mennyiségét az alábbiak szerint:
<br>Régészeti feltárás:
<br>- R. I. ütem: déli palotaszárny (pincék, alsó udvar és kút) (280 m2),
<br>- R. II. ütem: alsó bástya és elõvár (2200 m 2 ),
<br>- geodézia: a feltárt állapot felvétele.
<br>Tervezés:
<br>- T. 1. ütem: a teljes vár idegenforgalmi hasznosításának tanulmányterve, helyreállításának elvi építési engedélyezési tervei (4750 m 2 ),
<br>- építészet, tartószerkezetek,
<br>- épületgépészet, csapadékvíz-elvezetés, locsoló- és tûzivízhálózat, tározó,
<br>- elektromos: világítás, díszvilágítás, villámvédelem,
<br>- belsõépítész, berendezés, kiállítási koncepció,
<br>- részletes környezeti hatástanulmány, geológiai szakvélemény,
<br>- turisztikai hasznosítási terv,
<br>- T. II. ütem: a déli palotaszárny és az alsó udvar helyreállításának építési engedélyezési és kiviteli tervei (380 m 2 ),
<br>- építészet: tartószerkezetek,
<br>- épületgépészet: csapadékvíz-elvezetés,
<br>- elektromos: világítás,
<br>- udvarrendezés,
<br>- kõrestaurátori szakvélemény,
<br>T. III. ütem : a teljes (belsõ vár) helyreállításának építési engedélyezési és kiviteli tervei, sáfárház, pékség, konyha. Deák ház és gyilokjáró kialakítása, turisztikai hasznosítási szempontok figyelembevételével (250 m 2 ),
<br>- építészet: tartószerkezetek,
<br>- épületgépészet: csapadékvíz-elvezetés, locsoló- és tûzivíz-hálózat, tározó,
<br>- elektromos: világítás, díszvilágítás, villámvédelem,
<br>- belsõépítészet: berendezés, kiállítási koncepció,
<br>T. IV. ütem: biztonságos nyomvonalon felvezetõ lépcsõ kiépítésének megtervezése felsõ vár bejáratához. Építési engedélyezési és kiviteli tervek (125 fm),
<br>T. V. ütem: alsó bástya helyreállításának építési engedélyezési és kiviteli terve (600 m2),
<br>T. VI. ütem: kapcsolódó beruházások építési engedélyezési és kiviteli tervei:
<br>- várparkoló és hozzá vezetõ út (1150 + 450 m 2 , 1100 m),
<br>- vár közmûellátása (villany: 1800 fm, víz, csat.: 1350 fm)
<br>A teljesítés helye: füzéri vár (Füzér külterület, 0161 hrsz.).
<br>A teljesítés határideje: 2004. augusztus 31. Az ajánlatkérõ a részajánlat lehetõségét kizárta, de az egyes ütemekre kérte megadni az ajánlatot, valamint a többváltozatú ajánlatot kizárta.
<br>Az ajánlatkérõ meghatározta a részvételre jelentkezõk alkalmassága elbírálásának szempontjait a pénzügyi-gazdasági, mûszaki alkalmasság körében, valamint a jelentkezõknek a szerzõdés teljesítésére alkalmatlanná minõsítésének szempontjait. Az ajánlatok elbírálásának szempontja a legalacsonyabb összegû ellenszolgáltatás volt.
<br>Az ajánlatkérõ meghatározta továbbá az eljárás lefolytatásának menetét is. Az ajánlattételi határidõ az ajánlati felhívás megküldésének napját követõ elsõ napot követõ 25. nap, illetve ha az nem munkanap, akkor az azt követõ elsõ munkanap. Az elsõ tárgyalás idõpontja 2004. április 15., az eredményhirdetés idõpontja a tárgyalás napja, a szerzõdéskötés idõpontja pedig az eredményhirdetést követõ naptól számított 10. nap, ha az nem munkanap, az azt követõ elsõ munkanap.
<br>Az ajánlatkérõ dokumentációt is az ajánlattevõ rendelkezésére bocsátott.
<br>Az ajánlatkérõ az eljárás alkalmazásának indokaként elõadta, hogy a tervezési és régészeti feltárási munkákra vonatkozó vállalkozási szerzõdést mûvészeti szempontok és kizárólagos jogok miatt csak az ÁMRK tudja teljesíteni.
<br>Az ajánlatkérõ által becsatolt és 2001. július 11-én megkötött tervezõi szerzõdés - az ajánlatkérõ Borsod-Abaúj-Zemplén megyei kirendeltsége és az ÁMRK között - a füzéri vár kaputorony és bástya helyreállítása kiviteli tervének elkészítésére vonatkozóan a kiadott építési engedélyezési terv alapján a X. pontban tartalmazza a szerzõi jogokra vonatkozó rendelkezéseket. A X. 1. pont szerint a megrendelõ jogosult a terveket szabadon felhasználni, mely kiterjed a létesítmény bõvítésére, befejezéséhez bevont harmadik személy részére történõ átadásra.
<br>A X. 2. pont szerint a megrendelõ a terveket ismételten, szabadon és határozatlan ideig használhatja a 3 éves korszerûségi idõhatáron belül. A X. 3. pont szerint a tervdokumentáció a tervezõ szellemi terméke és szerzõi jogi védelmet élvez, ezért az abban foglalt mûszaki megoldásokat csak a jelen szerzõdésben meghatározott célra, a létesítmény megvalósítására lehet felhasználni, és az ismételt és többszöri felhasználásról, illetve a tervek változtatásáról és átdolgozásáról a megrendelõ és a tervezõ külön megállapodik.
<br>Az ÁMRK észrevételében kifejtette, hogy a cégük, mint az Országos Mûemléki Felügyelõség jogutódja, 1977-tõl foglalkozik a füzéri vár komplex kutatási és tervezési munkáival. Régészeti kutatási engedélyt a Kulturális Örökségvédelmi Hivatal csak meghatározott intézményeknek és személyeknek adhat ki a kulturális örökségrõl szóló törvény alapján. A korábbi tudományos dokumentáció, mely a kutatás folytatásának feltétele az ÁMRK és kutatója, Simon Zoltán régész kizárólagos szellemi tulajdonát képezi. Felsorolta 1977. és 2004. évek között a szakmai programterv szerint már elkészített tervdokumentációkat, szakvéleményeket, felméréseket, melyek az ÁMRK szellemi tulajdonát képezik.
<br>A Döntõbizottság elnöke 2004. március 23-án kezdeményezett jogorvoslati eljárást tekintettel arra, hogy a rendelkezésére bocsátott iratokból a Kbt. 70. § (1) bekezdés b) pontja szerinti feltételek nem voltak megállapíthatóak. Indítványozta a közbeszerzési eljárás jogalapjának és az ajánlati felhívás jogszerûségének vizsgálatát.
<br>Az ajánlatkérõ észrevételében kérte az eljárás megszüntetését a Döntõbizottság elnökének megküldött tájékoztatójában foglalt és az ÁMRK észrevételében foglalt indokok alapján.
<br>Az ajánlatkérõ bejelentette továbbá, hogy a Kbt. 9. § (2) bekezdés h) pontjára tekintettel a beszerzés tárgyából kéri figyelmen kívül hagyni a régészeti feltárásra vonatkozó beszerzést, az a továbbiakban nem része a közbeszerzési eljárásnak. A közbeszerzés becsült értéke ennek figyelembevételével 14 875 000 Ft.
<br>Elõadta, hogy a kizárólagos tervezõi jogokon kívül a mûszaki-technikai sajátosságra is hivatkozik az alábbiak szerint az eljárásfajta-választást megalapozó körülmények vonatkozásában. 1992-ben az alkalmazásában álló Oltai Péter tervezõvel történt terveztetése a részletes programtervnek, mely tartalmazza a jelen beruházás tárgyát képezõ tervezési ütemeket I-VI-ig bezáróan. A programterv e tervezési szakaszai szervesen egymásra épülnek, egymástól elválaszthatatlan mûszaki egységet képeznek. A 2002-ben készült komplex közmûtanulmányterv a vár palotaszárny északi és nyugati szakasz helyreállítási kiviteli terveire és az udvar részleges rendezésével kapcsolatos kiviteli tervre kiterjedõen is az alapját képezi az I-VI-ig terjedõ tervezési szakaszoknak, mely szintén Oltai Péter építésztervezõ munkája. Elõadta, hogy a beszerzés geodéziai része az elõzményi régészeti feltárás eredményeinek rögzítését jelenti, azzal elválaszthatatlan egységet képez.
<br>Az ajánlatkérõ becsatolta a Kulturális Örökségvédelmi Hivatal Miskolci Regionális Iroda nyilatkozatát, mely szerint indokolt, hogy a jövõben is az ÁMRK végezze a tervezési munkát, mivel a vár helyreállításával kapcsolatos tervezõi munkát eddig Oltai Péter az ÁMRK építésztervezõje végezte, az azzal összefüggõ régészeti feltárást pedig Simon Zoltán az ÁMRK munkatársa végezte 1992-tõl. Az ajánlatkérõ becsatolta továbbá a vár helyreállítására vonatkozó általános programtervre, a várkápolna helyreállítására vonatkozó és a társhatóságokkal folytatott levelezést, valamint a 2001. december 28-án létrejött tervezési szerzõdést a közmûvekre, a palotaszárny északi és nyugati szakaszára, valamint az udvar részleges rendezésére vonatkozóan.
<br>A Döntõbizottság a közbeszerzési eljárásban keletkezett iratok, ajánlatkérõ és egyéb érdekelt érdemi észrevétele, valamint tárgyaláson tett nyilatkozata alapján megállapította, hogy ajánlatkérõ a Kbt. 70. § (1) bekezdés b) pontjára alapított eljárása jogszerû.
<br>A Döntõbizottság elõször vizsgálta, hogy az ajánlatkérõ ajánlati felhívása megfelel-e a Kbt. 71/B. § (1) bekezdése szerinti tartalmi követelményeknek.
<br>A Döntõbizottság megállapította, hogy az ajánlati felhívás a Kbt. 71/B. § (1) bekezdése szerinti tartalmi elemeknek meg felel.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.
<br>A tárgyalásos eljárás vonatkozásában a megengedõ szabályokat a Kbt. 70. §-a tartalmazza.
<br>Ajánlatkérõ az eljárását a Kbt. 70. § (1) bekezdés b) pontjára alapította, mely szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.
<br>A Döntõbizottság megállapította, hogy már 1991. évtõl a vár egészének helyreállítására készített programterv készítõje az ÁMRK munkatársa, Oltai Péter építésztervezõ volt. Ezt a tényt igazolják az Országos Mûemlékvédelmi Hivatal elnöke által kiadott és az 1993-94. években készült írásbeli nyilatkozatok is. Az iratokból kiderül, hogy az egyes tervezési fázisok tárgyát képezõ munkák (így pl. a várkápolnára vonatkozó kiviteli engedélyezési tervek) csak a régészeti vizsgálatok, kutatások elvégzése után végezhetõek el, azokkal összefüggésben. A vár helyreállításával kapcsolatos tervezési tevékenység azzal a mûszaki sajátossággal bír, hogy a mûemlékvédelem követelményeit és a régészeti feltárás adottságait is figyelembe kell venni a tervezõnek. Ezt igazolja az a tény is, hogy a geodéziai beszerzési rész (a feltárt állapot felvétele) a régészeti feltárásokkal kapcsolatos állapotrögzítést jelenti, mely a tervezés további lehetõségeit is meghatározza.
<br>A Döntõbizottság megállapította, hogy az ajánlatkérõ megbízása alapján az ÁMRK készítette el a látogatóforgalom kulturált fogadását biztosító szennyvíz-, csatornarendszer, elektromos ellátás kiépítésére vonatkozóan a tanulmánytervet. Továbbá szintén az ÁMRK készítette el a vár északi és nyugati szakaszának helyreállítási kiviteli terveit, valamint az udvar részleges rendezésére vonatkozó kiviteli terveket.
<br>E tervezési munkák szorosan összefüggnek az ajánlati felhívásnak a beszerzés tárgyát képezõ I-VI-ig terjedõ tervezési ütemeivel a teljes várra vonatkozóan, illetve annak egyes részei vonatkozásában (déli palotaszárny, alsó udvar, alsó bástya, lépcsõ).
<br>A beszerzés tárgyát képezõ idegenforgalmi hasznosítási tanulmányterv, elvi építési engedélyezési tervek szintén feltételezik, hogy a vár közmûhálózatát tervezõ ugyanazon építésztervezõ végezze el a további tervezéseket. Az elõzményi és a jelen beszerzés tárgyát képezõ tervezési feladatok szoros egymásra épülése olyan mûszaki-technikai sajátosság, mely a Kbt. 70. § ( 1) bekezdés b) pontja szerinti eljárásfajta-választást indokolják.
<br>A Döntõbizottság megállapította azt is, hogy az eddig elvégzett tervezési szolgáltatásokra vonatkozó tervezési szerzõdések (a 2001. július 11-i tervezõi szerzõdés X/3. pontja és a 2001. december 28-i tervezési szerzõdés X. pontja alapján is) szerint a tervezõ ÁMRK által készített tervdokumentáció a tervezõ szellemi terméke és szerzõi jogi védelmet élvez. E szerzõdési rendelkezések önmagukban nem jelentik azt, hogy a további tervfázisok vonatkozásában az ÁMRK kizárólagos jogosultsága lenne, amennyiben az egyes tervek egymástól elkülöníthetõek és más tervezési tárgyra vonatkozóak lennének. A Döntõbizottság azonban az eljárásfajta-választás indokaként szintén megjelölt és a fentiek szerint elfogadott mûszaki-technikai sajátosságra tekintettel (a tervezési fázisok egymásra épülõ és kiegészítõ volta, valamint a régészeti feltáráshoz való kapcsolódása) a kizárólagos jogosultság fennálltát is megállapította.
<br>A Döntõbizottság álláspontja szerint az eddigi tervek jogosulatlan megváltoztatásához vezethetne az azzal szoros összefüggésben lévõ, a jelen beszerzés tárgyát képezõ tervezési munka más tervezõvel történõ elvégeztetése.
<br>A Kbt. 79. § (1) bekezdése szerint a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.
<br>A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 20.
<br>
<br>Dr. Csanádi Péter s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Engler Magdolna s. k. ,
<br>közbeszerzési biztos
<br>
<br>
<br><br></body></html>