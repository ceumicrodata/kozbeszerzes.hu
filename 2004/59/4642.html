<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type"
 content="text/html; charset=iso-8859-2">
  <title></title>
</head>
<body 
 text="black" link="black" alink="blue" vlink="black">
<h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4642/2004) </h2>
<br>
1024 Budapest, Margit krt 85. <br>
Ikt.sz.: D.193/28/2004. <br>
<br>
Tárgy: a NABI Rt. jogorvoslati kérelme az Autóbusz-Invest Kft.
közbeszerzési eljárása ellen. <br>
<br>
A Közbeszerzési Döntõbizottság (továbbiakban: Döntõbizottság) a
Közbeszerzések Tanácsa nevében meghozta az alábbi <br>
<br>
HATÁROZAT-ot: <br>
<br>
A NABI Autóbusz-ipari Rt. (1165 Budapest Újszász u. 45., képv.: dr.
Barna András ügyvéd, továbbiakban: kérelmezõ) jogorvoslati kérelmének,
melyet az Autóbusz-Invest Gépjármûhasznosítási Kft. (1133 Budapest,
Pozsonyi út 56., képv.: dr. Bodrogi Melánia Ildikó jogtanácsos és dr.
Bagi Gyula ügyvéd, a továbbiakban: ajánlatkérõ) 50 + 30% db elõvárosi
szóló autóbusz szállítása tárgyú közbeszerzési eljárása ellen indított
- a Döntõbizottság részben helyt ad. Megállapítja, hogy ajánlatkérõ
megsértette a közbeszerzésekrõl szóló 1995. évi XL. törvény
(továbbiakban: Kbt.) 52. § (1) bekezdését. A jogsértés miatt a
Döntõbizottság megsemmisíti ajánlatkérõ eljárást lezáró döntését és 1
000 000 Ft, azaz egymillió forint bírságot szab ki ajánlatkérõ terhére.
Ajánlatkérõ a bírság összegét a határozat kézhezvételétõl számított 15
napon belül köteles megfizetni a Közbeszerzések Tanácsa Magyar
Államkincstárnál vezetett 10032000-01720361-00000000 számú számlájára
történõ átutalással. Kötelezi ajánlatkérõt, hogy a határozat
kézhezvételétõl számított 15 napon belül térítse meg kérelmezõ részére
a 150 000 Ft igazgatási szolgáltatási díjat. Ezt meghaladóan a
jogorvoslati kérelmet elutasítja. <br>
A határozat ellen fellebbezésnek helye nincs. A határozat bírósági
felülvizsgálatát annak kézhezvételétõl számított 15 napon belül
keresettel a Fõvárosi Bíróságtól lehet kérni. A keresetlevelet a
Fõvárosi Bírósághoz címezve, de a Döntõbizottsághoz kell benyújtani. A
keresetlevél benyújtásának a határozat végrehajtására nincs halasztó
hatálya. <br>
<br>
INDOKOLÁS <br>
<br>
Ajánlatkérõ ajánlati felhívást tett közzé a Közbeszerzési Értesítõ
2003. november 19-én megjelent számában a rendelkezõ részben megjelölt
beszerzés céljából, felhívását a teljesítési határidõre vonatkozóan
2004. január 5-én módosította. <br>
A pénzügyi, gazdasági alkalmasság igazolására a 11. a) pontjában
elõírta, hogy ajánlattevõ csatolja "a Kbt. 44. § (1) bekezdés c) pontja
szerinti nyilatkozatot az elõzõ 3 év teljes forgalmáról és ugyanezen
idõszakban a közbeszerzés tárgyának forgalmáról". <br>
Az ajánlatok elbírálásának szempontja az összességében legelõnyösebb
ajánlat volt, melyet ajánlatkérõ a 4-es súlyszámú "ellenszolgáltatással
kapcsolatos részszempont", a 4-es súlyszámú "üzemeltetési költséggel
kapcsolatos részszempont" és az "egyéb szolgáltatások részszempontjai
bírálati részszempontok, azokon belüli alszempontok alapján 0-10-ig
terjedõ pontszámozással kívánt kiválasztani. <br>
Az elsõ részszempont alszempontjai között szerepelt az ajánlati ár, a
jármû férõhely-kapacitása, a második részszempont alszempontjai között
a "hosszú élettartamú, korrózióálló vázszerkezeti és burkolóelemek
részaránya (x%)", a harmadik részszempont alszempontjai között "az
alkatrész vállalt (a megrendelés beérkezésétõl számított) kiszolgálási
ideje (x óra vagy nap)", "az ajánlatban szereplõ jármûvek komplett
felépítményének és /vagy komplett alvázának garanciális szolgáltatás
végzésére feljogosított szervizek száma". <br>
A felhívás 16. pontja elsõ bekezdésében ajánlatkérõ közölte, hogy
érvénytelen az ajánlat, ha az ajánlattevõ nem rendelkezik autóbusz
javítására felhatalmazott márkaszervizzel. <br>
A hetedik bekezdés szerint az ajánlati árat a dokumentációban rögzített
általános és speciális követelményeknek megfelelõ autóbuszra kell
megadni. <br>
Az ajánlati dokumentáció III/3. pont az ajánlati ár részletezését így
írta elõ: széria ár 50-60 db jármûig és 60 db jármû felett. Az
értékelés alapja az 50-60 db jármûre vonatkozó széria ár. <br>
A 17.3. pont nyolcadik bekezdése meghatározta az ajánlati ár fogalmát,
miszerint az ajánlati ár a dokumentációban rögzített általános és
speciális követelményeknek megfelelõ alapkivitel ára, amely magában
foglalja a kötelezõen elõírt bõvítési tételek árát is. <br>
Az ajánlati dokumentáció 3.2. h) pontja érvényességi feltételként
határozta meg a jármû (beleértve a lényeges gépészeti egységek)
márkaszerviz-hátterét. <br>
A 8. rész tartalmazta a mûszaki elõírások között alapkövetelményként a
9. pontban a fõdarabgyártóktól nyilatkozat csatolását. A 11. pont a
méretezett ülésrajz csatolását írta elõ. <br>
A speciális követelmények között az 1.2. pont az álló- és ülõhelyek
2:1-1:1 arányát, egyedi igény szerinti lehetõséggel szabta meg. Az
utasok száma min. 85 fõ. Az 5. pontban ajánlatkérõ közölte, hogy a
jármû döntõen max. utasterheléssel közlekedik. <br>
Az alapkövetelményekre nézve a 82. oldalon ajánlatkérõ elõírta, hogy
ajánlattevõ tegyen bõvítési ajánlatot a 6. rész ajánlati nyilatkozat 2.
táblázat kitöltésével a központi kenõberendezésre, a gumiabroncsokra, a
vezetõülésre, az utasülésekre, az üléselrendezésre, a vezetõfülkére, a
belsõ csomagtartóra, a mozgássérültkocsi-rögzítõ szerkezetre, a
mozgássérültjármûbe történõ bejutást elõsegítõ szerkezetre, vezetõtéri
klímára, elektronikus utastájékoztató berendezés vázas és elektromos
elõkészítésére és a szoftveres diagnosztizáló rendszerre. <br>
A karosszériára vonatkozóan az ajánlattevõnek nyilatkozni kellett a 6.
sz. táblázat kitöltésével, hogy mennyi a jármû hosszú élettartamú,
korrózióálló, ill. korróziónak fokozottan ellenálló vázszerkezeti és
burkolóelemeinek részaránya. <br>
Az ajánlattevõk által feltett kérdésekre 2004. február 17-én adott
válaszában ajánlatkérõ közölte: A 8. rész (80. oldal) 9. pontjában
felsorolt fõegységekre kell az ajánlattevõnek és/vagy a teljesítésbe
bevont alvállalkozójának nevére szóló hiteles nyilatkozatot csatolni
arról, hogy a beépítés a fõdarab- gyártó jóváhagyásával történik.
Amennyiben ez a nyilatkozat nem magyar nyelvû, fordításának becsatolása
is szükséges. A nyilatkozat minden olyan esetben szükséges, amikor a
beépített fõdarab nem a jármû- vagy az alvázgyártó terméke. <br>
Az ajánlattételi határidõre, 2004. február 24-re a kérelmezõ, a Kravtex
Kft. és a M.A.N. Türkiye S. A. nyújtott be ajánlatot. <br>
A március 25-én tartott eredményhirdetésen ajánlatkérõ a Kravtex Kft.
ajánlatát hirdette ki nyertesnek, a másik két ajánlatot érvénytelennek
nyilvánította. <br>
A kérelmezõ ajánlata érvénytelensége indokaként arra hivatkozott, hogy
az elõzõ 3 év teljes és ugyanezen idõszak közbeszerzés tárgya szerinti
forgalmáról szóló nyilatkozat nem tartalmazza a 2000. évre vonatkozó
adatokat. <br>
Kérelmezõ március 29-én jogorvoslati kérelmet terjesztett elõ a
Döntõbizottsághoz. Kérte az eljárást lezáró döntés megsemmisítését és
ideiglenes intézkedésként a szerzõdéskötés megtiltását. <br>
Kérelme indokaként a következõket adta elõ: <br>
Az ajánlati felhívás 2003. év végén jelent meg, a felhívást ajánlatkérõ
2004. január 5-én módosította. Az ajánlattételi határidõ tehát 2004.
évre esett. <br>
A Kbt. nem szabályozza, hogy a 44. § (1) bekezdés c) pontja szerinti
"elõzõ 3 év" alatt éves idõszakot vagy naptári évet kell érteni,
valamint azt sem szabályozza, hogy mihez (kiírás, az ajánlattételi
határidõ dátumához) képest kell a megelõzõ évet értelmezni. A
jogorvoslati eljárásban tartott tárgyaláson közölte, hogy álláspontja
szerint az ajánlatkérõ aktuálisabb képet kap az ajánlattevõ teljes és
közbeszerzés tárgya szerinti forgalmáról, ha az elõzõ éves idõszakra
kapja meg ezeket az adatokat. <br>
Másodsorban a nyertes Kravtex Kft. ajánlata érvénytelensége
megállapítása iránt terjesztett elõ kérelmet kérelmezõ, mely kérelmét
március 30-án, április 6-án és az április 15-i iratbetekintést követõen
április 19-én kiegészítette. <br>
<br>
1. A nyertes által megjelölt 23 márkaszerviz nem felel meg a bírálati
alszempontként megjelölt garanciális szolgáltatás ellátására,
tekintettel az Iveco-márkaszervizekre, amelyek kizárólag a motor
szervizelésére jogosultak, a felépítményre és alvázra nem. Vitatta,
hogy a Volán Rt. több telephelye külön-külön szervizként figyelembe
vehetõ. <br>
<br>
2. Álláspontja szerint a fõdarabgyártóktól a beépítésre vonatkozó
jóváhagyó nyilatkozatok közül a SOR, az Iveco, a ZF és a Voith cégek
nyilatkozatai nem felelnek meg ajánlatkérõ elvárásának, mert nem egy
adott, az ajánlat szerinti autóbusz- típusba való beépítéshez járulnak
hozzá, hanem a fõdaraboknak a nyertes részére való szállításához. <br>
<br>
3. A 91 fõ szállíthatósággal a nyertes túllépte a mûszakilag
megengedett tömeget. Teljes terhelés esetén az autóbusz tömege
kérelmezõ számítása szerint 14 338 kg, ami nagyobb az ajánlatban
vállalt, a kiírás szerint megengedett 14 200 kg tömegnél. Számításánál
az állóutas-számot 63 fõnek vette, az ülõutas- számot 28-nak. <br>
A nyertes ajánlata az elõírt álló- és ülõutas-szám 2:1-1:1 aránya
helyett 2,2:1 arányú. <br>
<br>
4. Az ajánlati árból nem állapítható meg, hogy az tartalmazza-e a
kötelezõ bõvítéseket is. <br>
Ajánlatkérõ nem kért magyarázatot az 57. § (2) bekezdése alapján a
nyertes irreálisan alacsony, a kérelmezõéhez képest 25%-kal alacsonyabb
árára. <br>
<br>
5. A pótalkatrész-kiszolgálásra vállalt 1 órás idõtartam
teljesíthetetlen, a vállalás megalapozottsága az ajánlatból nem
állapítható meg. <br>
<br>
6. A nyertes által ajánlott jármû korrózióálló anyagból elõállított
anyaga megállapítását kétségesnek tartja, mivel vélhetõen hozzá hasonló
mennyiségû idomelemeket tartalmaz a nyertes által ajánlott busz is. <br>
A Döntõbizottság a D.193/6/2004. sz. határozatával ideiglenes
intézkedésként a szerzõdés megkötését megtiltotta. <br>
Ajánlatkérõ kérte a jogorvoslati kérelem elutasítását. <br>
A kérelmezõ ajánlata érvénytelenségével kapcsolatos álláspontját
fenntartotta. A tárgyaláson arra hivatkozott, hogy amennyiben kérelmezõ
érvelése helytálló lenne, akkor tört évekre való igazolási módot is elõ
lehetne írni. Kérelmezõnek élnie kellett volna a Kbt.-ben rögzített
lehetõséggel és tisztázó kérdést kellett volna feltennie. <br>
A nyertes ajánlatával kapcsolatos kérelmekre a következõket adta elõ: <br>
A nyertes ajánlat 83. és 84. oldalán csatolt listából megállapította,
hogy a nyertes 23 szervizzel rendelkezik az általa gyártott Credo
buszok karbantartására, szervizelésére, beleértve a garanciális
szolgáltatások ellátását. A nyertes adatszolgáltatását nem volt oka
kétségbe vonni. <br>
A fõdarabok beépítési jóváhagyását illetõen figyelembe vette, hogy a
nyertes a SOR Libchavy Ltd.-vel licencszerzõdést kötött, ami a buszok
további fejlesztésére is vonatkozik, ez tartalmilag beépítési
jóváhagyásnak minõsül. <br>
Ajánlatkérõnek nincs joga a típusjóváhagyás alapját képezõ
típusvizsgálatban foglalt számítások ellenõrzésére. A nyertes vállalta,
hogy legkésõbb a kiírás szerinti idõpontban, a jármûvek átadása elõtt
30 nappal típusbizonyítvánnyal fog rendelkezni az ajánlott jármûvekre. <br>
Kérelmezõnek az álló- és ülõutas-szám arányára vonatkozó számítása
téves, az helyesen: <br>
30 ülõhely <br>
60 állóhely <br>
1 fõ gépjármûvezetõ <br>
91 fõ összesen <br>
60:30 = 2:1. <br>
Az ajánlatok vizsgálata során kiszámította, hogy 91 fõ szállítása
esetén sem haladja meg az autóbusz tömege a kiírásban elõírt 14 200
kg-ot. <br>
A nyertes az ajánlata elsõ oldala harmadik bekezdésében nyilatkozott,
hogy ajánlati ára az ajánlati dokumentáció második rész 17.3. pontjában
foglaltaknak megfelelõen 30 570 000 Ft + áfa. Ebbõl a nyilatkozatból
következik, hogy az ajánlati ár tartalmazza a kötelezõ bõvítések árát
is. <br>
A nyertes az ajánlat III. iratgyûjtõ 78. oldal 8. pontjában rögzítette,
hogy a központi raktárból azonnal, a rendelés kézhez vételét követõ egy
órán belül biztosítja a pótalkatrészeket. <br>
A jármû korrózióállóanyag-hányadára a nyertes számítást csatolt az
ajánlatához, e számítás alapján adta meg az adatokat, - a számítást
ellenõrizte, ennek helyessége folytán fogadta el azokat. <br>
A Döntõbizottság a jogorvoslati eljárásban tartott tárgyaláson átadta
kérelmezõ részére a nyertes ajánlat vonatkozó részét, és kérelmezõ úgy
nyilatkozott, hogy az abban foglalt számítást nem tudja cáfolni. <br>
A Döntõbizottság a felek írásbeli és a tárgyaláson szóban elõadott
észrevételei, nyilatkozatai, valamint a közbeszerzési eljárásban
keletkezett dokumentumok tartalma alapján a következõket állapította
meg. <br>
Kérelmezõ sérelmezte ajánlata érvénytelenné nyilvánítását. <br>
A Kbt. 33. § (5) bekezdése szerint az ajánlatkérõ kizárólag a
törvényben meghatározott módon írhatja elõ az ajánlattevõ pénzügyi,
gazdasági és mûszaki alkalmassága igazolását. <br>
Az alkalmasság igazolása módját a Kbt. 44. §-a tartalmazza. <br>
A 44. § (1) bekezdés c) pontja szerint a pénzügyi, gazdasági
alkalmasság igazolható az ajánlattevõnek (illetve alvállalkozónak) az
"elõzõ, legfeljebb háromévi teljes forgalmáról és ugyanezen idõszakban
a közbeszerzés tárgyának forgalmáról szóló nyilatkozatával". <br>
A törvény nem határozza meg, hogy az "elõzõ három év" alatt éves
idõszakot vagy naptári évet kell-e érteni, ennek meghatározását az
ajánlatkérõre bízza. <br>
A Kbt. 4. § (2) bekezdése értelmében a három év visszaszámítása alapját
az ajánlati felhívás közzététele, azaz a közbeszerzési eljárás
megkezdése képezi. A felhívás szerinti, határidõhöz kötött, jövõbeni
cselekmények határidejét (pl. ajánlattételi határidõ, dokumentáció
megvásárlása határideje stb.) ettõl az idõponttól kell számítani. <br>
A visszafelé számításnak az alkalmasság, a közbeszerzési eljárásból
való kizártság fenn nem állása tekintetében van jelentõsége. Vannak
olyan igazolási módok, ahol a megelõzõ év/évek alatt naptári
évet/éveket lehet érteni, ilyen pl. a csatolandó mérleg éve, mivel a
számviteli rendelkezések fõszabálya az, hogy a mérleg szerinti üzleti
év a naptári évvel esik egybe, vagy ilyen az adóév is, mert az
adófizetési kötelezettségek mindig a naptári évhez kötõdnek. <br>
Vannak azonban olyan igazolási módok is, amelyeknél nem határozható meg
egyértelmûen, hogy mit kell érteni a megelõzõ év/évek fogalmán, mert az
adott adatszolgáltatás teljesíthetõ naptári évre és éves idõszakra is.
Ilyen pl. az ajánlattevõ pénzforgalmára vagy a három évnél korábban
történt hamis adatszolgáltatásra vonatkozó nyilatkozat. Ezekben az
esetekben ugyanis nincs indokolt akadálya az adatszolgáltatás,
nyilatkozat akár naptári évre, akár éves idõszakra nézve történõ
megadásának. <br>
Ilyenkor, ha ajánlatkérõ kétfajta idõszak közül valamelyikhez
ragaszkodik, meg kell határoznia, hogy naptári évre vagy éves idõszakra
kéri az adatszolgáltatást, nyilatkozatot (meg kell adni a naptári
évet/évek számát, pl. 2000., 2001. 2002.). <br>
Ajánlatkérõ a felhívásban lényegében megismételte a törvény szövegét,
nem adott eligazítást az ajánlattevõk részére arra nézve, hogy az elõzõ
három év alatt a felhívás közzétételétõl visszaszámított három évet
érti-e, vagy a közzététel évét megelõzõ naptári éveket. <br>
Ajánlatkérõ nem határozta meg a felhívásban, hogy a forgalmi adatokat
az elõzõ naptári évekre vagy éves idõszakokra kéri, így kérelmezõ az
elõzõ 3 év forgalmi adatait a 2001., 2002., 2003. évekre vonatkozóan
adta meg. Ajánlatkérõ viszont az elõzõ 3 év fogalma alatt a 2000.,
2001., 2002. éveket értelmezte. <br>
Ajánlatkérõ csak olyan pontosságot várhat el az ajánlattevõtõl az
ajánlat tartalmát illetõen, amilyen pontossággal elvárásait
meghatározta, egy, sem a Kbt.-ben, sem a kiírásban pontosan meg nem
határozott feltétel általa történõ értelmezéséhez az ajánlattevõvel
szemben jogkövetkezményt nem alkalmazhat. <br>
A Kbt. 43. § (1) bekezdése elõírja, hogy az ajánlattevõnek az ajánlati
felhívásban, illetve a dokumentációban meghatározott tartalmi és formai
követelményeknek megfelelõen kell ajánlatát elkészíteni. Az 52. § (2)
bekezdés d) pontja szerint az e követelményeknek nem megfelelõ ajánlat
érvénytelen, ajánlatkérõnek tehát az 52. § (1) bekezdése alapján a
kiírásban meghatározott követelményeknek nem megfelelõ ajánlatot kell
érvénytelenné nyilvánítania. <br>
A Döntõbizottság megállapította, hogy ajánlatkérõ olyan követelményre
nézve vonta le az érvénytelenségi konzekvenciát, melyet a felhívásban
nem határozott meg, ezáltal ajánlatkérõ megsértette a Kbt. 52. § (1)
bekezdését. <br>
Kérelmezõ több okból vitatta a nyertes ajánlat érvényességét. <br>
Az elsõ ok a második bírálati részszempont egyik alszempontja, a
garanciális szolgáltatás végzésére jogosult szervizek száma volt. <br>
A márkaszervizei felsorolását a nyertes ajánlat III. iratgyûjtõ 83-84.
oldala tartalmazza. A felsorolásban szereplõ 19 db Volán Rt. önálló
jogi személy, önálló székhellyel, mûszaki-gazdasági vezetéssel.
Ajánlatkérõ mindegyik szervizzel önálló szerzõdést kötött a nyertes
által gyártandó Credo jármûvek garanciális és azon túli karbantartási,
szervizelési munkái elvégzésére, a szerzõdéseket a Döntõbizottsághoz
becsatolta. (A szerzõdéskötés idõpontja a Volán Rt.-kel 2003. december
19. és 2004. január 5. közötti, a Truck Kft.-kel 2004. február 18.
volt.) <br>
Nem helytálló tehát kérelmezõ vélekedése, miszerint ezeket a cégeket
nem lehet külön-külön szervizként figyelembe venni. <br>
A felsorolásban feltüntetett további 4 cég az Iveco-szerviz- hálózatba
tartozó Truck Savaria Kft. Szombathely, Truck Savaria Kft. Debrecen,
Truck Arrabona Kft. Gyõr és Truck Itália Kft. Miskolc. Kérelmezõ
állítása szerint ezek a szervizek kizárólag a motor szervizelésére
jogosultak. <br>
A nyertes becsatolta e szervizekkel kötött szerzõdéseket is, melyek
szerint a Truck szervizek ellátják a nyertes által gyártott Credo
autóbuszok teljes körû garanciális és azon túli karbantartását,
szervizelését. A Döntõbizottság nyilatkozattételre való felhívására a
Truck szervizek mindegyikének igazgatója írásban nyilatkozott; hogy a
szerzõdésben vállalt munkák végzésére felhatalmazással rendelkezik,
mégpedig oly módon, hogy a fõdarabok gyártóitól az engedélyt az
autóbusz gyártója kapta meg, és a gyártó e jogosultságát engedményezte
a szervizekre. <br>
A Döntõbizottság álláspontja szerint fentiek alapján a Track szervizek
teljes körû szervizszolgáltatásra való jogosultsága fennállása nem
vitatható. A Döntõbizottság megállapította, hogy a nyertes valós adatot
szolgáltatott a garanciális szolgáltatás ellátására jogosult szervizei
számát illetõen, ezért a jogorvoslati kérelmet ebben a részében
elutasította. <br>
Kérelmezõ vitatta, hogy a fõdarabok gyártói közül a SOR, az Iveco, a ZF
és a Voith cégek hozzájárultak volna gyártmányuknak a nyertes által
ajánlott típusú jármûbe való beépítéséhez. <br>
A nyertes ajánlat I. iratgyûjtõ 4. oldalán közölte, hogy a cseh SOR
Libchavy cégtõl vásárolta meg a Credo autóbuszok gyártási licencét. <br>
A fõdarabok gyártóinak nyilatkozatai (II. iratgyûjtõ 167-171. oldal) a
licencadónak címzettek, tartalmuk szerint felhatalmazzák a licencadót,
hogy a Kravtex Kft.-nek Iveco motort, ZF sebességváltót, Voith
retardert szállítson. <br>
Az Iveco nyilatkozatában kifejezetten utal arra is, hogy hozzájárulását
adja a motoroknak a Kravtex cég saját gyártású autóbuszaiba való
beépítéséhez. A ZF nyilatkozata úgy szól, hogy a ZF beépítési
irányelvei betartása mellett hozzájárul a motoroknak a Kravtex cég
által gyártott autóbuszokba való beszereléséhez. <br>
A Voith és a SOR általi hozzájárulás a Kravtex által gyártott buszokba
való beszereléshez azáltal állapítható meg, hogy a nyilatkozat utal a
gyártási licenc megvásárlására, a licencvevõ pedig ugyanazokkal a
jogosultságokkal rendelkezik a fõdarabok beépítését illetõen, mint a
licenceladó. <br>
A Döntõbizottság megállapította, hogy a nyertes megfelelõen igazolta,
hogy rendelkezik az általa gyártott autóbuszokba a fõdarabok gyártóinak
hozzájárulásával, ezért a jogorvoslati kérelmet ebben a részében
elutasította. <br>
Kérelmezõ vitatta az autóbusz terhelhetõségét. <br>
A dokumentáció az álló- és ülõhelyek arányát 2:1-1:1 egyedi igény
szerinti lehetõséggel írta elõ. <br>
A nyertes az I. iratgyûjtõ 2. oldalán a szállítandó személyek számát
min. 85 fõben, különbözõ üléselrendezési változattól függõen jelölte
meg. <br>
Az állóhelyek-ülõhelyek aránya (gépkocsivezetõ nélkül) így 44:44,
illetve 60:30. Ezáltal az l:1, illetve 2:1 arány biztosított. <br>
A III. iratgyûjtõ 2. oldalán a mûszaki adatok között a nyertes a
menetkész tömeget 8150 kg, a mûszakilag megengedhetõ legnagyobb
össztömeget 14 200 kg értékként tüntette fel. <br>
A közúti jármûvek forgalomba helyezésének és forgalomban tartásának
mûszaki feltételeirõl szóló 6/1990. (IV.12.) KÖHÉM r. 20. § (1)
bekezdése szerint a "terhelhetõséget a megengedett legnagyobb össztömeg
és a saját tömeg különbségeként kell meghatározni. A jármû megengedett
legnagyobb össztömegét a 6-8. és a 18. §-okban foglalt rendelkezések
alapján, továbbá a fékberendezés, a kormányszerkezet, a gumiabroncsok
teherbírása és a gyártó által megadott egyéb adatok figyelembevételével
kell meghatározni." A terhelhetõségre a rendelet továbbá a következõ
elõírásokat tartalmazza: <br>
(3) Személyszállításra szolgáló jármû megengedett legnagyobb
össztömegét kilogrammban kell meghatározni. A terhelhetõségen belül meg
kell határozni a szállítható személyek számát - ideértve a jármû
vezetõjét - és a poggyásztömeget is. <br>
(4) A (3) bekezdésben foglalt rendelkezés alkalmazásában a szállítható
személyek számát az ülõhelyek száma, valamint - ha álló utasok
szállítása is megengedett - az álló utasok elhelyezésére szolgáló
terület minden négyzetméterére <br>
- menetrend szerinti helyi forgalom lebonyolítására készült autóbusz
esetén 8 személy, <br>
- egyéb autóbusz esetében 6,7 személy <br>
figyelembevételével kell meghatározni. <br>
(5) Személyszállításra szolgáló jármû esetében egy személy tömegét 68
kilogrammal, a nem menetrend szerinti helyi forgalom lebonyolítására
készült autóbuszok estén 71 kilogrammal, az autóbusz vezetõjének
tömegét 75 kilogrammal kell számításba venni." <br>
Az ajánlatkérõ a Kravtex Kft. által ajánlott adatok alapján a
terhelhetõséget a rendelet alapján megvizsgálta és a 90 fõ szállítható
személyek tömegének 6120 kg, a menetkész tömeg 8150 kg értékeinek
összegébõl megállapította, hogy a megengedett legnagyobb össztömegnél,
a 14 200 kg-nál 70 kg-mal több az autóbusz össztömege. <br>
Figyelemmel arra, hogy a különbözõ férõhelyváltozatokhoz tartozó
menetkész tömegadatok közlését ajánlatkérõ nem írta elõ és a
tömegtúllépés 0,5% alatti csekély értékû, valamint hogy a szállítás
elõtt 30 nappal típusbizonyítványt kell átadni, az ajánlatkérõ nem
tekinthette érvénytelennek a Kravtex Kft. ajánlatát. <br>
A Kravtex Kft. állítása szerint nem pontos az ajánlattevõ számítása, az
autóbusz össztömege nem haladja meg a megengedett 14 200 kg-ot.
Álláspontja alátámasztására a tárgyaláson csatolta az általa készített
tömegadat-számítást tartalmazó észrevételét, valamint a Központi
Közlekedési Felügyelet 4 00-6485-05 sz. alatt kiadott
típusbizonyítványt, miszerint az ajánlatában szereplõ 8150 kg menetkész
saját tömeg a megajánlott üléselrendezéshez tartozó legnagyobb érték. <br>
Ebben az észrevételében a nyertes megjelölte, hogy a 44-44 fõ álló- és
ülõutas-arány esetén 8146 kg az autóbusz menetkész tömege (ülésekkel,
tele tankkal, gépkocsivezetõvel). <br>
A 30 ülõhelyes változatnál a saját tömeg 8020 kg, a 90 utas tömegével
együtt az össztömeg 14 140 kg, amely a megengedett értéket nem éri el. <br>
Tény, hogy a Kravtex Kft. ajánlatában nem határozta meg, hogy a 8150 kg
menetkész tömeg melyik ülésszámhoz tartozó érték, de tény az is, hogy
ajánlatkérõ az adatok ilyen részletességgel történõ meghatározását nem
írta elõ. <br>
Az ajánlattevõ kötelezettsége tehát az volt, hogy olyan adatokat
közöljön, amelyekért felelõsségét tud vállalni, az ajánlatkérõnek a
Kbt. 57. § (1) bekezdése alapján felteendõ tisztázó kérdésére azokat
számításokkal alá tudja támasztani. <br>
Ajánlatkérõ nem élt a tisztázó kérdések feltevése lehetõségével, így a
Kravtex Kft.-nek a jogorvoslati eljárásban kellett igazolnia az általa
megadott adatok helyességét. <br>
A Kravtex Kft. a jogorvoslati eljárásban csatolta a tömegadat
számítását. <br>
A saját tömeget ülések nélkül, tele tankkal, gépkocsivezetõvel 7750
kg-ban adta meg. <br>
Ezt követõen "Ülõhely", "Saját tömeg ülésekkel, tele tankkal,
gépkocsivezetõvel", "Terület", "Állóhely", "Össztömeg", "Szállítható
személyek száma", "Utaslétszám" sorokon az egyes változatokra a
következõ adatok szerepelnek: <br>
<br>
<table style="text-align: left; width: 100%;" border="1" cellspacing="2"
 cellpadding="2">
  <tbody>
    <tr>
      <td style="width: 7%; text-align: center; vertical-align: middle;"><small>EC11DN</small><br>
      </td>
      <td style="width: 7%; text-align: center; vertical-align: middle;"><small>EC11DM</small></td>
      <td style="width: 7%; text-align: center; vertical-align: middle;"><small>EC11DL</small></td>
      <td style="width: 7%; text-align: center; vertical-align: middle;"><small>EC11DK</small></td>
      <td style="text-align: center; vertical-align: middle; width: 8%;"><small>EC11DJ</small></td>
      <td style="text-align: center; vertical-align: middle; width: 8%;"><small>EC11DH</small></td>
      <td style="text-align: center; vertical-align: middle; width: 8%;"><small>EC11DG</small></td>
      <td style="text-align: center; vertical-align: middle; width: 8%;"><small>EC11F</small></td>
      <td style="width: 8%; text-align: center; vertical-align: middle;"><small>EC11DE</small></td>
      <td style="width: 8%; text-align: center; vertical-align: middle;"><small>EC11DD</small></td>
      <td style="width: 8%; text-align: center; vertical-align: middle;"><small>EC11DC</small></td>
      <td style="text-align: center; vertical-align: middle; width: 8%;"><small>EC11DB</small></td>
      <td style="text-align: center; vertical-align: middle; width: 8%;"><small>EC11DA</small></td>
    </tr>
    <tr>
      <td style="width: 7%; text-align: center; vertical-align: middle;">44<br>
      </td>
      <td style="width: 7%; text-align: center; vertical-align: middle;">41<br>
      </td>
      <td style="width: 7%; text-align: center; vertical-align: middle;">40<br>
      </td>
      <td style="width: 7%; text-align: center; vertical-align: middle;">39<br>
      </td>
      <td style="text-align: center; vertical-align: middle; width: 8%;">38<br>
      </td>
      <td style="text-align: center; vertical-align: middle; width: 8%;">37<br>
      </td>
      <td style="text-align: center; vertical-align: middle; width: 8%;">36<br>
      </td>
      <td style="text-align: center; vertical-align: middle; width: 8%;">35<br>
      </td>
      <td style="width: 8%; text-align: center; vertical-align: middle;">34<br>
      </td>
      <td style="width: 8%; text-align: center; vertical-align: middle;">33<br>
      </td>
      <td style="width: 8%; text-align: center; vertical-align: middle;">32<br>
      </td>
      <td style="text-align: center; vertical-align: middle; width: 8%;">31<br>
      </td>
      <td style="text-align: center; vertical-align: middle; width: 8%;">30<br>
      </td>
    </tr>
    <tr>
      <td style="width: 7%; text-align: center; vertical-align: middle;">8146<br>
      </td>
      <td style="width: 7%; text-align: center; vertical-align: middle;">8119<br>
      </td>
      <td style="width: 7%; text-align: center; vertical-align: middle;">8110<br>
      </td>
      <td style="width: 7%; text-align: center; vertical-align: middle;">8101<br>
      </td>
      <td style="text-align: center; vertical-align: middle; width: 8%;">8092<br>
      </td>
      <td style="text-align: center; vertical-align: middle; width: 8%;">80083<br>
      </td>
      <td style="text-align: center; vertical-align: middle; width: 8%;">8074<br>
      </td>
      <td style="text-align: center; vertical-align: middle; width: 8%;">8065<br>
      </td>
      <td style="width: 8%; text-align: center; vertical-align: middle;">8056<br>
      </td>
      <td style="width: 8%; text-align: center; vertical-align: middle;">8047<br>
      </td>
      <td style="width: 8%; text-align: center; vertical-align: middle;">8038<br>
      </td>
      <td style="text-align: center; vertical-align: middle; width: 8%;">8029<br>
      </td>
      <td style="text-align: center; vertical-align: middle; width: 8%;">8020<br>
      </td>
    </tr>
    <tr>
      <td style="width: 7%; text-align: center; vertical-align: middle;">5,8<br>
      </td>
      <td style="width: 7%; text-align: center; vertical-align: middle;">6,8<br>
      </td>
      <td style="width: 7%; text-align: center; vertical-align: middle;">6,8<br>
      </td>
      <td style="width: 7%; text-align: center; vertical-align: middle;">6,8<br>
      </td>
      <td style="text-align: center; vertical-align: middle; width: 8%;">6,8<br>
      </td>
      <td style="text-align: center; vertical-align: middle; width: 8%;">6,8<br>
      </td>
      <td style="text-align: center; vertical-align: middle; width: 8%;">6,9<br>
      </td>
      <td style="text-align: center; vertical-align: middle; width: 8%;">6,9<br>
      </td>
      <td style="width: 8%; text-align: center; vertical-align: middle;">7<br>
      </td>
      <td style="width: 8%; text-align: center; vertical-align: middle;">7,7<br>
      </td>
      <td style="width: 8%; text-align: center; vertical-align: middle;">7,8<br>
      </td>
      <td style="text-align: center; vertical-align: middle; width: 8%;">7,7<br>
      </td>
      <td style="text-align: center; vertical-align: middle; width: 8%;">7,8<br>
      </td>
    </tr>
    <tr>
      <td style="width: 7%; text-align: center; vertical-align: middle;">44<br>
      </td>
      <td style="width: 7%; text-align: center; vertical-align: middle;">28<br>
      </td>
      <td style="width: 7%; text-align: center; vertical-align: middle;">49<br>
      </td>
      <td style="width: 7%; text-align: center; vertical-align: middle;">50<br>
      </td>
      <td style="text-align: center; vertical-align: middle; width: 8%;">51<br>
      </td>
      <td style="text-align: center; vertical-align: middle; width: 8%;">52<br>
      </td>
      <td style="text-align: center; vertical-align: middle; width: 8%;">53<br>
      </td>
      <td style="text-align: center; vertical-align: middle; width: 8%;">54<br>
      </td>
      <td style="width: 8%; text-align: center; vertical-align: middle;">56<br>
      </td>
      <td style="width: 8%; text-align: center; vertical-align: middle;">57<br>
      </td>
      <td style="width: 8%; text-align: center; vertical-align: middle;">58<br>
      </td>
      <td style="text-align: center; vertical-align: middle; width: 8%;">59<br>
      </td>
      <td style="text-align: center; vertical-align: middle; width: 8%;">60<br>
      </td>
    </tr>
    <tr>
      <td style="width: 7%; text-align: center; vertical-align: middle;">14130<br>
      </td>
      <td style="width: 7%; text-align: center; vertical-align: middle;">14171<br>
      </td>
      <td style="width: 7%; text-align: center; vertical-align: middle;">14162<br>
      </td>
      <td style="width: 7%; text-align: center; vertical-align: middle;">14153<br>
      </td>
      <td style="text-align: center; vertical-align: middle; width: 8%;">14144<br>
      </td>
      <td style="text-align: center; vertical-align: middle; width: 8%;">14135<br>
      </td>
      <td style="text-align: center; vertical-align: middle; width: 8%;">14126<br>
      </td>
      <td style="text-align: center; vertical-align: middle; width: 8%;">14117<br>
      </td>
      <td style="width: 8%; text-align: center; vertical-align: middle;">14176<br>
      </td>
      <td style="width: 8%; text-align: center; vertical-align: middle;">14167<br>
      </td>
      <td style="width: 8%; text-align: center; vertical-align: middle;">14158<br>
      </td>
      <td style="text-align: center; vertical-align: middle; width: 8%;">14149<br>
      </td>
      <td style="text-align: center; vertical-align: middle; width: 8%;">14140<br>
      </td>
    </tr>
    <tr>
      <td style="width: 7%; text-align: center; vertical-align: middle;">89<br>
      </td>
      <td style="width: 7%; text-align: center; vertical-align: middle;">90<br>
      </td>
      <td style="width: 7%; text-align: center; vertical-align: middle;">90<br>
      </td>
      <td style="width: 7%; text-align: center; vertical-align: middle;">90<br>
      </td>
      <td style="text-align: center; vertical-align: middle; width: 8%;">90<br>
      </td>
      <td style="text-align: center; vertical-align: middle; width: 8%;">90<br>
      </td>
      <td style="text-align: center; vertical-align: middle; width: 8%;">90<br>
      </td>
      <td style="text-align: center; vertical-align: middle; width: 8%;">90<br>
      </td>
      <td style="width: 8%; text-align: center; vertical-align: middle;">91<br>
      </td>
      <td style="width: 8%; text-align: center; vertical-align: middle;">91<br>
      </td>
      <td style="width: 8%; text-align: center; vertical-align: middle;">91<br>
      </td>
      <td style="text-align: center; vertical-align: middle; width: 8%;">91<br>
      </td>
      <td style="text-align: center; vertical-align: middle; width: 8%;">91<br>
      </td>
    </tr>
    <tr>
      <td style="width: 7%; text-align: center; vertical-align: middle;">88<br>
      </td>
      <td style="width: 7%; text-align: center; vertical-align: middle;">89<br>
      </td>
      <td style="width: 7%; text-align: center; vertical-align: middle;">89<br>
      </td>
      <td style="width: 7%; text-align: center; vertical-align: middle;">89<br>
      </td>
      <td style="text-align: center; vertical-align: middle; width: 8%;">89<br>
      </td>
      <td style="text-align: center; vertical-align: middle; width: 8%;">89<br>
      </td>
      <td style="text-align: center; vertical-align: middle; width: 8%;">89<br>
      </td>
      <td style="text-align: center; vertical-align: middle; width: 8%;">89<br>
      </td>
      <td style="width: 8%; text-align: center; vertical-align: middle;">90<br>
      </td>
      <td style="width: 8%; text-align: center; vertical-align: middle;">90<br>
      </td>
      <td style="width: 8%; text-align: center; vertical-align: middle;">90<br>
      </td>
      <td style="text-align: center; vertical-align: middle; width: 8%;">90<br>
      </td>
      <td style="text-align: center; vertical-align: middle; width: 8%;">90<br>
      </td>
    </tr>
  </tbody>
</table>
<br>
Az "Álló/ülõ utasok" arányát az egyes oszlopokhoz tartozóan 1;
1,170732; 1,225; 1,28205; 1;34211; 1,4054, 1,47222; 1,543; 1,64706;
1,72727; 1,8125; 1,90323; 2.-ként adta meg. <br>
A tömegadat-számításból megállapítható, hogy a nyertes által ajánlott
autóbusz menetkész tömege egyik álló/ülõ utas kiosztás esetében sem
haladja meg a megengedett 14 200 kg tömeget . <br>
A Döntõbizottság megállapította, hogy a nyertes ajánlata a menetkész
tömeget illetõen megfelelt a kiírásban foglaltaknak, ezért a
jogorvoslati kérelmet ebben a részében elutasította. <br>
A Döntõbizottság megjegyzi, hogy e vonatkozásban ajánlatkérõ döntése
helytálló volt, csak a jogorvoslati eljárásban elõ adott indoka nem. <br>
Kérelmezõ állította, hogy az ajánlati árból nem állapítható meg, hogy
az tartalmazza-e a kötelezõ bõvítések árait. <br>
A kiírás szerint az ajánlati árnak tartalmaznia kellett a kötelezõ
bõvítéseket. Ezeket a nyertes ajánlat I. iratgyûjtõ 1. oldal harmadik
bekezdése tartalmazta, miszerint az ajánlati ár az ajánlati
dokumentáció 2. rész 17.3. pontjában foglaltaknak megfelelõen 30 570
000 Ft + áfa. <br>
Sem a felhívás, sem a dokumentáció nem tartalmazott elõ írást arra,
hogy a bõvítés árait külön fel kell tüntetni vagy erre külön
nyilatkozatot kell tenni. <br>
A Döntõbizottság megállapította, hogy a nyertes ajánlat tartalmazta a
kötelezõ bõvítések árait, ezért a jogorvoslati kérelmet ebben a
részében elutasította. <br>
Kérelmezõ teljesíthetetlennek tartotta a nyertes 1 óra idõtartamra tett
pótalkatrészkiszolgálás-vállalását. <br>
A nyertes ajánlat I. iratgyûjtõ 2. oldalán "szinte azonnali
pótalkatrész-ellátást tudunk biztosítani" vállalást tett. Ajánlatkérõ
úgy nyilatkozott, hogy ezt a vállalást azért értékelte 1 óra
idõtartamként, mert az ajánlat III. iratgyûjtõ 78. oldal 8. pontjában a
nyertes kijelentette, hogy a rendelés kézhezvételétõl számított egy
órán belül biztosítja a pótalkatrészeket. <br>
Az egyórás idõtartamvállalás reális volta attól függ, hogy az
alkatrész-kiszolgálásnak a jogosult vagy a kötelezett telephelyén
kell-e történnie. A kiírás a kiszolgálás helyére nézve nem tartalmaz
elõírást, ezért ezt a kérdést a vonatkozó jogszabályi rendelkezések
alapján kell tisztázni. <br>
A Ptk. 278. § (1) bekezdése értelmében a teljesítés (kiszolgálás) helye
a kötelezett telephelye, kivéve ha jogszabály eltérõen rendelkezik, a
szolgáltatás tárgyából vagy rendeltetésébõl más nem következik, a
szolgáltatás tárgya a felek által ismert más helyen van. <br>
Mivel nincs olyan jogszabály, ami a teljesítés helyére nézve a Ptk.
hivatkozott rendelkezésétõl eltérõen rendelkezne, a szolgáltatás
tárgyából és rendeltetésébõl nem következik a jogosult telephelyén való
teljesítés, valamint a szolgáltatás tárgya nem a felek által ismert más
helyen van, egyértelmûen rögzíthetõ, hogy a kiszolgálásnak a
kötelezett, azaz a nyertes valamelyik telephelyén kell történnie. Ily
módon a nyertes arra vállalkozott, hogy a megrendelés hozzá való
beérkezésétõl számított 1 órán belül közli a megrendelõvel, hogy a
pótalkatrész hol vehetõ át, és biztosítja, hogy a pótalkatrész átadható
legyen. Ez pedig az informatikai rendszer (telefax, e-mail, telefon)
útján megvalósítható. <br>
A Döntõbizottság megállapította, hogy a nyertesnek a pótalkatrész
kiszolgálási idejére vonatkozó vállalása nem irreális, ezért a
jogorvoslati kérelmet ebben a részében elutasította. <br>
Kérelmezõ kétségesnek tartotta a nyertes számítása megalapozottságát a
megajánlott jármû korrózióállóanyag-hányadára vonatkozóan. <br>
A nyertes ajánlat a korrózióálló anyagok részarányát az ajánlat I.
iratgyûjtõ 19. oldalán a 6. sz. táblázat adataival ismerteti. <br>
E szerint a vázszerkezet 25,6, a lemezfelület 36,5, a külsõ
burkolóelemek 100%-osan korrózióálló anyagból készül. Az összesített
részarány 38,03%, amit az összes beépített felület (m), vagy beépített
hosszúság (m) mennyisége és ebbõl a korrózióállóanyag-mennyiség
adataiból számított ki a következõk szerint: <br>
<br>
<table cellpadding="2" cellspacing="2" border="1"
 style="text-align: left; width: 70%;">
  <tbody>
    <tr>
      <td
 style="width: 40%; text-align: center; vertical-align: middle;"><br>
      </td>
      <td
 style="width: 20%; text-align: center; vertical-align: middle;">Összes</td>
      <td
 style="width: 20%; text-align: center; vertical-align: middle;">Korrózióálló</td>
      <td
 style="width: 20%; text-align: center; vertical-align: middle;">Részarány%</td>
    </tr>
    <tr>
      <td
 style="width: 40%; text-align: center; vertical-align: middle;">Vázszerkezet</td>
      <td
 style="width: 20%; text-align: center; vertical-align: middle;">422,85<br>
      </td>
      <td
 style="width: 20%; text-align: center; vertical-align: middle;">108,1<br>
      </td>
      <td
 style="width: 20%; text-align: center; vertical-align: middle;">25,6<br>
      </td>
    </tr>
    <tr>
      <td
 style="width: 40%; text-align: center; vertical-align: middle;">Lemezfelület</td>
      <td
 style="width: 20%; text-align: center; vertical-align: middle;">64,92<br>
      </td>
      <td
 style="width: 20%; text-align: center; vertical-align: middle;">23,69<br>
      </td>
      <td
 style="width: 20%; text-align: center; vertical-align: middle;">36,5<br>
      </td>
    </tr>
    <tr>
      <td
 style="width: 40%; text-align: center; vertical-align: middle;">Összes
beépített hosszúság</td>
      <td
 style="width: 20%; text-align: center; vertical-align: middle;">422,85<br>
      </td>
      <td
 style="width: 20%; text-align: center; vertical-align: middle;">108,85<br>
      </td>
      <td
 style="width: 20%; text-align: center; vertical-align: middle;"><br>
      </td>
    </tr>
    <tr>
      <td
 style="width: 40%; text-align: center; vertical-align: middle;">Összes
beépített felület</td>
      <td
 style="width: 20%; text-align: center; vertical-align: middle;">151,55<br>
      </td>
      <td
 style="width: 20%; text-align: center; vertical-align: middle;">110,32<br>
      </td>
      <td
 style="width: 20%; text-align: center; vertical-align: middle;"><br>
      </td>
    </tr>
    <tr>
      <td
 style="width: 40%; text-align: center; vertical-align: middle;">Összmennyiség:</td>
      <td
 style="width: 20%; text-align: center; vertical-align: middle;">574,4<br>
      </td>
      <td
 style="width: 20%; text-align: center; vertical-align: middle;">218,42<br>
      </td>
      <td
 style="width: 20%; text-align: center; vertical-align: middle;"><br>
      </td>
    </tr>
  </tbody>
</table>
<br>
A 218,42 az 574,4-nek a 38,03%-a. <br>
<br>
A jogorvoslati eljárásban tartott tárgyaláson a Döntõbizottság átadta
kérelmezõ részére az ajánlat ezen számítási részét, és kérelmezõ úgy
nyilatkozott, hogy a számítást nem tudja cáfolni. <br>
A Döntõbizottság megállapította, hogy a nyertesnek a korrózióálló
anyagok részarányára vonatkozó számítása helytálló, ezért a
jogorvoslati kérelmet ebben a részében elutasította. <br>
Döntõbizottság a Kbt. 76. § (1) bekezdésében biztosított jogkörében
eljárva a 88. § (1) bekezdés a), c), d), f) és h) pontja szerint
rendelkezett. <br>
A Döntõbizottság megsemmisítette ajánlatkérõ eljárást lezáró döntését,
mert ajánlatkérõ jogsértõ módon nem értékelte a kérelmezõ érvényesnek
minõsülõ ajánlatát, és az a jogsértés csak a döntés megsemmisítése
által orvosolható. <br>
A Döntõbizottság 1 000 000 Ft bírságot szabott ki ajánlatkérõ terhére. <br>
A Kbt. 88. § (1) bekezdés f) pontja alapján jogsértés megállapítása
esetén a bírság kiszabása kötelezõ. A bírság mértéke megállapításánál a
Döntõbizottság tekintetbe vette, hogy az eljárást lezáró döntés
megsemmisítése folytán a jogsértés orvoslást nyerhet. <br>
A Döntõbizottság felhívja ajánlatkérõ figyelmét a Kbt. 88. § (8)
bekezdésében foglalt rendelkezésre: "Ha a Bizottság megsemmisíti az
ajánlatkérõnek az eljárást lezáró döntését, az ajánlatkérõ jogosult a
döntést megalapozó tényezõket ismételten mérlegelni és a határozat
végrehajthatóságának idõpontjától számított 30 napon belül új döntést
hozni." <br>
A bírósági jogorvoslatot a 89. § (1) bekezdése biztosítja. <br>
<br>
Budapest, 2004. április 28. <br>
<br>
Dr. Csitkei Mária s. k., Ruthner Oszkár s. k., <br>
közbeszerzési biztos közbeszerzési biztos <br>
<br>
Székelyné Bihari Mária s. k., <br>
közbeszerzési biztos <br>
<br>
A határozatot a bíróság elõtt keresettel támadták. <br>
<br>
<br>
<br>
</body>
</html>
