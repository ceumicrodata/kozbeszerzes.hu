<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4643/2004)
</h2>
<br>1024 Budapest, Margit krt. 85.
<br>Ikt.sz.: D.137/15/2004
<br>
<br>Tárgy: a BETONÚT Rt. I. sz. és a SERVICO Kft. II. sz. kérelmezõk jogorvoslati kérelmei a Jász-Nagykun-Szolnok Megyei Állami Közútkezelõ Kht. ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Betonút Szolgáltató és Építõ Rt. (1133 Budapest, Pannónia u. 59/61., képv.: dr. Gömöry Veronika ügyvéd, 1133 Budapest, Pannónia u. 59/61., továbbiakban: I. sz. kérelmezõ) és a SERVICO Építõ Kft. (1212 Budapest, Kossuth L. u. 30-46., továbbiakban: II. sz. kérelmezõ) kérelmei alapján indult jogorvoslati eljárásban, melyet az Jász-Nagykun-Szolnok Megyei Állami Közútkezelõ Kht. (5000 Szolnok, Petõfi S. u. 7-11., képv.: dr. Pintér Zoltán Aurél ügyvéd, 5000 Szolnok, Szapáry u. 19., továbbiakban: ajánlatkérõ) által "szolnoki Szent István Tisza-híd, szigetelési és pályaburkolati rendszer felújítási munkáinak kivitelezése" tárgyú közbeszerzési eljárása ellen nyújtott be, a kérelmezõk jogorvoslati kérelmeinek helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 52. § (2) bekezdés d) pontjára tekintettel a Kbt. 53. § (2) bekezdését, ezért a Döntõbizottság az ajánlatkérõ részvételi szakaszt lezáró döntését és azt követõ valamennyi döntését megsemmisíti és ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõk részére a határozat kézhezvételétõl számított 15 napon belül 150 000 Ft-150 000 Ft, azaz egyszázötvenezer-egyszáz ötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.
<br>Ajánlatkérõ 2004. január 5-én a Közbeszerzési Értesítõ (K. É.) 1. számában közzétett részvételi felhívással nyílt elõminõsítési közbeszerzési eljárást indított a rendelkezõ részben meghatározott beszerzés tárgyában.
<br>Ajánlatkérõ a részvételi felhívás 9. a) pontjában elõírta, hogy a részvételre jelentkezõnek önállóan kell megfelelni az alkalmassá minõsítéshez a pénzügyi feltételeknek, míg a 9. b) pont szerint a részvételre jelentkezõnek és a 10% feletti alvállalkozónak együttesen kell megfelelni a mûszaki alkalmassági követelményeknek. Ehhez megadta az alkalmasság igazolására adatok és iratok körét.
<br>A felhívás 10. a) és 10. b) pontjaiban ajánlatkérõ meghatározta az alkalmasság elbírálásának szempontjait, valamint az alkalmatlanná minõsítés kritériumait is. Ezek között a 10. b) pont 5. francia bekezdésében szerepelt, hogy alkalmatlan a teljesítésre, ha a részvételre jelentkezõ vagy a 10%-ot meghaladó mértékben igénybe venni kívánt alvállalkozó nem rendelkezik a híd szigeteléséhez vagy az aszfaltburkolat építéséhez szükséges saját tulajdonú vagy érvényes elõszerzõdéssel, vagy szerzõdéssel lekötött vezérgéppel.
<br>Ajánlatkérõ a felhívás 12. pont 10. bekezdésében a hiánypótlás lehetõségét kizárta.
<br>A részvételi felhívás 12. pont 9. francia bekezdésében közölte ajánlatkérõ, hogy a Kbt. 46. § (4)-(8) bekezdéseiben meghatározott nyilatkozatokat és igazolásokat a résztvevõkre, valamint a közbeszerzés értékének 10%-át elérõ vagy azt meghaladó mértékben igénybe venni kívánt alvállalkozókra vonatkozóan kell csatolni.
<br>Részvételi dokumentációt is készített ajánlatkérõ, mely részletes információt adott az elvégzendõ feladatról, útmutatót a pályázóknak, valamint elõminõsítésre szolgáló adatlapokat tartalmazott. Az útmutató 4.2. "alvállalkozók" cím alatt elõírta, hogy a 10%-nál nagyobb összértékû egyedi alvállalkozó beszállítás esetén az elõminõsítés során az alvállalkozókat is minõsíteni kell, a minõsítõ lapok (A-tól Q-ig) kitöltésével és megadásával. A pályázónak csatolnia kell minden általa foglalkoztatni kívánt alvállalkozóval készített szándéknyilatkozatot.
<br>A "J" mintalap elõírta: "amennyiben a vállalkozó a szerzõdés bármely részét alvállalkozóval kívánja teljesíteni, kérjük nevezze meg ezeket a munkákat, és adja meg az alvállalkozó(k) nevét és címét, a részvétel becsült mértékét, a foglalkoztatás teljes összeghez viszonyított %-át, valamint csatolja a velük kötött elõzetes megállapodást. Figyelem! Itt fel kell sorolni az összes bevonni szándékozott alvállalkozót. A 10%-nál nagyobb részarányban foglalkoztatni kívánt alvállalkozókat ezen felül külön, a kiírás B. 4.2. pontja értelmében az összes elõminõsítési ûrlap kitöltésével kell bemutatni."
<br>A részvételi jelentkezési határidõre, 2004. január 21-re 13 db jelentkezés érkezett. Jelentkezést nyújtott be: kérelmezõ I., kérelmezõ II., MBI Kft., Hídépítõ Rt., Hídtechnika Kft., HÓDÚT Kft., MAHÍD 2000 Kft., VEGYÉPSZER Rt., MÁV Hídépítõ Kft., KÖZGÉP Kft., Strabag Rt., Betonplasztika Kft. és a Polar Húsz Kft.
<br>A részvételi szakasz eredményhirdetésére halasztott idõpontban 2004. február 24-én került sor, ajánlatkérõ döntésével 10 jelentkezõt alkalmasnak minõsített, ezek: Hídépítõ Rt., Hídtechnika Kft., HÓDÚT Kft., MAHÍD 2000 Kft., VEGYÉPSZER Rt., MÁV Hídépítõ Kft., KÖZGÉP Kft., Strabag Rt., Betonplasztika Kft. és a Polar Húsz Kft. Ajánlatkérõ érvénytelennek nyilvánította a kérelmezõ I., a kérelmezõ II., az MBI Kft. jelentkezését. Az érvénytelenség indoka a március 1-jén kelt levél szerint: a jelentkezésekben megadott munkákra 10% alatt bevonni kívánt alvállalkozói teljesítés értéke a tervezõi költségbecslés alapján jelentõsen több, mint az építési költség 10%-a. A felhívás szerint a 10% feletti alvállalkozók tekintetében pedig elõírták az alkalmasság igazolását, de ennek ellenére a jelentkezésben az elõírt igazolásokat nem csatolta.
<br>Az I. sz. kérelmezõ 2004. március 5-én nyújtott be jogorvoslati kérelmet, melyben kifogásolja ajánlatkérõ döntését, melyben jelentkezését érvénytelennek minõsítette.
<br>Álláspontja szerint ajánlatkérõ helytelenül értékelte a jelentkezésükben levõ adatokat. A jelentkezéshez csatolták az elõ szerzõdést a munkák elvégzéséhez szükséges gépbérlésre vonatkozóan a HÍD '99 Kft.-vel. Hivatkozott arra is, hogy a jelentkezésben szereplõ szándéknyilatkozat kizárólag az elõ szerzõdés megerõsítésére szolgált. Jelen esetben nem kívántak a teljesítésbe 10% feletti mértékben alvállalkozót bevonni, ezért nem csatolták a rá vonatkozó iratokat.
<br>I. sz. kérelmezõ elõadta, hogy ajánlattevõi kompetenciába tartozik, hogy mely vállalkozást kíván 10%-ot meghaladó mértékben igénybe venni. A jelentkezésük szerint pedig a HÍD '99 Kft.-t 10%-ot meghaladó mértékben nem kívánták bevonni. Megítélése szerint teljesen irreleváns az ajánlatkérõ mindennemû számítása arra vonatkozóan, hogy a nyilatkozatban körülírt munkák költsége a teljes építési munkához képest hány százalékot tesz ki.
<br>Elõadta továbbá, hogy a szándéknyilatkozat kizárólag ajánlatkérõ tájékoztatását szolgálja, egyebekben az eljárás szempontjából semmiféle jogi relevanciával nem bír.
<br>A II. sz. kérelmezõ 2004. március 17-én nyújtott be jogorvoslati kérelmet, melyben kifogásolta ajánlatkérõ döntését.
<br>Álláspontja szerint ajánlatkérõ helytelenül értékelte a jelentkezését. A jelentkezésükben kifejezetten nyilatkoztak arról, hogy a Strabag Kft. és a MÉRTAN Kft. alvállalkozókat 9-9%-ban kívánják bevonni. Ezzel szemben ajánlatkérõ azt feltételezi, hogy a bevonás mértéke meghaladja a 10%-ot. Álláspontja szerint ajánlatkérõ mindennemû számítása irreális arra vonatkozóan, hogy az általa alvállalkozóval elvégeztetett munka értéke mekkora a teljes építési költséghez viszonyítva. Elõadta továbbá, hogy a nyilatkozatban levõ munkák esetében kizárólag ajánlattevõ kompetenciájába tartozik annak eldöntése, hogy milyen mértékben kívánnak alvállalkozót bevonni a teljesítésbe. Az adott esetben az anyagot a jelentkezõ biztosítja, és csak a munkavégzésére kíván alvállalkozóval szerzõdést kötni.
<br>Kérelmezõk kérték ajánlatkérõ döntésének megsemmisítését, és ideiglenes intézkedéssel az eljárás felfüggesztését.
<br>Ajánlatkérõ észrevételében a kérelmek elutasítását kérte. Elõadta, hogy I. sz. kérelmezõ a jelentkezéséhez csatolta az alvállalkozói szándéknyilatkozatot a 96. oldalon, de a 107. oldalon mellõzte megjelölni az alvállalkozói teljesítésre vonatkozó adat közlését.
<br>Álláspontja szerint nem fogadható el az I. sz. kérelmezõ okfejtése, miszerint a szándéknyilatkozatnak ne lenne relevanciája, hiszen ajánlattevõnek a szerzõdés teljesítése során nincs módja az alvállalkozók személyén változtatni. Nyilatkozatában kifejtette, hogy a felhívásban egyértelmûen elõírták, hogy a 10% feletti alvállalkozókra vonatkozóan is csatolni kell a Kbt. 46. § (4)-(8) bekezdésben elõírt nyilatkozatokat, igazolásokat, továbbá elvárás volt az alkalmasság bemutatása is. Az I. sz. kérelmezõ jelentkezésében csatolt szándéknyilatkozat, illetõleg gépbérletre vonatkozó elõszerzõdések arra engedték következetni az értékelés során, hogy a meghatározott munkanemek meghaladják a teljes beruházási érték 10%-át. Megítélése szerint ugyanis a gépek bérletével együtt a személyzetet is bérelni kell, ami azt eredményezi, hogy ezen munkák elvégzése szükségképpen alvállalkozó általi elvégzést tételez fel.
<br>Ajánlatkérõ elõadta, hogy a jelentkezéseket szakemberrel vizsgáltatta meg, amely során a szakemberek a tervezõi költségvetés alapján áttekintették azokat a munkanemeket, amelyek tekintetében az I. sz. kérelmezõi jelentkezésben csatolt szándéknyilatkozatban szerepeltek, illetõleg a bérelt gépekkel összefüggõ tevékenységet jelentették. A vizsgálat eredménye az lett, hogy az I. sz. kérelmezõ esetében a teljes beruházás 26%-át kitevõen kerülne sor alvállalkozó bevonására. Az I. sz. kérelmezõ jelentkezésében azonban nem csatolta az alvállalkozóra vonatkozó igazolásokat, nyilatkozatokat, ezért nem felelt meg jelentkezése a felhívásnak, illetõleg dokumentációnak. Ajánlatkérõ hivatkozott továbbá arra is, hogy az I. sz. kérelmezõ nem is jelölte meg a bevonás pontos mértékét.
<br>A II. sz. kérelmezõ kérelmével kapcsolatban ajánlatkérõ nyilatkozott, hogy hasonló módon jártak el, a szakember által készített tervezõi költségvetés és a jelentkezésben megjelölt munkanemek, illetve gépbérlés ténye alapján a megjelölt 9%-os bevonásnál magasabb, 26%-os bevonás volt megállapítható, és a II. sz. kérelmezõ sem csatolta az elõírt igazolásokat, nyilatkozatokat a 10%-ot meghaladóan igénybe venni kívánt alvállalkozókra. Ajánlatkérõ álláspontja szerint jogszerûen járt el, amikor a kérelmezõk jelentkezését érvénytelennek minõsítette a 10% feletti alvállalkozók esetében elõírt igazolások, nyilatkozatok csatolásának hiánya miatt.
<br>A Döntõbizottság 2004. március 17-én meghozott határozatával ideiglenes intézkedést alkalmazott és a közbeszerzési eljárást felfüggesztette.
<br>A Döntõbizottság megállapította, hogy a kérelmezõk jogorvoslati kérelmei megalapozottak az alábbiak szerint:
<br>A Döntõbizottságnak a Kbt. 76. § (1) bekezdésében rögzített hatáskörében eljárva - a kérelem keretei között - abban a kérdésben kellett állást foglalnia, hogy ajánlatkérõ a jelentkezések tartalma alapján jogszerûen állapította meg a 10% feletti alvállalkozói bevonást, és erre tekintettel jogszerûen alkalmazta az érvénytelenség jogkövetkezményét a kérelmezõkkel szemben.
<br>A Kbt. 43. § (2) bekezdése kimondja, hogy az ajánlatban - ha ezt az ajánlatkérõ az ajánlati felhívásban elõírta - meg kell jelölni
<br>a) a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni, e szervezet (személy) meghatározása nélkül, illetõleg
<br>b) az ajánlattevõ által a közbeszerzés értékének tíz százalékát meghaladó mértékben igénybe venni kívánt alvállalkozókat, illetõleg
<br>c) a teljesítésben egyébként - a közbeszerzés értékének tíz százalékát meghaladó mértékben - részt vevõ szervezeteket (személyeket).
<br>E szakasz (3) bekezdése értelmében az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát, valamint - ha ezt az ajánlatkérõ az ajánlati felhívásban a 33. § (5) bekezdésének figyelembevételével elõírta - az általa a közbeszerzés értékének tíz százalékát meghaladó mértékben igénybe venni kívánt alvállalkozókét. Az erre vonatkozó igazolásokat az ajánlathoz csatolni kell. A 46. §-t a közbeszerzés értékének tíz százalékát meghaladó mértékben igénybe venni kívánt alvállalkozókra kell alkalmazni.
<br>A fenti jogszabályi rendelkezések értelmében kifejezett elõírás esetén ajánlattevõnek kell megjelölnie azon szervezeteket, amelyeket a teljesítés során igénybe kíván venni alvállalkozóként 10% felett, illetõleg a közbeszerzés azon részét, amely vonatkozásában 3. személlyel szerzõdni fog.
<br>Jelen ügyben ajánlatkérõ a dokumentációban mintalapokat adott ki az alvállalkozói igénybevételre adandó nyilatkozatokra mind a 10% felett, mind a 10% alatti bevonás esetére.
<br>Az I. sz. kérelmezõi jelentkezés 0096. oldalán szerepelt egy szándéknyilatkozat, mely szerint a HÍD '99 Kft. alvállalkozóként részt kíván venni a teljesítésben. A szándéknyilatkozat tartalmazta az elvégzendõ munkanemeket. A jelentkezés 096/1. oldalán csatolásra került egy elõszerzõdés, mely szerint az I. sz. kérelmezõ meghatározott, a kivitelezéshez szükséges gépeket bérel. A jelentkezés 0107. oldalán I. sz. kérelmezõ a kiadott mintalapon az alvállalkozók bevonására a "nem alkalmazható" szövegrész feltüntetésével nyilatkozott.
<br>Az I. sz. kérelmezõ jelentkezésének tartalma a Döntõbizottság álláspontja szerint egyértelmûen rögzítette, hogy 10% feletti alvállalkozót nem kíván igénybe venni a teljesítés során. A csatolt elõszerzõdésbõl a bérlés tényén, míg a szándéknyilatkozatból a teljesítés egyes munkanemeiben való részvételen túl semmiféle információ nem állt rendelkezésre.
<br>A II. sz. kérelmezõ jelentkezésének 177. oldalán csatolt szándéknyilatkozatot meghatározott, ajánlatkérõ által megkövetelt gépek bérbeadására vonatkozóan. A jelentkezés 178. oldalán a kiadott mintalapon kérelmezõ megjelölte, 10% alatt mely társaságokat kívánja igénybe venni a teljesítés során. Nyilatkozatban pontosan meg is adta a bevonás mértékét 9%-ban mindkét megjelölt társaság esetén. A jelentkezés 183. oldalán pedig a kérelmezõ nyilatkozott, hogy a teljesítés során 10% feletti alvállalkozót nem kíván foglalkoztatni.
<br>A II. sz. kérelmezõ jelentkezésének tartalma a Döntõbizottság álláspontja szerint egyértelmûen rögzítette, hogy 10% feletti alvállalkozót nem kíván igénybe venni a teljesítés során. A csatolt elõszerzõdésbõl a bérlés tényén, míg a szándéknyilatkozatból a teljesítés egyes munkanemeiben való részvételen túl semmiféle információ nem állt rendelkezésre. A kérelmezõ jelentkezésében azt is pontosan meghatározta, hogy a megjelölt társaságokat 9% mértékben kívánja foglalkoztatni.
<br>Ajánlatkérõ azonban a jelentkezések tartalmával ellentétesen jutott arra az álláspontra, hogy a kérelmezõk 10% felett kívánnak alvállalkozót bevonni a teljesítésbe. A jelentkezésekben csatolt iratok tartalmával alá nem támasztottan ugyanis abból a "feltételezésbõl" indult ki, hogy egyrészt a kérelmezõk egyes gépek bérletén túl az ahhoz kapcsolódó munkanemeket teljes egészében is a bérbe adó társasággal mint alvállalkozóval kívánják elvégeztetni. Másrészt ajánlatkérõ a jelentkezésekben tett kérelmezõi nyilatkozatokat "felülbírálva" döntött arról, hogy a szándéknyilatkozatot adó, illetve a megjelölt társaságok 10% felett kerülnek majd bevonásra, az ezen véleményt megalapozó vizsgálat nélkül "vélelmezve" azt, hogy a megjelölt munkanemeket felölelõ tevékenységeket 100% mértékben az alvállalkozók végzik majd. Tekintettel arra, hogy a jelentkezések tartalmából megállapítható volt az, hogy alvállalkozói bevonásra milyen módon kerül sor, valamint hogy 10% feletti alvállalkozó igénybevételére nem fog sor kerülni, az ezzel ellentétes tényeken alapuló, a tervezõi költségvetés adatai alapján végzett szakértõi számításból következtetett ajánlatkérõi álláspont nem fogadható el megalapozottnak. A számítást ugyanis olyan adatok alapozták meg, amelyek egyrészt ellentétesek voltak a jelentkezések tartalmával, másrészt a jelentkezésekben csatolt nyilatkozatok tartalmával nem támaszthatóak alá.
<br>A jelentkezések tartalma alapján tehát nem volt szükség alkalmasság igazolására szolgáló minõsítõ lapok csatolására a 10% feletti alvállalkozók tekintetében, mivel bevonásukra sem került sor. Kérelmezõk tehát nem szegték meg a részvételi felhívás 12. pont 9. francia bekezdésének követelményét, mivel annak teljesítésére nem voltak kötelezettek, azon okból, mert 10% feletti alvállalkozót nem vettek igénybe a jelentkezésükben tett nyilatkozatok alapján.
<br>A Kbt. 52. § (2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése értelmében pedig az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>Ajánlatkérõ tehát olyan hiány, hiányosság alapján nyilvánította a kérelmezõk jelentkezését érvénytelennek, amely hiányban, hiányosságban a jelentkezések nem szenvedtek, ezért ajánlatkérõ jogsértõ döntést hozott, amikor a kérelmezõket a Kbt. 52. § (2) bekezdés d) pontjára hivatkozással a 10% feletti alvállalkozók minõsítésének hiánya okán kizárta az eljárás további szakaszából.
<br>A Döntõbizottság érdemben nem vizsgálta azt a körülményt, hogy az I. sz. kérelmezõ az alvállalkozókra vonatkozóan kért nyilatkozatai megtétele körében teljesítette-e ajánlatkérõ egyéb elõírásait, mivel erre vonatkozó érdemi, felülvizsgálható döntése nem volt ajánlatkérõnek.
<br>Tekintettel a fent leírtakra a Döntõbizottság a rendelkezõ részben foglaltak szerint határozott és a Kbt. 88. § (1) bekezdés c), d) és f) pontja szerinti jogkövetkezményeket alkalmazta.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30 %-a.
<br>A Döntõbizottság a bírság összegének megállapításakor a Kbt. 88. § (5) bekezdésben foglaltakat vette figyelembe, e körben egyrészt az elkövetett jogsérelem súlyára volt tekintettel, valamint figyelembe vette, hogy ajánlatkérõnek módja van a megállapított jogsértés kiküszöbölésére, a kiszabott bírságot a fentiekre tekintettel szükségesnek, de egyben elegendõnek ítélte.
<br>A költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 14.
<br>
<br>Dr. Sárkány Izolda s. k., Bújdosó Gézáné s. k.,
<br>közbeszerzési biztos közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>