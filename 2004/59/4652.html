<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4652/2004)
</h2>
<br>1024 Budapest, Margit krt. 85.
<br>Ikt.sz.: D.194/3/2004.
<br>
<br>Tárgy: a Magyar Légiforgalmi Szolgálatok Szakszervezete jogorvoslati kérelme Hungaro Controll Magyar Légiforgalmi Szolgálat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Magyar Légiforgalmi Szolgálatok Szakszervezete (1162 Budapest, Szent Imre út 122., a továbbiakban: kérelmezõ) által a Hungaro Controll Magyar Légiforgalmi Szolgálat (1185 Budapest, Igló u. 33-35., továbbiakban: ajánlatkérõ) "Rekreációs üdülés légiforgalmi irányítók és repüléstájékoztatók részére egészségi állapotuk megóvása érdekében" tárgyú közbeszerzési eljárása ellen benyújtott jogorvoslati kérelmét elutasítja.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A kérelmezõ 2004. március 29-én jogorvoslati kérelmet nyújtott be a Döntõbizottsághoz, melyben kérte a rendelkezõ részben meghatározott tárgyú közbeszerzési eljárásnak a kivizsgálását, mert álláspontja szerint ajánlatkérõ megsértette a Kbt. rendelkezéseit.
<br>A közbeszerzésekrõl szóló - többször módosított - 1995. évi XL. törvény (a továbbiakban: Kbt.) 80. § (1) bekezdése tartalmazza a kérelemben kötelezõen megjelölendõ adatokat, valamint a 80. § (2) bekezdése elõírja, hogy a bizottság kérelemre indult eljárásáért - az eljárás megindításakor - 150 000 Ft igazgatási szolgáltatási díjat kell fizetni.
<br>A Döntõbizottság a kérelmezõt 2004. március 29-én hiánypótlásra hívta fel a Kbt. 80. § (1) bekezdés c), d), és g) pontja szerinti körülményekre és a Kbt. 80. § (2) bekezdése szerinti igazgatási szolgáltatási díjra vonatkozóan azzal, hogy amennyiben a hiánypótlásnak 5 napon belül nem tesz eleget, úgy a Döntõbizottság a jogorvoslati kérelmet a Kbt. 80. § (4) bekezdése alapján elutasítja.
<br>A kérelmezõ a hiánypótlásra történõ felhívást 2004. március 31-én átvette. Az 5 napos hiánypótlási határidõ 2004. április 5-én lejárt, a kérelmezõ hiánypótlási kötelezettségének nem tett eleget.
<br>A Kbt. 80. § (4) bekezdése szerint, ha a bizottság megállapítja, hogy a (3) bekezdés szerinti hiánypótlást nem teljesítették, a jogorvoslati kérelmet elutasítja.
<br>A fentiekre tekintettel a Döntõbizottság a kérelmezõ jogorvoslati kérelmét a Kbt. 80. § (4) bekezdése alapján elutasította.
<br>A bírósági jogorvoslatot a Kbt. 80. § (4) bekezdése és a 89. § (1) bekezdése biztosítja.
<br>
<br>Budapest, 2004. április 26.
<br>
<br>Dr. Varga László s. k., Hámori András s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>