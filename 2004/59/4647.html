<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4647/2004)
</h2>
<br>1024 Budapest, Margit krt. 85.
<br>Ikt.sz: D.170/9/2004.
<br>
<br>Tárgy: az Inzinierske Stavby a.s. és a Habau Hoch- und Tiefbaugesellschaft mbH jogorvoslati kérelme a Nemzeti Autó pálya Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Inzinierske Stavby, a.s. (Priemyselná 7., 04245 Koice Szlovákia, képviseli: dr. Mezeiné dr. Nyitrai Beáta ügyvéd, 1054 Budapest, Alkotmány u. 4. I. em. 2., a továbbiakban: I. r. kérelmezõ) és a Habau Hoch- und Tiefbaugesellschaft mbH (Geiner str. 63. 4320 Perg Austria, képviseli: dr. Dessewffy Anna ügyvéd, 1075 Budapest, Asbóth u. 20. I. em. 3., a továbbiakban: a továbbiakban: II. r. kérelmezõ) által a Nemzeti Autópálya Rt. (1036 Budapest, Lajos u. 80., képviseli: dr. Császy Zsolt jogtanácsos, a továbbiakban: ajánlatkérõ) "az M3-as autópálya Nyíregyházát elkerülõ (234+560-242+700 km-sz. közötti), valamint a 4. sz. fõút elkerülõ (0+000-16+500 km-sz. közötti) pályaszakaszán híd- és útépítés" tárgyú közbeszerzési eljárása ellen indított jogorvoslati eljárásban az I. r. kérelmezõ jogorvoslati kérelmét elutasítja, a II. r. kérelmezõ vonatkozásában a jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ érdemi észrevétele és a felek tárgyaláson tett nyilatkozatai alapján az alábbi tényállást állapította meg.
<br>Ajánlatkérõ Közbeszerzési Értesítõ 2003. december 17-én megjelent 51. számában tett közzé részvételi felhívást elõminõsítési eljárás megindítására a rendelkezõ részben megjelölt beszerzés tárgyában.
<br>Az ajánlatkérõ a részvételi felhívásban jelezte, hogy részajánlat és többváltozatú ajánlat benyújtására lehetõséget nem biztosít.
<br>A részvételi felhívás 9. pontjában határozta meg a részvételre jelentkezõk pénzügyi, gazdasági és mûszaki alkalmassága igazolására kért adatokat és tényeket az alábbiak szerint:
<br>A pénzügyi és gazdasági alkalmasság igazolása [a Kbt. 44. § (4) bekezdése alapján az elsõ és a második francia bekezdésben foglalt alkalmassági követelményeknek a részvételre jelentkezõk és a 10% feletti alvállalkozók külön-külön meg kell feleljenek. A harmadik francia bekezdésben foglalt alkalmassági követelményeknek a részvételre jelentkezõ egyedül kell megfeleljen.]:
<br>- valamennyi számlavezetõ bank (pénzintézet) 30 napnál nem régebbi eredeti vagy közjegyzõ által hitelesített nyilatkozata a részvételre jelentkezõ fizetõképességének megállapítására az alábbi tartalommal [a Kbt. 44. § (4) bekezdés a) pontja],
<br>- mióta vezeti a részvételre jelentkezõ a bankszámláját,
<br>- nyilatkozat a részvételre jelentkezõ pénzügyi helyzetérõl, hitel- és fizetõképességérõl,
<br>- a részvételre jelentkezõ számláján az igazolás kiadását megelõzõ 12 hónapban a forgalom hány számjegyû volt,
<br>- a részvételre jelentkezõ fizetési kötelezettségének pontosan eleget tesz-e,
<br>- a számláján sorban állás az igazolás kiadását megelõzõ 12 hónapban elõfordult-e, ha igen, hány esetben, milyen összegben,
<br>- a részvételre jelentkezõ 2000., 2001. és 2002. évekrõl készült, a cégbírósághoz benyújtott mérlege és eredménykimutatása (illetve egyéni vállalkozó esetén az adóbevallás másolata) a cégjegyzésre jogosultak által aláírva, amennyiben a számviteli törvény alapján kötelezõ, könyvvizsgálói záradékkal együtt, amennyiben nem kötelezõ a könyvvizsgálat, az éves, illetve az egyszerûsített éves beszámoló valamennyi példányán kötelezõ feltüntetni a következõ szöveget: "A közzétett adatokat könyvvizsgáló nem ellenõrizte!" [a Kbt. 44. § (1) bekezdés b) pontja],
<br>- a részvételre jelentkezõ számlavezetõ bankja (pénzintézet) bankjai (pénzintézetei) által kibocsátott szándéknyilatkozat(ok) arról, hogy szerzõdéskötés esetén a pénzintézet(ek) kész(ek) hitelt nyújtani a teljesítés idõtartama alatt a részvételre jelentkezõ részére a tárgyi munka finanszírozására összességében 1000 M Ft értékben [a Kbt. 44. § (1) bekezdés d) pontja].
<br>A mûszaki alkalmasság körében ajánlatkérõ elõírta, hogy a Kbt. 44. § (4) bekezdése alapján a mûszaki alkalmassági követelményeknek a részvételre jelentkezõknek és a 10% feletti alvállalkozóknak együttesen kell megfelelniük.
<br>A részvételi felhívás 10. a) pontja tartalmazta a részvételre jelentkezõk alkalmassága elbírálásának szempontjait.
<br>Ajánlatkérõ az egyes szempontok felsorolásának a végén jelezte, hogy elõírása az "alvállalkozókra nem vonatkozik". E körben elõírás volt, hogy a részvételre jelentkezõ saját tõkéje 2002. évben elérje el az 500 M Ft-ot. A fenti elõírás után zárójelben megjegyzés nem szerepelt.
<br>A részvételi felhívás 10. b) pontja határozta meg a részvételre jelentkezõknek a szerzõdés teljesítésére alkalmatlanná minõsítésének szempontjait. Ajánlatkérõ ez esetben is zárójelben rögzítette, hogy az adott elõírás az alvállalkozókra nem vonatkozik. E körben rögzítésre került, hogy a részvételre jelentkezõ alkalmatlan, ha a részvételre jelentkezõ saját tõkéje a 2002. évben nem éri el az 500 M Ft-ot.
<br>A fenti elõírás után zárójelben megjegyzés nem szerepelt.
<br>A részvételi szakasz során ajánlatkérõhöz kérdések is érkeztek, amelyek megválaszolása ajánlatkérõ részérõl megtörtént.
<br>A részvételi jelentkezések beadásának határidejére, 2004. január 12-re 10 jelentkezõ nyújtotta be jelentkezését, a Hídépítõ Rt., Betonút Rt., a Vegyépszer Rt., a MOTA-ENGIL Engenharia Consrucao s.a., a Strabag Rt., a Walter-Heilit Verkehrswegebau GmbH, az Egút Rt., Aktor s.a. és kérelmezõk.
<br>A kérelmezõk részére hiánypótlást is biztosított ajánlatkérõ, melyek teljesítése az elõírt 2004. január 28-i határidõig meg is történt.
<br>Ajánlatkérõ 2004. február 19-én módosította az eredményhirdetés idõpontját 2004. február 23-ról 2004. március 2-re.
<br>Az eredményhirdetés 2004. március 2-án történt meg. Az ajánlatkérõ döntése szerint 6 jelentkezõ minõsült alkalmasnak a szerzõdés teljesítésére. Ajánlatkérõ a két kérelmezõt alkalmatlannak minõsítette a szerzõdés teljesítésére.
<br>A I. r. kérelmezõ vonatkozásában ajánlatkérõ megállapította, hogy a részvételre jelentkezõ és a 10%-on felüli alvállalkozója nem felelt meg a pénzügyi alkalmassági feltételek közül a saját tõkére vonatkozó rendelkezésnek.
<br>A II. r. kérelmezõ vonatkozásában ajánlatkérõ megállapította, hogy a részvételre jelentkezõ és a 10% feletti alvállalkozója mûszaki alkalmasságát a becsatolt referenciák nem igazolták, ugyanis nem rendelkeztek 10 km 2 ö 2 nyomú, újonnan átadott autópálya-referenciával, valamint 10%-on felüli alvállalkozója nem felelt meg a pénzügyi alkalmassági feltételek közül a saját tõkére vonatkozó rendelkezésnek.
<br>A I. r. kérelmezõ 2004. március 17-én nyújtott be jogorvoslati kérelmet, melyben kérte, hogy a Döntõbizottság semmisítse meg ajánlatkérõ 2004. március 2-án meghozott részvételi szakaszt lezáró döntését, állapítsa meg ajánlatkérõ jogsértését, kötelezze ajánlatkérõt a törvény szabályainak megfelelõ eljárásra. Indoklásként elõadta, hogy a részvételi jelentkezését ajánlatkérõ az okból utasította el, hogy sem a részvételre jelentkezõ, sem a 10% feletti alvállalkozó nem felel meg a saját tõkére vonatkozó pénzügyi alkalmassági feltételnek. Az alvállalkozó saját tõke nagyságára vonatkozó ajánlatkérõi álláspont téves. A részvételi felhívás 9. pontjában ugyanis az ajánlatkérõ csak arról rendelkezett, hogy az egyes alkalmassági igazolási módok melyikét kell az alvállalkozóknak is önállóan csatolniuk. Az alkalmatlanság szempontjainál azonban ajánlatkérõ nem rendelkezett arról, hogy a Kbt. rendelkezéseitõl eltérõen kívánja-e a részvételre jelentkezõ és 10% feletti alvállalkozója pénzügyi alkalmasságát megítélni. Ajánlatkérõi rendelkezés hiányában pedig a Kbt. szabályai alapján kell eldönteni, hogy az alkalmasság feltételeit hogyan kell a részvételre jelentkezõ és a 10% feletti alvállalkozó tekintetében vizsgálni. A jogszabály pedig úgy rendelkezik, hogy eltérõ rendelkezés hiányában a részvételre jelentkezõ és a 10% feletti alvállalkozó közösen felel meg az alkalmassági szempontoknak. Az alkalmassági követelményeket egymással összefüggésben kell értelmezni és az alapelveket sérti, ha ezek az elõírások nem egyértelmûek, ellentmondásosak. A banki igazoláshoz és a mérlegekhez kapcsolódó alkalmassági követelményekre vonatkozóan az együttes megfelelés követelményét kell teljesíteni a részvételre jelentkezõnek és a 10% feletti alvállalkozónak.
<br>II. r. kérelmezõ 2004. március 17-én nyújtott be jogorvoslati kérelmet a Döntõbizottsághoz, melyben kérte a jogsértés megállapítását, ajánlatkérõ 2004. március 2-án kihirdetett döntésének a megsemmisítését, ideiglenes intézkedés alkalmazását, ajánlatkérõ felhívását a törvénynek megfelelõ eljárásra. Indoklásként elõadta, hogy ajánlatkérõ jogsértõ módon döntött az alkalmatlanná nyilvánításról, hiszen az ajánlati felhívásban foglalt feltételeknek megfelelt.
<br>A Döntõbizottság a két jogorvoslati eljárást a D.170/2004. sz. alatt egyesítette.
<br>II. r. kérelmezõ 2004. április 5-én a Döntõbizottsághoz érkezett beadványában a jogorvoslati kérelmét visszavonta.
<br>Ajánlatkérõ érdemi észrevételében kérte a jogorvoslati kérelmek elutasítását megalapozatlanság okán.
<br>Álláspontja szerint a felhívás 9. pontjában rendelkezett arról, hogy mely alkalmassági feltételnek kell a részvételre jelentkezõnek és a 10% feletti alvállalkozónak külön-külön megfelelni, ugyanitt jelölte meg, hogy a mûszaki alkalmasság feltételeinek közösen felelhetnek meg. A kérelmezõ azon kifogására, hogy az alkalmasságnak történõ megfelelés vonatkozásában miért nem az alkalmassági szempontnál tette meg az elõírását, hivatkozott más közbeszerzési eljárásban hasonló módon közzétett hirdetményekre. Az alkalmassági szempontnál a részvételre jelentkezõ alatt értette a 10% feletti alvállalkozót is, ahol ezt nem így értette, ott külön jelezte. A saját tõkére vonatkozó alkalmassági feltételnél nem volt alvállalkozót mentesítõ feltétel, tehát neki is meg kellett felelni a pénzügyi, gazdasági alkalmassági feltételeknek.
<br>A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ érdemi észrevétele és a felek tárgyaláson tett nyilatkozatai alapján megállapította, hogy az I. r. kérelmezõ jogorvoslati kérelme nem megalapozott. A II. r. kérelmezõ jogorvoslati kérelmét a Döntõbizottság érdemben nem vizsgálta a jogorvoslati kérelem visszavonására tekintettel.
<br>Jelen közbeszerzési eljárás két szakaszból álló eljárás volt. A kétszakaszos eljárás közös szabályait a Kbt. 63-64. §-ai tartalmazzák.
<br>A Kbt. 63. § (3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.
<br>A Kbt. 44. § (4) bekezdése szerint az ajánlatkérõ az (1) és (2) bekezdésben foglaltak alapján az ajánlattevõre és az alvállalkozókra vonatkozóan egymástól eltérõ alkalmassági igazolási módot is elõírhat. Ha azonos igazolási módot ír elõ, a szerzõdés teljesítésére való alkalmassá minõsítéshez az ajánlattevõnek és az alvállalkozóknak együttesen kell megfelelniük az elõírt alkalmassági követelményeknek, kivéve ha az ajánlatkérõ ettõl eltérõen rendelkezik.
<br>A Kbt. 44. § (8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.
<br>A Kbt. 63. § (7) bekezdése szerint részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.
<br>A Kbt. 63. § (8) bekezdése szerint a két szakaszból álló eljárás részvételi szakaszában 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.
<br>A Döntõbizottság ezt követõen vizsgálta, hogy I. r. kérelmezõ vonatkozásában ajánlatkérõ döntése jogszerû volt-e.
<br>E körben lényegében a jogvita tárgyát az képezte, hogy a saját tõkével kapcsolatos ajánlatkérõi elõírásnak a részvételre jelentkezõnek és az alvállalkozónak külön-külön vagy együttesen kell-e megfelelnie. Azt kérelmezõ ugyanis maga sem állította, hogy a részvételi jelentkezése megfelel az esetben is, amennyiben az elõírást külön-külön kell teljesíteni.
<br>Nem vitathatóan a részvételi felhívás 9. pontjában kell jogszerûen elõírni a pénzügyi, gazdasági és mûszaki alkalmasság igazolásának a módját és a 10. pontban az ehhez kapcsolódó alkalmassági, illetve alkalmatlansági követelményeket. Jelen esetben nem ez történt.
<br>Ajánlatkérõ a 9. pontban nemcsak az igazolási módot fogalmazta meg, hanem egyben rendelkezett arról is, hogy az alkalmassági követelményeknek milyen módon kell eleget tenni a részvételre jelentkezõnek és a 10% feletti alvállalkozónak, hiszen e körben elõírta, hogy a pénzügyi, gazdasági alkalmassági követelmények körében a részvételre jelentkezõnek és a 10% feletti alvállalkozónak külön-külön kell megfelelni az elsõ és második francia bekezdésben foglalt elõírásoknak, míg a harmadik francia bekezdés elõírásának csak a részvételre jelentkezõnek kell megfelelni.
<br>A Döntõbizottság értelmezése szerint a követelménynek való megfelelés tartalmilag nem az igazolás módjára, hanem már az alkalmassági követelménynek való megfelelésre történõ utalást fogalmaz meg.
<br>A mûszaki alkalmasság igazolása körében pedig egyértelmûen rögzítette ajánlatkérõ, hogy a részvételre jelentkezõnek és az alvállalkozónak együttesen kell megfelelni. A Döntõbizottság álláspontja szerint itt sem csupán az igazolási mód megfogalmazása történt meg, hanem már az ajánlatkérõ elõírta azt is, hogy együttesen kell megfelelni a követelményeknek.
<br>A Döntõbizottság álláspontja szerint tehát az ajánlatkérõi megfogalmazásból egyértelmûen következik, hogy a 9. pontban nemcsak az igazolás módját írta elõ ajánlatkérõ, hanem az alkalmassági követelményekkel összefüggésben is tett elõírást.
<br>A Kbt. 44. § (4) bekezdésében foglaltak figyelembevétele alapján ajánlatkérõ a pénzügyi és gazdasági alkalmasság körében eltérõ követelményeket támasztott a részvételre jelentkezõvel és az alvállalkozóval szemben, míg a mûszaki alkalmasság körében rögzítette, hogy az alkalmassági követelményeknek együttesen kell megfelelniük.
<br>Az ajánlatkérõ a 10. pontban az alkalmassá, illetve az alkalmatlanná minõsítés szempontjainak meghatározásánál már nem ismételte meg a 9. pontban rögzítetteket, hanem azt a megoldást választotta, hogy az egyes szempontok meghatározásánál jelezte, amikor a szempontban foglaltak teljesítését az alvállalkozótól nem várta el.
<br>Az alkalmassági feltételek ily módon történõ elõírásának jogszerûségét a jogorvoslati kérelem elõterjesztésére nyitva álló törvényes határidõn belül senki nem tette kifogás tárgyává, így érdemben a Döntõbizottság nem vizsgálhatta a részvételi felhívás jogszerûségét.
<br>Ebbõl következõen a Döntõbizottságnak a részvételi felhívásban foglaltak tartalma alapján kellett megítélnie a részvételre jelentkezõk alkalmasságát.
<br>A Döntõbizottság álláspontja - a fentiekbõl következõen - az, hogy ajánlatkérõ a 9. pontban nemcsak az igazolás módját határozta meg, hanem egyben döntött arról is, hogy az alkalmassági követelményeknek milyen módon kell a részvételre jelentkezõnek és a 10% feletti alvállalkozónak megfelelni, külön-külön vagy együttesen.
<br>A pénzügyi, gazdasági alkalmasság körében eltérõ alkalmassági követelményt határozott meg ajánlatkérõ, hiszen volt olyan elõírása, ahol megkövetelte, hogy a részvételre jelentkezõ és a 10% feletti alvállalkozó külön-külön feleljen meg a követelményeknek, míg volt olyan is, ahol a követelményszintet egyedül a részvételre jelentkezõvel szemben támasztotta. Ajánlatkérõ a mérlegadatokkal kapcsolatos alkalmassági követelményét külön-külön határozta meg a részvételre jelentkezõ és az alvállalkozó vonatkozásában. A mérlegadatokból állapítható meg a saját tõke nagysága, így e körben külön-külön kellett megfelelni a részvételre jelentkezõnek és a 10% feletti alvállalkozónak. Az ajánlatkérõi álláspontot támasztja alá az a körülmény is, hogy az alkalmasság elbírálása szempontok meghatározásánál a 10. a) pontban a saját tõke körében történt elõírásnál nem szerepel az a kitétel, hogy az elõírás az alvállalkozóra nem vonatkozik, ugyanígy az alkalmatlanná minõsítés szempontjainál sem tette meg ezt az elõírást ajánlatkérõ. A Döntõbizottság álláspontja szerint ajánlatkérõ döntése jogszerû volt.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az I. r. kérelmezõ vonatkozásában a megalapozatlan jogorvoslati kérelmet elutasította.
<br>A Kbt. 79. § (1) bekezdése szerint a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja.
<br>A II. r. kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 14.
<br>
<br>Dr. Engler Magdolna s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>