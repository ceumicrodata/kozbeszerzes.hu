<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4651/2004)
</h2>
<br>Ikt.sz.: D.187/14/2004.
<br>1024 Budapest, Margit krt. 85.
<br>
<br>Tárgy: a Dr GON Bt. jogorvoslati kérelme Halásztelek Nagyközség Önkormányzata Polgármester Hivatal közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Dr GON Egészségügyi Szolgáltató és Építõipari Bt. (2330 Dunaharaszti, Kölcsey u. 59., továbbiakban: kérelmezõ) jogorvoslati kérelmére a Halásztelek Nagyközség Önkormányzata Polgármesteri Hivatal (2314 Halásztelek, Posta köz 1., képv.: Bûrös és Társa Ügyvédi Iroda - továbbiakban: ajánlatkérõ) központi háziorvosi ügyelet ellátása tárgyú közbeszerzési eljárása ellen indult jogorvoslati eljárást a Döntõbizottság megszünteti.
<br>A határozat ellen fellebbezésnek nincs helye.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2004. február 25-én megjelent számában a rendelkezõ részben megjelölt beszerzés tárgyában. A közbeszerzési eljárás lebonyolítására a Novotrading-Medical Kft. részére adott megbízást.
<br>A felhívás 16. pontjában az Egyéb információk közt ajánlatkérõ elõírta, hogy a szolgáltatást az 1997. CLIV. törvény, a 4/2000. (II. 25.) EüM sz. rendelet szakmai feltételei között kell nyújtani, figyelemmel a 60/2003. (X. 20.) ESzCsM rendeletben a háziorvosi ügyeletre vonatkozó rendelkezésekre és a 43/1999. (II. 3.) Korm. rendeletben foglaltakra is.
<br>Kérelmezõ március 16-án kérdéseket intézett ajánlatkérõhöz, mert álláspontja szerint a felhívásban és a dokumentációban a háziorvosi ügyeletre elõírtak nem felelnek meg a 60/2003. (X. 20.) ESzCsM rendeletben foglaltaknak. Ajánlatkérõ a kérdésekre válaszolt.
<br>Kérelmezõ március 24-én jogorvoslati kérelmet terjesztett elõ a Döntõbizottsághoz; álláspontja szerint ajánlatkérõ válasza nem oldotta fel a kiírás és a vonatkozó rendelet közötti ellentmondásokat.
<br>Ajánlatkérõ kérte a jogorvoslati kérelem elutasítását. Elõadta, hogy a háziorvosi ügyelet tárgyi feltételei biztosítottak, jogi feltételei pedig biztosíthatók.
<br>Kérelmezõ április 21-én kelt beadványában bejelentette, hogy a jogorvoslati kérelmét visszavonja, kéri az eljárás megszüntetését.
<br>A közbeszerzésekrõl szóló 1995. évi XL. törvény (továbbiakban: Kbt.) 79. § (1) bekezdése alapján a bizottság eljárására - ha e törvény eltérõen nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése elõírja: "Az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti".
<br>A fenti törvényi rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.
<br>
<br>Budapest, 2004. április 22.
<br>
<br>Dr. Csitkei Mária s. k., Hámori András s. k.,
<br>közbeszerzési biztos közbeszerzési biztos
<br>
<br>Dr. Nagy László Gábor s. k.,
<br>közbeszerzési biztos
<br>
<br>
<br><br></body></html>