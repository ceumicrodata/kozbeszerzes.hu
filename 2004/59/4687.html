<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4687/2004)
</h2>
<br>1024 Budapest, Margit krt. 85.
<br>Ikt.sz.: D.197/8/2004.
<br>
<br>Tárgy: a Mûszertechnika Rendszerház Kft. kérelme a Clean Sound Rt. ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Mûszertechnika Rendszerház Kft. (1107 Budapest, Szállás u. 21.) kérelmezõ kérelme alapján indult jogorvoslati eljárást, melyet a Clean Sound Rt. (1146 Budapest, Kacsóh P. u. 5., képviseli: Kovács Zoltán végelszámoló, 8500 Pápa, Major u. 3., a továbbiakban: kérelmezett) ellen hamis adatszolgáltatás miatt indított, a Döntõbizottság megszünteti.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs, annak felülvizsgálata bíróságtól sem kérhetõ.
<br>
<br>INDOKOLÁS
<br>
<br>A Miniszterelnökség Közbeszerzési Gazdasági Igazgatósága mint ajánlatkérõ részvételi felhívást tett közzé 2001. február 21-én tárgyalásos eljárás megindítására nyolc termékcsoportba sorolt különféle berendezések szállítására és a kapcsolódó szolgáltatások teljesítésére.
<br>Kérelmezõ 2001. május 31-én jogorvoslati kérelmet nyújtott be a Döntõbizottsághoz hamis adatszolgáltatás miatt, melyet arra alapított, hogy a kérelmezett 1999. évi teljes nettó árbevétele 202 millió forint, az azt megelõzõ években pedig 200 millió forint alatt volt. Álláspontja szerint a kérelmezett öt különálló jelentõs üzletággal rendelkezik, így a közbeszerzés tárgya szerint megkívánt árbevételt - a teljes árbevételre tekintettel - nem érhette el.
<br>A Döntõbizottság a jogorvoslati kérelmet elkésettség és megalapozatlanság címén elutasította.
<br>Kérelmezõ keresettel támadta a Döntõbizottság határozatát a Fõvárosi Bíróság elõtt, kérve a határozat felülvizsgálatát, annak megváltoztatását és a hamis adatszolgáltatás megállapítását.
<br>Az elsõfokú bíróság a Döntõbizottság határozatát hatályon kívül helyezte és egyben a Döntõbizottságot új eljárásra kötelezte.
<br>Az elsõfokú ítélet ellen benyújtott fellebbezéseket elbírálva a Fõvárosi Ítélõtábla a 3.Kf.27.045/2003/9. számú jogerõs ítéletével az elsõfokú bíróság ítéletét helybenhagyta.
<br>E jogerõs ítélet kézbesítését követõen a Döntõbizottság 2004. március 29-én az abban foglaltakra tekintettel a jogorvoslati eljárást ismételten megindította és errõl az ügyben érintett feleket az eredeti jogorvoslati kérelem és a jogerõs másodfokú ítélet másolatának megküldésével értesítette.
<br>Kérelmezõ jogorvoslati kérelmét az egyéb érintettek idejével való takarékoskodás végett - a Clean Sound Rt. idõközben történt felszámolási állapotba kerülésére is tekintettel - írásban visszavonta.
<br>Kérelmezett képviselõje érdemi észrevételt nem terjesztett elõ.
<br>Az ügyben érdekelt felek közül a Technotrade Rt. írásban úgy nyilatkozott, hogy álláspontja szerint a kérelmezõ nem rendelkezik a közbeszerzésekrõl szóló 1995. XL. törvény (a továbbiakban: Kbt.) 79. § (3) bekezdésében meghatározott ügyfélképességgel.
<br>A Kbt. 79. § (1) bekezdése szerint a Döntõbizottság eljárására - ha a törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.
<br>Az Áe. 14. § (1) bekezdése értelmében, ha az ügyfél az eljárás megindítására irányuló kérelmét a határozat jogerõre emelkedéséig visszavonja, az eljárást meg kell szüntetni.
<br>A fentiekre tekintettel a Döntõbizottság a rendelkezõ részben foglaltak szerint határozott és a jogorvoslati eljárást megszüntette.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján rendelkezett.
<br>A jogorvoslattal kapcsolatos rendelkezés a Kbt. 89. § (1) bekezdésén alapul.
<br>
<br>Budapest, 2004. április 22.
<br>
<br>Dr. Bíró László s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br><br></body></html>