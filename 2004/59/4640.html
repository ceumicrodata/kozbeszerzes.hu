<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4640/2004)
</h2>
<br>1024 Budapest, Margit krt. 85.
<br>Ikt.sz.: D223 /5/2003.
<br>
<br>Tárgy: BULL Magyarország Kft. kérelmezõ jogorvoslati kérelme a BM Központi Adatfeldolgozó, Nyilvántartó és Választási Hivatal ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a BULL Magyarország Számítástechnikai Kft. (1037 Budapest, Szépvölgyi út 43.) kérelmezõ kérelme alapján, a BM Központi Adatfeldolgozó, Nyilvántartó és Választási Hivatal (1094 Budapest, Balázs Béla u. 35., nevében eljár: BM Beszerzési és Kereskedelmi Rt., 1024 Budapest, Németvölgyi út 41.) mint ajánlatkérõ által "A KÖNYV Hivatal által kezelt egyes nyilvántartások és kapcsolódó alkalmazás és infrastruktúra-fejlesztési feladatok fõvállalkozói konstrukcióban történõ végrehajtása" tárgyú közbeszerzése ellen indított jogorvoslati eljárást megszünteti.
<br>A határozat ellen további jogorvoslatnak helye nincs.
<br>
<br>INDOKOLÁS
<br>
<br>Ajánlatkérõ részvételi felhívása tárgyalásos eljárás megindítására 2003. december 3-án jelent meg a Közbeszerzési Értesítõ (K. É.) 49. számában.
<br>Ajánlatkérõ a részvételi szakasz lezárása után lefolytatott tárgyalások befejezését követõen 2004. április 5-én hirdette ki az eljárás eredményét, amely alapján az eljárás nyertese a GETRONICS Kft. lett.
<br>Kérelmezõ 2004. április 13-án elõterjesztett jogorvoslati kérelmében sérelmezte az ajánlatkérõ által elvégzett értékelést egyes részszempontok körében. Elõadása szerint ajánlatkérõ az ajánlatok értékelése során nem tartotta be a Kbt. 34. § (4) bekezdés d) pontjában, a 48. § (1) bekezdésében, illetve a Kbt. 24. §-ban rögzítetteket.
<br>Kérelmezõ 2004. április 19-én bejelentette, hogy a jogorvoslati kérelmét visszavonja.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárására - ha a Kbt. másképp nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése alapján az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárás folytatja.
<br>A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.
<br>
<br>Budapest, 2004. április 19.
<br>
<br>Dr. Sárkány Izolda s. k., Fábián Péter s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>