<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (4639/2004)
</h2>
<br>
<br>13.K.33.3701200314.
<br>
<br>A Fõvárosi Bíróság a dr. Sz. Szabó Sándor ügyvéd (1065 Budapest, Bajcsy-Zs. út 55. III. 1.) által képviselt Budapesti Közlekedési Rt. (1072 Budapest, Akácfa u. 15.) felperesnek a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85. D.531/11/2003.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a felperest, hogy a Fõvárosi Illetékhivatal felhívására fizessen meg az államnak 15 000 (tizenötezer) Ft feljegyzett kereseti illetéket, valamint 15 napon belül az alperesnek 10 000 (tízezer) Ft perköltséget.
<br>Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Fõvárosi Ítélõtáblához címezve benyújtani.
<br>
<br>INDOKOLÁS
<br>
<br>A felperes mint ajánlatkérõ a 2003. augusztus 6-án közzétett ajánlati felhívásával nyílt közbeszerzési eljárást indított a BKV Rt. HÉV Üzemigazgatóság 6 telephelyének vagyonvédelme tárgyában.
<br>Az ajánlati felhívás 11. a) pontja tartalmazta az ajánlattevõk pénzügyi, gazdasági és mûszaki alkalmasságával kapcsolatos ajánlatkérõi követelményeket.
<br>Az ajánlati felhívás 13. a) pontja szerint az ajánlatok elbírálása az összességében legelõnyösebb ajánlat szempontja alapján történik a 13. b) pontban meghatározott részszempontok, súlyszámok, értékelési ponthatár és értékelési módszer figyelembevételével.
<br>Az ajánlati felhívás 16. pontjában közölte a felperes az ajánlat benyújtásával kapcsolatos egyéb információkat. E pont második francia bekezdése értelmében az ajánlattevõnek a saját, illetve az általa a szerzõdés teljesítéséhez a közbeszerzés értékének 10%-át meghaladó mértékben igénybe venni kívánt alvállalkozója vonatkozásában az ajánlati felhívás megjelenésétõl számított 30 napnál nem régebbi keltû eredeti cégkivonatot vagy eredeti cégbírósági bejegyzési kérelmet, a harmadik francia bekezdés szerint az aláírási címpéldány eredeti példányát, a negyedik francia bekezdés szerint a változásbejegyzési kérelem eredeti példányát vagy annak közjegyzõ által hitelesített másolati példányát kell csatolnia.
<br>A hatodik francia bekezdés értelmében az ajánlatkérõ a cégkivonat alapján állapítja meg, hogy rendelkezik-e az ajánlattevõ a szolgáltatás ellátásához szükséges tevékenységi kör bejegyzéssel, a szükséges tevékenységi kör bejegyzésének hiányában az ajánlat érvénytelen a Kbt. 52. § (2) bekezdés d) pontja alapján.
<br>Az utolsó francia bekezdés rögzítette, hogy az ajánlatkérõ a Kbt. 43. § (4) bekezdése szerinti hiánypótlási lehetõséget biztosít, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban tájékoztatja az összes ajánlattevõt.
<br>Az ajánlatkérõ által készített dokumentáció 6. oldalának 3.6. pontja az ajánlati felhívással egyezõen rögzítette azt az ajánlatkérõi elõírást, hogy eredeti cégkivonatot vagy eredeti cégbírósági bejegyzési kérelmet kell az ajánlathoz csatolni.
<br>A 2003. szeptember 16-ig tartó ajánlattételi határidõben a DI-SEC Discrate Security Kft., a Hochtief Hungaria Facility Kft., a Bank Biztonság Bizalom Rt. és a Group 4 Falck Biztonsági Szolgáltató Kft. nyújtott be ajánlatot.
<br>A Group 4 Falck Biztonsági Szolgáltató Kft. az ajánlatának 28-33. oldalán nem az eredeti cégkivonatot, hanem a 2003. augusztus 6-i keltezésû eredeti cégkivonatnak közjegyzõ által hitelesített másolatát csatolta be.
<br>Az ajánlatkérõ a közbeszerzési eljárása során hiánypótlást nem alkalmazott.
<br>Az ajánlatkérõ a 2003. szeptember 30-án kelt levelében tájékoztatta a Group 4 Falck Biztonsági Szolgáltató Kft.-t arról, hogy ajánlatát a Kbt. 52. § (2) bekezdés d) pontja alapján érvénytelenné nyilvánította, mivel az eredeti cégkivonat csatolására vonatkozó elõírás ellenére nem eredeti dokumentumot, hanem hiteles másolati példányt csatolt az ajánlatába.
<br>A 2003. október 15-én tartott eredményhirdetésen az eljárás nyertese mindegyik rész vonatkozásában a DI-SEC Discrate Security Kft. lett.
<br>Az ajánlatkérõ az eljárást lezáró szerzõdést az eljárás nyertesével nem kötötte meg.
<br>A Group 4 Falck Biztonsági Szolgáltató Kft. (kérelmezõ) 2003. október 14-én jogorvoslati kérelmet nyújtotta be az alpereshez, vitatva ajánlatának érvénytelenné nyilvánítását. Elõadta, hogy közjegyzõ által hitelesített másolat becsatolása nem nyújt alapot ajánlata érvénytelenné nyilvánításához, mivel a közjegyzõkrõl szóló 1991. évi XLI. tv. rendelkezései értelmében a közjegyzõ által hitelesített másolat is közokirat, akárcsak a cégbíróság által kiállított cégkivonat, így azok egyenrangúak, azonos bizonyító erõvel bírnak. Álláspontja szerint amennyiben a formai követelménynek - okirat eredetiségének - nem felelne meg az ajánlata, akkor az ajánlatkérõnek kötelessége lett volna a Kbt. 43. § (5) bekezdése alapján a hiánypótlási eljárás lefolytatása.
<br>Az alperes a 2003. november 11-én kelt D.531/11/2003. számú határozatában a jogorvoslati kérelemnek helyt adva megállapította, hogy az ajánlatkérõ megsértette a Kbt. 43. § (4) bekezdésére tekintettel a 43. § (5) bekezdésének második fordulatát, továbbá az 52. § (2) bekezdés d) pontjára tekintettel az 52. § (1) bekezdését. Ezért megsemmisítette az ajánlatkérõnek a kérelmezõ ajánlatát érvénytelenné nyilvánító és az eljárást lezáró döntését, és felhívta az ajánlatkérõt arra, hogy a közbeszerzési eljárásban biztosítsa a hiánypótlás lehetõségét a Kbt. 43. § (4) és (5) bekezdésének megfelelõen. Egyben az ajánlatkérõt 1 000 000 Ft bírsággal sújtotta.
<br>A határozat indokolásában az alperes rámutatott arra, hogy a cégkivonat vonatkozásában az ajánlatkérõ formai követelményként eredeti példány csatolását írta elõ. A formai követelményeknek megfelelés vizsgálata során nincs relevanciája annak, hogy az egyes okiratok milyen bizonyító erõvel rendelkeznek. A cégbíróság által kiadott cégkivonat eredeti okirat, így a kérelmezõ annak másolati jellegére alaptalanul hivatkozott.
<br>A hiánypótlás elmaradását sérelmezõ kifogással kapcsolatban az alperes megállapította, hogy a kérelmezõ által csatolt cégkivonat tartalma minden tekintetben kielégíti a tartalmi követelményeket, a kiadmány kelte is megfelel az erre vonatkozó igénynek. A kérelmezõ az ajánlatát formai szempontból hiányosan adta be, mivel nem eredetiben, hanem közjegyzõ által hitelesített másolatban csatolta a cégkivonatot. Az alperes leszögezte, hogy a cégkivonat a formai követelménynek nem felelt meg, mert formai követelmények közé sorolható, ha nem az elõírt alakszerûségi követelményt elégíti ki a becsatolt okirat.
<br>Az alperes álláspontja szerint a Kbt. 43. § (4) bekezdésének második fordulatában az "egyéb" kifejezésbõl azt a következtetést lehet levonni, hogy minden további hiányosságra alkalmazni rendeli a jogalkotó a hiánypótlás lehetõségét. A "különösen" kifejezés használata sem értelmezhetõ szûkítõen, a felsorolás nem taxatív jellegû, a jogszabály csak kiemelt példákat sorol fel.
<br>Az alperes utalt arra, hogy jelen esetben a formai hiány pótlására nem utólagos csatolással kerülne sor, mert az utólagos csatolás azt jelenti, hogy valamit egyáltalán nem csatoltak az ajánlatba és ezt utólag teljesítik. A kérelmezõ akként pótolhatja a hiányt, hogy a már becsatolt okirat formailag megfelelõ példányát csatolja, az ilyen jellegû hiánypótlást nem zárja ki a Kbt. 43. § (4) bekezdésének egyik fordulata sem. A második fordulat pl. a nem megfelelõ példányszám vonatkozásában tesz lehetõvé hiánypótlást, amely szintén úgy valósítható meg a gyakorlatban, hogy további példányok kerülnek csatolásra. Az ajánlatkérõ tehát jogsértõen járt el akkor, amikor a Kbt. 44. § (5) bekezdésének kötelezõ rendelkezése ellenére nem hívta fel a kérelmezõt az általa megállapított formai hiány pótlására, amellyel a Kbt. 52. § (2) bekezdés d) pontjára tekintettel az 52. § (1) bekezdését is megsértette.
<br>Az alperes a megállapított jogsértések miatt a Kbt. 88. § (1) bekezdés f) pontja alapján döntött a bírság kiszabásáról. Ennek során a Kbt. 88. § (4) és (5) bekezdésében foglaltakra figyelemmel - különös tekintettel a jogsértések reparálhatóságára - a felperessel szemben a minimális összegben, 1 000 000 Ft-ban tartotta a bírság kiszabását indokoltnak.
<br>A felperes keresetet terjesztett elõ az alperes határozatának bírósági felülvizsgálata iránt. Elõadta, hogy a cégkivonatot az ajánlati felhívásban nem a Kbt. 44. § és 46. §-ába tartozó igazolásként, illetve nyilatkozatként kérte, hanem az ajánlati felhívás 16. "Egyéb információk" pontjában, annak érdekében, hogy megállapítsa, rendelkezik-e az ajánlattevõ a szolgáltatás ellátásához szükséges tevékenységi kör bejegyzéssel. Erre tekintettel a cégkivonatra nem vonatkozik a hiánypótlásról rendelkezõ Kbt. 43. § (4) bekezdés elsõ fordulata. A Kbt. 43. § (4) bekezdésének második fordulata szerint az egyéb, az ajánlattal kapcsolatos formai hiányosságok pótlása a hiánypótlás körébe esik, de ez nem értelmezhetõ kiterjesztõen, tehát a törvény által megadott példák (pl. nem megfelelõ aláírás) köre nem tágítható a szigorúan a formai hiányosság körébe tartozó eseteken túlmenõen.
<br>Kifejtette, hogy a Kbt. 43. § (4) bekezdés 1. fordulatában megjelölt hiányosságok a Kbt. 44. § és 46. § szerinti igazolás vagy nyilatkozat utólagos csatolásával pótolhatóak, tehát a hiányzó igazolást vagy nyilatkozatot ajánlattevõ egy újabb dokumentum benyújtásával pótolhatja. A Kbt. 43. § (4) bekezdés 2. fordulatában említett hiányosságok esetén azonban a Kbt. nem biztosítja az utólagos csatolás lehetõségét, így az e körben megjelölt hiányosságoknál nincs lehetõség újabb dokumentum benyújtására. A Group 4 Falck Kft. ajánlatának hiányossága csak az eredeti ajánlat részét nem képezõ cégkivonat becsatolásával lett volna orvosolható, amelyre nincs jogszerû lehetõség. Utalt arra, hogy a Kbt. 49. § (1)-(2) bekezdései értelmében az ajánlat csak az ajánlattételi határidõ lejártáig módosítható, azt követõen arra az ajánlatkérõ hozzájárulása esetén sincs lehetõség. A hiánypótlás Kbt.-ben rögzített kógens szabályai a módosítási tilalom alól adnak felmentést, a hiánypótlás alkalmazására azonban csak a Kbt.-ben meghatározott esetekben és módon van lehetõség. A hiánypótlásra vonatkozó rendelkezések nem értelmezhetõek kiterjesztõen, mert az új cégkivonat becsatolásának lehetõvé tétele esetén felmerülhetne az esélyegyenlõség alapelvének a sérelme, hiszen az egyik ajánlattevõnek hiánypótlás keretében ajánlatkérõ az ajánlat "módosítását" megengedte. A Group 4 Falck Kft. által csatolt cégkivonat nem megfelelõ volta nem a Kbt. 43. § (4) bekezdés 2. fordulata szerinti egyéb, az ajánlattal kapcsolatos formai hiányosságnak minõsül, hanem hibás, nem megfelelõ okiratnak, amelynek hiánypótlás keretében történõ utólagos csatolására a Kbt. 43. § (4) bekezdése szerint csak a 44. és 46. § szerinti igazolás vagy nyilatkozat esetében van lehetõség, az egyéb formai hiányosságok esetében nincs.
<br>Az alperes érdemi ellenkérelme a kereset elutasítására irányult. Álláspontja szerint a felperes tévesen különböztette meg egymástól az ajánlatok módosítását és az ajánlatok hiányosságainak pótlását. A Kbt. 49. § (1) bekezdése biztosítja az ajánlattevõk számára a jogot ajánlatuk módosítására, a módosítási jog fogalmilag az ajánlatok tartalmi elemeinek a megváltoztatását jelenti. Ettõl eltérõ jogintézmény a Kbt. 43. § (4) bekezdésében szabályozott hiánypótlás, amely - figyelemmel a 44. § (6) bekezdésének rendelkezésére is - nem teszi lehetõvé, hogy az ajánlat tartalmi eleme megváltoztatásra kerüljön. A közjegyzõ által hitelesített cégkivonat vizsgálata alapján egyértelmûen megállapítható, hogy szóba sem kerülhet az ajánlat tartalmi elemének a módosulása az eredeti cégkivonat becsatolása esetén, mivel ugyanazon rendelkezéseket tartalmazó cégkivonat kerül be az ajánlatba, így nem sérülnek az ajánlat módosítására vonatkozó tilalmi rendelkezések.
<br>Az alperes fenntartotta azt az álláspontját, hogy az eredeti cégkivonat és a közjegyzõ által hitelesített cégkivonat között a különbség kizárólag alakisági, formai jellegû. Az ajánlatkérõ a cégkivonat vonatkozásában támasztotta formai követelményként, hogy a cégkivonatot eredetiben kell becsatolni. Az okiratok megkülönböztetése eredeti vagy másolat vonatkozásában nem tartalmuk alapján, hanem létrejöttüktõl függõen történik. Eredeti okirat az, amelynek létrejöttével annak tartalma is létrejön, másolat az arról készített bármilyen jellegû, formájú újabb okirat, amely önmagában is kifejezi azt, hogy a két okirat egyébként tartalmilag azonos, csak alakiságuk eltérõ. Jelen esetben a megállapított formai hiányosság jogszerûen pótolható a Kbt. 43. § (4) bekezdése második fordulata alapján.
<br>A felperes keresete alaptalan.
<br>A bíróság az alperes határozatát az államigazgatási eljárás általános szabályairól szóló, módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.
<br>A bíróságnak abban a kérdésben kellett állást foglalnia, hogy a felperes a hiánypótlási felhívás elmulasztásával megsértette-e az alperesi határozatban megjelölt jogszabályi rendelkezéseket. Ezzel kapcsolatban vizsgálandó volt az a kérdés, hogy az ajánlati felhívásban érvényességi követelményként elõírt eredeti cégkivonat csatolása helyett a cégkivonat hiteles másolatának becsatolása az ajánlat formai vagy tartalmi hiányosságának minõsül-e.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészíteni.
<br>A bíróság megállapította, hogy a felperes az ajánlati felhívás 16. pontjában az "Egyéb információk" között írta elõ az eredeti cégkivonat becsatolását, így a cégkivonat eredetisége az ajánlat érvényességét érintõ kritérium volt. A kérelmezõ az ajánlatában nem a cégbíróság által kiadott eredeti cégkivonatot, hanem annak közjegyzõ által hitelesített másolatát csatolta be, amely kétségkívül nem felelt meg az ajánlatkérõ által támasztott alakszerûségi követelménynek.
<br>A felperes az ajánlati felhívás 16. pontjának utolsó francia bekezdésében közölte az ajánlattevõkkel, hogy a Kbt. 43. § (4) bekezdése szerinti hiánypótlási lehetõséget biztosítja.
<br>A Kbt. 43. § (4) bekezdése értelmében az ajánlatkérõ egy ízben, az összes ajánlattevõ számára azonos feltételekkel, legfeljebb 10 napos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.
<br>A Kbt. 43. § (5) bekezdése elõírja, hogy a (4) bekezdés szerinti hiánypótlás lehetõségének biztosításáról vagy ennek kizárásáról az ajánlatkérõnek a felhívásban kell rendelkeznie. Ha az ajánlatkérõ nem zárja ki a hiánypótlást, és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt.
<br>A bíróság rámutat arra, hogy a cégkivonat eredeti példánya és - az eredetivel való egyezõségre figyelemmel kiadott - közjegyzõi hitelesítéssel ellátott cégkivonat-másolat között kizárólag formai különbség adódik, tartalmában tehát mindkét okirat azonos adatokat tüntetett fel. Az alperes a felperes eljárását azért találta jogszabálysértõnek, mert az ajánlati felhívásban biztosított hiánypótlás ellenére a hiánypótlásra nem adott lehetõséget, ezáltal a kérelmezõ ajánlatának formai hiányossága nem vált kiküszöbölhetõvé.
<br>A bíróság osztotta az alperes álláspontját a formai hiány értelmezésével kapcsolatban. A fentebb hivatkozott jogszabályi rendelkezés értelmében ugyanis az ajánlattal kapcsolatos formai hiányosság alatt az olyan hiány értendõ, amelynek pótlása az ajánlat tartalmában semmilyen változást nem eredményez. Mivel a cégkivonat eredeti és másolati példánya között kizárólag formai különbség mutatkozik, az eredeti cégkivonat hiánypótlás keretében történõ becsatolása nem az ajánlat tartalmának megváltoztatását, hanem a formai követelmények pótlólagos teljesítését jelentette volna. Ebbõl következõen a felperesnek a formai hiányosság észlelését követõen a kérelmezõt a cégkivonat eredeti példányának becsatolására kellett volna felhívnia a Kbt. 43. § (4) bekezdésének megfelelõen, ennek elmulasztása miatt Kbt. 43. § (5) bekezdését megsértette.
<br>A Kbt. 52. § (1) bekezdése értelmében az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A kérelmezõ ajánlatának érvénytelenné nyilvánítására a Kbt. 52. § (2) bekezdés d) pontja alapján olyan okból került sor, amely a hiánypótlás elmulasztása miatt nem vált kiküszöbölhetõvé. Szabályszerû ajánlatkérõi eljárás esetén a kérelmezõ hiány pótlás keretében a formai hiányosság pótlására lehetõséget kapott volna, így vele szemben az érvénytelenségi ok csak a hiánypótlás nem teljesítése esetén lett volna megállapítható. A hiánypótlási felhívás elmulasztásával ezért jelen esetben a Kbt. 52. § (1) bekezdésének megsértése is bekövetkezett.
<br>A Kbt. 88. § (1) bekezdés f) pontja értelmében az alperes határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg, jelen esetben egymillió forint. Az alperes a törvényi minimumnak megfelelõ összegû bírság megfizetésére kötelezte a felperest, ezért a bírság összegszerûsége a felperes részérõl megalapozottan nem kifogásolható.
<br>Fentiekre figyelemmel a bíróság a felperes keresetét elutasította, és a felperest a Pp. 78. § (1) bekezdése alapján kötelezte az alperes költségeinek megfizetésére.
<br>A felperes illetékfizetési kötelezettsége a 6/1986. (VI. 26.) IM rendelet 13. § (2) bekezdésén alapul.
<br>
<br>Budapest, 2004. március 3.
<br>
<br>Nagyné dr. Fürjes Erzsébet s. k.,
<br>bíró
<br>
<br>
<br><br></body></html>