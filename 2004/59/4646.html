<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4646/2004)
</h2>
<br>1024 Budapest, Margit krt. 85.
<br>Ikt.sz.: D.124/6/2004.
<br>
<br>Tárgy: az I-COM Kft. kérelmezõ kérelme a Magyar Államkincstár ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az I-COM Iroda - Kommunikáció Kereskedelmi és Szolgáltató Kft. (1046 Budapest, Kiss Ernõ u. 2., képv.: dr. Bánfi László ügyvéd, 1055 Budapest, Honvéd u. 38., továbbiakban: kérelmezõ) jogorvoslati kérelmét, melyet a Magyar Államkincstár (1052 Budapest, Deák F. u. 5., továbbiakban: ajánlatkérõ) által "író-, irodaszer és számítástechnikai gépek, segéd- és kellékanyagainak beszerzése" tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek nyilatkozatai alapján az alábbi tényállást állapítja meg:
<br>Ajánlatkérõ 2003. december 17-én, a Közbeszerzési Értesítõ 51. számában közzétett ajánlati felhívással nyílt közbeszerzési eljárást indított a rendelkezõ részben meghatározott közbeszerzés tárgyában.
<br>Az ajánlati felhívás 16. a) pontjában ajánlatkérõ rögzítette, hogy az ajánlatot a cégjegyzésre jogosultak által cégszerûen aláírva 1 eredeti és (az eredetivel mindenben megegyezõ) 3 másolati példányban, zárt borítékban, a lapszámokat is feltüntetõ tartalomjegyzékkel ellátva kell benyújtani. Minden példányon fel kell tüntetni az "eredeti" vagy "másolati" megjelölést, eltérés esetén az "eredeti" példány tartalma az irányadó.
<br>Az ajánlati felhívás 16. "Egyéb információk" b) pontjában rögzítette, hogy az eredeti példányt roncsolásmentesen nem bontható módon, a lapokat zsinórral átfûzve, azt címkével leragasztva, a címkét bélyegzõlenyomattal ellátva és azt aláírva kell benyújtani.
<br>Az ajánlati felhívás mellett ajánlatkérõ dokumentációt is bocsátott az ajánlattevõk rendelkezésére. A dokumentáció egyebek mellett tartalmazta a mûszaki leírást is az V. fejezetben. Ajánlatkérõ a dokumentáció IV. fejezetében mellékelt egy szállításiszerzõdés-tervezetet. A szerzõdéstervezet 2. pontja tartalmazta a megrendelés, a teljesítés helyére és idejére vonatkozó szerzõdéses feltételeket. A szerzõdéstervezet 2.3. pontja értelmében ajánlattevõknek az esetenkénti, sürgõsségi igények kielégítésére kért teljesítési határidõt kellett megajánlani.
<br>A szerzõdéses feltételek vonatkozásában ajánlatkérõ a dokumentáció "19" számú mintája alapján a kiadott szerzõdéstervezetben foglaltak maradéktalan elfogadására kért ajánlattevõktõl nyilatkozatot.
<br>Az ajánlattételi határidõ 2004. január 27-e volt, mely során az ajánlatkérõ az ajánlatokat felbontotta.
<br>Ajánlatkérõ az ajánlatokat megvizsgálta, értékelte, majd 2004. február 11. napján nyilvánosan megtartott eredményhirdetésen kihirdette az eljárást lezáró döntését, amely szerint az eljárás nyertese a Buda-Piért Kft. lett, míg a kérelmezõ ajánlatát érvénytelennek minõsítette.
<br>Az érvénytelenné nyilvánító döntés indoka kérelmezõ esetében az volt, hogy nem csatolta ajánlatában a dokumentáció "17", "18" és "19" számmal jelölt, a mikro-, kis- és középvállalkozásra vonatkozó, az elõlegrõl, valamint a szerzõdéstervezetrõl szóló nyilatkozatot.
<br>Ezen nyilatkozatok pótlására a törvény nem ad lehetõséget.
<br>Kérelmezõ 2004. február 27. napján nyújtott be jogorvoslati kérelmet a Döntõbizottsághoz, melyben sérelmezte ajánlatkérõ döntését, amivel ajánlatát érvénytelenné nyilvánította.
<br>Kérelme indoklásában elõadta, hogy társaságuk számos eljárásban vesz részt, nem gondolják, hogy anyagukból hiányoznának az ajánlatkérõ által megnevezett nyilatkozatok. Elõadta továbbá, hogy megvizsgálták a döntés kézhezvételekor a pályázati anyaguk egy másolati példányát, amely tartalmazza a hiányolt nyilatkozatokat, és mivel a másolatot az eredeti alapján készítették, azok nem hiányozhatnak a benyújtott ajánlatból.
<br>A fenti indokai alapján kérelmezõ jogsértõnek tartja ajánlatkérõ érvénytelenség körében hozott döntését.
<br>Kérelmezõ hivatkozott - kérelmében - arra is, hogy egyes ajánlattevõk vállalt szállítási határideje nem kellõen pontos, illetõleg tört nap idõmeghatározás esetén irreális, nem kivitelezhetõ.
<br>Kérte, hogy a Döntõbizottság állapítsa meg a jogsértés megtörténtét, semmisítse meg az ajánlatkérõ eljárást lezáró döntését, szabjon ki bírságot, valamint kötelezze ajánlatkérõt az eljárással felmerült költségek viselésére.
<br>Ajánlatkérõ észrevételében a jogorvoslati kérelem elutasítását kérte. Elõadta, hogy a kérelmezõ által becsatolt eredeti ajánlatból hiányoztak a megjelölt nyilatkozatok és a Kbt. 46. § (6) bekezdésében rögzítettek szerint, eltérés esetén az eredeti példányait lehet figyelembe venni. Hivatkozott arra is, hogy nem kötelezettség, hogy a bontás során döntsenek az ajánlatok érvényességérõl, illetve érvénytelenségérõl.
<br>Ajánlatkérõ álláspontja szerint a szállítási határidõ megajánlása tekintetében nem volt kifogásolható az olyan megajánlás, amely a szállításra nem teljes napot, hanem töredéknapot jelölt meg. Az, hogy valamely ajánlattevõ a megajánlását pontosította akként, hogy azt órában is megadta, nem jelenti az ajánlat érvénytelenségét.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn. Ajánlatkérõ a nyertes ajánlattevõvel a szerzõdést 2004. február 19. napján megkötötte.
<br>A Döntõbizottság megállapította, hogy a kérelmezõ jogorvoslati kérelme megalapozatlan az alábbi indokok alapján:
<br>A Kbt. 26. § (2) bekezdés második fordulata értelmében az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdése kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>Jelen ügyben ajánlatkérõ az ajánlati felhívás 16. a) pontjában rögzítette, hogy a benyújtott eredeti és másolati ajánlati példányok esetében felmerülõ eltérés esetén az eredeti ajánlat tartalma lesz az irányadó.
<br>A kérelmezõ "eredeti" ajánlati példánya az ajánlatkérõ által a felhívás 16. b) pontjában megkövetelt formában állt a Döntõbizottság rendelkezésére. Kérelmezõ ajánlata az elvárások szerinti módon roncsolásmentes, a lapok zsinórral vannak átfûzve, azt címkével leragasztották és a kérelmezõ bélyegzõlenyomatával és aláírással van ellátva.
<br>A Döntõbizottság rendelkezésére álló iratokból egyértelmûen megállapítható továbbá, hogy a kérelmezõ által csatolt ajánlati példányok közül az "eredeti" ajánlati példányból hiányoztak a "17", "18" és "19" számú nyilatkozatok, a kis- és középvállalkozásra vonatkozóan, az elõlegrõl, illetõleg a szállítási szerzõdéstervezetben foglalt feltételek elfogadásáról.
<br>Ajánlatkérõ a felhívásában rögzített feltételeihez a Kbt. 26. § (2) bekezdése alapján kötve van, így a felhívás 16. a) pontjában tett elõírására tekintettel kérelmezõ esetében jogszerûen járt el, amikor a benyújtott ajánlati példányok közül az "eredeti"-nek megjelölt ajánlati példány tartalma alapján végezte el a vizsgálatot.
<br>Figyelemmel arra, hogy az "eredeti" ajánlati példány nem elégítette ki az ajánlati felhívásban és dokumentációban elõírt követelményeket, hiszen az nem tartalmazta a dokumentációban megkövetelt "17", "18" és "19" számú nyilatkozatot, ajánlatkérõ jogszerûen alapította a Kbt. 52. § (2) bekezdés d) pontjára a kérelmezõ ajánlatának érvénytelenségét.
<br>Ezen esetben az érvénytelenség megállapításán nem változtat az a körülmény, hogy a benyújtott másolati példányok tartalmazták-e a hiányzó nyilatkozatokat. Ugyanis az ajánlati példányok tartalmának eltérése esetére ajánlatkérõ kellõen egzaktul meghatározta a követendõ eljárási módját, amelyet a jelen esetben betartott. Ajánlatkérõ akkor követett volna el jogsértést, ha a felhívásban rögzített elõírása ellenére a kérelmezõ ajánlati példányai közötti eltérés felismerése mellett nem az eredeti példány tartalma alapján végezte volna el a vizsgálatot.
<br>Osztotta a Döntõbizottság azon ajánlatkérõi álláspontot, hogy a hiányolt igazolások az ajánlat tartalmi hiányosságának minõsülnek és ezáltal jogszerûen hiánypótlás keretében sem lettek volna pótolhatóak.
<br>Ajánlatkérõ az ajánlati felhívás és dokumentáció értelmében az azonnali megrendelésre vonatkozóan kért ajánlatokat megadni, az esetenkénti, sürgõs igények kielégítésére.
<br>Ajánlatkérõ e körben nem tett a vállalások tekintetében megszorításokat. Az, hogy napokban kérte megadni a vállalást, nem jelentette azt, hogy a minimumvállalás 1 nap lehet. Az ajánlatkérõi meghatározás kizárólag azt hivatott szolgálni, hogy ajánlattevõk által tett vállalások összehasonlítható tartalmúak legyenek. Az a tény, hogy az azonnali megrendelés körében egyes ajánlattevõk 1 napnál rövidebb vállalást tettek és ebben a vonatkozásban azt órákra átszámolva is megadták, nem jelenti az ilyen ajánlatok érvénytelenségét. Miután ajánlatkérõ maga sem kérte a felhívásban és dokumentációban a szállítási határidõk és teljesítés szerzõdéstervezetben foglaltakon túli részletezését, kirendeltségi hálózat igazolását, ennek hiányához nem fûzhet - az eljárás késõbbi szakaszában - jogkövetkezményt ajánlatkérõ.
<br>Tekintettel arra, hogy ajánlatkérõ az általa lefolytatott közbeszerzési eljárásban a kérelmezõ által kifogásoltakkal összefüggésben nem követett el jogsértést, a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.
<br>A költségek viselésérõl a Kbt. 88. § (1) bekezdés h) pontja alapján döntött. A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 22.
<br>
<br>Dr. Sárkány Izolda s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>