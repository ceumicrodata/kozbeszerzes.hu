<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (4660/2004)
</h2>
<br>
<br>13.K.31.661/2003/6
<br>
<br>A Fõvárosi Bíróság a dr. Illés Judit jogtanácsos által képviselt Baranya Megyei Önkormányzat (7621 Pécs, Széchenyi tér 9.) felperesnek a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.222/8/2003.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében - amely perbe az alperes pernyertessége érdekében a dr. Ásvány Zsolt ügyvéd (7625 Pécs, Aradi vértanúk u. 8.) által képviselt Freiburg Építõipari Beruházó és Szolgáltató Kft. (7624 Pécs, Budai Nagy Antal u. 1.) beavatkozott - meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 10 000 (tízezer) Ft perköltséget.
<br>A kereseti illetéket az állam viseli.
<br>Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 4 példányban, a Fõvárosi Ítélõtáblához címezve benyújtani.
<br>
<br>INDOKOLÁS
<br>
<br>A felperes mint ajánlatkérõ 2003. április 3-án hirdetmény közzététele nélküli tárgyalásos közbeszerzési eljárást indított a közbeszerzésekrõl szóló 1995. évi XL. törvény (a továbbiakban: Kbt.) 70. § (3) bekezdés c) pontja alapján egy 950-1100 m2-es ingatlan bérbevétele tárgyában.
<br>A felperes ajánlattételre a PVV Rt.-t, a Bega Team Kft.-t, a Nexum Tanácsadó Rt.-t és a Freiburg Építõipari Beruházó és Szolgáltató Kft.-t hívta fel.
<br>Az ajánlati felhívás 13. pontjának 6. bekezdésében a felperes elõírta, hogy az ajánlattevõ az ajánlatában jelölje meg a közbeszerzésnek azt a részét, amellyel összefüggésben harmadik személlyel szerzõdést fog kötni [a harmadik személy, szervezet meghatározása nélkül, Kbt. 43. § (2) bekezdés a) pont].
<br>A felperes által összeállított dokumentáció tartalmazta az ajánlatok benyújtásának tartalmi és formai követelményeit. A dokumentáció részét képezte a bérletiszerzõdés-tervezet, amelynek elsõ része a bérlemény kialakítására, a második része az ingatlan bérletére vonatkozott.
<br>Az elsõ rész 2. pontja értelmében a bérbeadó vállalja, hogy a jelen szerzõdés mellékletét képezõ mûszaki leírásnak megfelelõ átalakítási tervet készít, melyet jóváhagyás végett a bérlõnek bemutat. Az átalakítási terv jóváhagyása után a bérbeadó vállalja, hogy saját költségére és kockázatára a bérleményt ennek megfelelõen kialakítja. A bérlemény kialakításában a bérlõ nem vesz részt, de jogosult ellenõrizni, hogy a megvalósítás során a mûszaki leírásban foglaltak megvalósulnak-e.
<br>A 2003. április 11-ig tartó ajánlattételi határidõben csak a Freiburg Építõipari Beruházó és Szolgáltató Kft. tett ajánlatot, amelyben a tulajdonát képezõ Pécs, Mátyás király u. 3. szám alatti ingatlant ajánlotta fel. Ajánlatában ismertette az ingatlan jelenlegi mûszaki, technikai felszereltségét, és vállalta, hogy az ingatlant az ajánlatkérõ elõírásainak megfelelõen az elõírt határidõre átalakítja.
<br>Az ajánlat nem tartalmazott arra vonatkozó nyilatkozatot, hogy a közbeszerzés valamely részével összefüggésben harmadik személlyel szerzõdést köt.
<br>A felperes az elsõ tárgyalás idõpontját módosította, és azt 2003. április 24-ére tûzte ki.
<br>A felperes bizottsági formában elvégezte a benyújtott ajánlat értékelését 2003. április 24-én, és megállapította, hogy az ajánlat a Kbt. 43. § (2) bekezdés a) pontja szerinti nyilatkozat hiánya miatt érvénytelen. Erre tekintettel a közbeszerzési eljárást a Kbt. 60. § (1) bekezdés b) pontja alapján eredménytelenné nyilvánította.
<br>A Freiburg Kft. (kérelmezõ) 2003. május 6-án jogorvoslati kérelmet nyújtott be az alpereshez, amelyben sérelmezte az ajánlatát érvénytelenné és az eljárást eredménytelenné nyilvánító ajánlatkérõi döntést. Elõadta, hogy a Kbt. 43. § (2) bekezdés a) pontja valóban elõírja, hogy meg kell jelölni az ajánlatkérõ felhívása alapján a közbeszerzésnek azt a részét, amelyre vonatkozóan harmadik személlyel szerzõdést fog kötni, e megjelölés elmaradása azonban csak azt jelenti, hogy nincs a közbeszerzésnek olyan része, amelynek teljesítése érdekében - saját gazdasági döntése alapján - harmadik személlyel szemben szerzõdést kötne, amely az ajánlatában megtett teljességi nyilatkozatából is kitûnik.
<br>Elõadta továbbá, hogy a bérletre ajánlott ingatlannak tulajdonosa, így a bérleti jogviszony tekintetében megállapítható, hogy nincs szükség harmadik személy közremûködésére. Hivatkozott arra is, hogy a jelen közbeszerzés tárgya bérleti szerzõdés megkötése, ebbõl következõen a bérbe adandó ingatlan átalakítása nem tartozik a közbeszerzés tárgyához. Az ajánlatkérõnek a Kbt. 43. § (2) bekezdés a) pontja szerinti nyilatkozat csatolása érdekében hiánypótlásra kellett volna felhívnia, de lehetõsége lett volna a Kbt. 57. § (1) bekezdése alapján felvilágosítás kérésére is.
<br>Azt is sérelmezte, hogy az ajánlatkérõ az elhalasztott tárgyalást a halasztásban megjelölt idõpontban nem nyitotta meg, azon nem jelent meg.
<br>Az alperes a 2003. május 28-án kelt D.222/8/2003. számú határozatával a jogorvoslati kérelemnek helyt adva megállapította, hogy az ajánlatkérõ megsértette a Kbt. 52. § (2) bekezdés d) pontjára tekintettel az 52. § (1) bekezdését és a 60. § (1) bekezdés b) pontját, ezért megsemmisítette az ajánlatkérõnek az érvénytelenség körében hozott és eljárást lezáró döntését. Egyidejûleg az ajánlatkérõt 1 000 000 Ft bírsággal is sújtotta.
<br>A határozat indokolása szerint a Kbt. 43. § (2) bekezdés a) pontjában foglaltakból nem lehet azt a következtetést levonni, hogy az ajánlattevõket általános nyilatkozattételi kötelezettség terhelné. Az ajánlatkérõ az ajánlati felhívásában is csak pozitív tartalmú nyilatkozat tételét kéri az ajánlattevõtõl, erre figyelemmel a nyilatkozattétel hiánya miatt az ajánlat nem érvénytelen, így nem áll fenn a Kbt. 60. § (1) bekezdés b) pontjában meghatározott eredménytelenné nyilvánítási ok sem.
<br>Az alperes rámutatott arra, hogy a kérelmezõ az ajánlatában nem jelölt meg olyan közbeszerzési részt, amellyel összefüggésben harmadik személlyel szerzõdést kötne, így a Kbt. 62. § (5) bekezdésére tekintettel a teljesítés során is saját maga köteles eljárni.
<br>Az alperes álláspontja szerint az ajánlatkérõ a hiánypótlásra vonatkozó rendelkezéseket nem sértette meg, mivel a Kbt. 43. § (2) bekezdés a) pontja szerinti körben hiánypótlás nem rendelhetõ el.
<br>Az alperes a Kbt. 76. § (1) bekezdés c) pontjában biztosított jogkörében eljárva a 88. § (1) bekezdés d) pontja alapján állapította meg, hogy az ajánlatkérõ megsértette a Kbt. 52. § (2) bekezdés d) pontjára tekintettel az 52. § (1) bekezdését, valamint a 60. § (1) bekezdés d) pontját, és ezért a 88. § (1) bekezdés c) pontja alapján megsemmisítette az ajánlatkérõ érvénytelenné nyilvánító és eljárást lezáró döntését.
<br>Az alperes a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról. Az alperes a bírság összege tekintetében a Kbt. 88. § (4) és (5) bekezdéseire hivatkozott. A jogsértés reparálhatóságára tekintettel nem ítélte indokoltnak a minimális bírságnál magasabb összegû bírság kiszabását.
<br>A felperes keresetet terjesztett elõ az alperes határozatának bírósági felülvizsgálata iránt. Elõadta, hogy az ajánlattevõ nemcsak pozitív tartalmú nyilatkozatot köteles adni, hanem az ajánlati felhívás alapján azt is köteles közölni, ha nem alkalmaz harmadik személyt. Az ajánlati felhívásban foglaltak ellenére a Freiburg Kft. nem közölt semmit arra vonatkozóan, hogy kíván-e harmadik személyt alkalmazni a szerzõdés teljesítése során. Az ajánlati felhíváshoz csatolt szerzõdéstervezet 1. fejezete a felperes által bérbe venni kívánt ingatlan átalakítási kötelezettségét szabályozza, illetve írja elõ, ezért lényeges volt annak ismerete, hogy az átalakításban közremûködik-e harmadik személy vagy sem. Abból, hogy a Freiburg Kft. nem nyilatkozott a harmadik személy igénybevételérõl, nem következik, hogy nem is kíván ilyen személyt igénybe venni, tehát nem volt eldönthetõ az a kérdés, hogy kimaradt-e az ajánlatból az ajánlati felhívás szerinti nyilatkozat vagy pedig a kft. valóban nem kíván harmadik személyt igénybe venni. A nyilatkozat hiányára nem lehetett rákérdezni, mivel ezt a Kbt. nem teszi lehetõvé, de a hiány pótolható sem volt, mivel ez a nyilatkozat nem tartozik a Kbt. 44. és 46. §-a szerinti körbe.
<br>Az alperes érdemi nyilatkozata a kereset elutasítására irányult. Hivatkozott arra, hogy a felperes a kérelmezõ ajánlatával szemben azt az egy érvénytelenségi okot jelölte meg, hogy a Kbt. 43. § (2) bekezdés a) pontja alapján az ajánlatában nem tett nyilatkozatot arról, hogy harmadik személyt igénybe kíván-e venni a feladat teljesítése során. A Kbt. kógens rendelkezéseibõl a felperesi elvárás szerinti kötelezettség azonban nem állapítható meg, éppen a kógencia az, amely miatt a Kbt. 43. § (2) bekezdés a) pontja nem értelmezhetõ kiterjesztõen.
<br>Az alperes a Freiburg Kft. ajánlatából megállapította, hogy a kft. a tulajdonát képezõ ingatlant ajánlotta fel a bérlet céljára, és az ajánlatkérõ elõírásának megfelelõen vállalta, hogy a meghatározott határidõre az ajánlatkérõ igénye szerint azt átalakítja. A Freiburg Kft. tevékenységi köre, eddigi referenciamunkái, a felajánlott ingatlan adatai, mûszaki-technikai felszereltsége alapján a benyújtott ajánlatból olyan következtetést nem lehet levonni, amely arra utalna, hogy esetlegesen a Freiburg Kft. elhallgatta, elmulasztotta volna a közbeszerzés valamely része vonatkozásában a harmadik személy megjelölését.
<br>Az alperes pernyertessége érdekében beavatkozó Freiburg Kft. elõadta, hogy a Kbt. 43. § (2) bekezdése nem ír elõ nemleges nyilatkozattételi kötelezettséget. Amennyiben az ajánlattevõ az ajánlatkérõ felhívása ellenére nem jelöli meg a közbeszerzésnek azt a részét, amellyel kapcsolatban harmadik személlyel szerzõdést kíván kötni, ez nem azt jelenti, hogy eltitkolja az ajánlatkérõ elõl azt, hogy van ilyen harmadik személy, hanem kifejezetten és egyértelmûen azt jelenti, hogy nincs a közbeszerzésnek olyan része vagy eleme, amelynek teljesítése esetében harmadik személlyel szerzõdést kellene kötnie. Minderre figyelemmel kérte a kereset elutasítását és ügyvédi költségeinek 50 000 Ft-ban történõ megállapítását.
<br>A felperes keresete alaptalan.
<br>A bíróság az alperes határozatát az államigazgatási eljárás általános szabályairól szóló, módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.
<br>A bíróságnak abban a kérdésben kellett állást foglalnia, hogy a beavatkozó ajánlatát érvénytelenné nyilvánító és a közbeszerzési eljárás eredménytelenségét megállapító ajánlatkérõi döntés jogszerû volt-e.
<br>A Kbt. 52. § (1) bekezdése elõírja, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 43. § (2) bekezdés a) pontja értelmében az ajánlatban - ha ezt az ajánlatkérõ az ajánlati felhívásban elõírta - meg kell jelölni a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni.
<br>A felperes kizárólag azon ok miatt nyilvánította a beavatkozó ajánlatát érvénytelennek, hogy az ajánlati felhívás ellenére a Kbt. 43. § (2) bekezdés a) pontja szerint nem nyilatkozott arról, hogy a közbeszerzés valamely részével összefüggésben köt-e harmadik személlyel szerzõdést.
<br>A bíróság rámutat arra, hogy a felperes az ajánlati felhívás 13. pontjának 6. bekezdésében elõírta az ajánlattevõ részérõl a közbeszerzés azon részének megjelölését, amellyel összefüggésben harmadik személlyel szerzõdést fog kötni. Ebbõl a megfogalmazásból azonban nem következik az, hogy az ajánlatkérõi elvárás olyan nyilatkozat megtételére is vonatkozna, amely e tekintetben nemlegességet tartalmaz. A nyilatkozattétel elmaradása tehát egyértelmûen azt jelentette, hogy nincs ilyen harmadik személy.
<br>A bíróság az alperessel és a beavatkozóval egyetértve megállapította, hogy a felperes alaptalan indokkal nyilvánította érvénytelennek a beavatkozó ajánlatát, mivel az ajánlat sem a Kbt. 43. § (2) bekezdés a) pontját, sem az ajánlati felhívás 13. pontjának 6. bekezdésében foglaltakat nem sértette meg.
<br>A Kbt. 60. § (1) bekezdés b) pontja értelmében eredménytelen az eljárás, ha kizárólag érvénytelen ajánlatok érkeztek.
<br>A bíróság megállapította, hogy a beavatkozó ajánlatával szemben megjelölt érvénytelenségi ok alaptalansága folytán nem állt fenn olyan helyzet, amely a közbeszerzési eljárás eredménytelenségét eredményezte volna. Ezért a Kbt. 60. § (1) bekezdés b) pontjában foglaltak alkalmazására a felperesnek nem volt jogszerû lehetõsége.
<br>A kifejtettek alapján a bíróság a keresetet elutasította, és a Pp. 78. § (1) bekezdése alapján a felperest az alperes költségeinek megfizetésére kötelezte.
<br>A felperes személyes költségmentessége miatt a kereseti illetéket a 6/1986. (VI. 26.) IM rendelet 14. §-a alapján az állam viseli.
<br>
<br>Budapest, 2003. november 11.
<br>
<br>Nagyné dr. Fürjes Erzsébet s. k.,
<br>bíró
<br><br></body></html>