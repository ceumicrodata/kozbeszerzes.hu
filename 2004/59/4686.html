<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type"
 content="text/html; charset=iso-8859-2">
  <title></title>
</head>
<body 
 text="black" link="black" alink="blue" vlink="black">
<h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4686/2004) </h2>
<br>
1024 Budapest, Margit krt. 85. <br>
Ikt.sz.: D.185/9/2004. <br>
<br>
Tárgy: a KERN Kft. jogorvoslati kérelme az OEP közbeszerzési eljárása
ellen. <br>
<br>
A Közbeszerzési Döntõbizottság (a továbbiakban: Döntõbizottság) a
Közbeszerzések Tanácsa nevében meghozta az alábbi <br>
<br>
HATÁROZAT-ot: <br>
<br>
A Döntõbizottság az Országos Egészségbiztosítási Pénztár (1139
Budapest, Váci út 73/A, képviseli: dr. Katona Miklós ügyvéd, 1054
Budapest, Alkotmány u. 27., a továbbiakban: ajánlatkérõ) az Országos
Egészségbiztosítási Pénztár által az alapvetõ szív- és érrendszeri
gyógyszerek kiemelt támogatásának biztosítása és a közgyógyellátás
bõvítése céljából megvalósítandó "Virtuális Elektronikus Pénztár" nevet
viselõ informatikai, adatátviteli rendszer kiépítésével kapcsolatos
feladatok ellátása "tárgyú közbeszerzési eljárása" az adatátvitelhez
szükséges 2100 db GPRS modem és az adatátvitelhez szükséges
tartozékainak szállítása" része ellen a KERN Communications Systems
(1186 Budapest, Gilice tér 47/A, képviseli: dr. Balla Miklós ügyvéd,
1068 Budapest, Benczúr u. 39/B, félemelet 4., a továbbiakban:
kérelmezõ) által benyújtott jogorvoslati kérelemnek helyt ad és
megállapítja, hogy ajánlatkérõ megsértette a közbeszerzésekrõl szóló -
többször módosított - 1995. évi XL. törvény (a továbbiakban: Kbt.) 55.
§ (6) bekezdését és erre tekintettel a Kbt. 59. § (1) bekezdését, ezért
ajánlatkérõnek a 2. részfeladat körében az eljárást lezáró döntését
megsemmisíti és ajánlatkérõvel szemben 1 000 000 Ft, azaz egymillió
forint bírságot szab ki. <br>
A Döntõbizottság kötelezi ajánlatkérõt, hogy a vele szemben kiszabott 1
000 000 Ft bírságot a határozat kézhezvételétõl számított 15 napon
belül a Közbeszerzések Tanácsa MÁK 1 0032000-01720361-00000000 számú
bankszámlájára fizesse be. <br>
A Döntõbizottság kötelezi továbbá ajánlatkérõt, hogy kérelmezõ részére
a határozat kézhezvételétõl számított 15 napon belül 150 000 Ft, azaz
egyszázötvenezer forint igazgatási szolgáltatási díjat fizessen meg. A
jogorvoslati eljárás során ezen felül felmerült költségeiket a felek
maguk viselik. <br>
A határozat ellen fellebbezésnek helye nincs. A határozat
felülvizsgálatát annak kézhezvételétõl számított 15 napon belül
keresettel a Fõvárosi Bíróságtól lehet kérni. A keresetlevelet a
Fõvárosi Bírósághoz címezve, de a Döntõbizottsághoz kell benyújtani. A
keresetlevél benyújtásának a határozat végrehajtására halasztó hatálya
nincs. <br>
<br>
INDOKOLÁS <br>
<br>
A Döntõbizottság a rendelkezésére álló iratok, a felek írásban és a
tárgyaláson tett nyilatkozatai alapján az alábbi tényállást állapította
meg. <br>
Kérelmezõ csak a 2. részfeladat körében nyújtott be jogorvoslati
kérelmet, ezért a Döntõbizottság a közbeszerzési eljárást csak e
résszel kapcsolatban vizsgálta a jogorvoslati kérelem keretei között. <br>
Ajánlatkérõ a Közbeszerzési Értesítõ 2003. december 17-i számában
közzétett hirdetményével a rendelkezõ részben meghirdetett tárgyú nyílt
közbeszerzési eljárást kezdeményezett. Ajánlatkérõ ajánlati felhívását
a Közbeszerzési Értesítõ 2004. január 7-i számában közzétett
hirdetménnyel helyesbítette. <br>
Ajánlatkérõ a beszerzés tárgyát az ajánlati felhívás 3. a) pontjában a
2. részfeladat tekintetében az alábbiak szerint határozta meg. "Az
Országos Egészségbiztosítási Pénztár által az alapvetõ szív- és
érrendszeri gyógyszerek kiemelt támogatásának biztosítása és a
közgyógyellátás bõvítése céljából megvalósítandó virtuális elektronikus
pénztár nevet viselõ informatikai, adatátviteli rendszer kiépítésével
kapcsolatos feladatok ellátása: <br>
<br>
2. részfeladat: az adatátvitelhez szükséges 2100 db GPRS modem és az
adatátvitelhez szükséges tartozékainak szállítása. <br>
Kötelezõ opció: a patikaszoftverek on-line adatátviteli moduljának
kidolgozásához nyújtandó szoftverfejlesztõi szaktanács adás a
patikaszoftver gyártói számára. <br>
Ajánlatkérõ a teljesítés határidejét az ajánlati felhívás 4. pontjában
az alábbiak szerint határozta meg: <br>
<br>
2. részfeladat: a szerzõdéskötéstõl számított 10. hét. <br>
Kötelezõ opció: a szerzõdéskötéstõl számított 5. hét. <br>
Ajánlatkérõ az ajánlati felhívás 11. pontjában meghatározta az
ajánlattevõ pénzügyi, gazdasági és mûszaki alkalmassága igazolása
körében kért adatok és tények körét, valamint az alkalmassá, illetve az
alkalmatlanná minõsítés szempontjait. <br>
Ajánlatkérõ a részajánlat tételét lehetõvé tette, míg a több- változatú
ajánlattétel lehetõségével kapcsolatban az ajánlati felhívás 14.
pontjában az alábbiak szerint rendelkezett. <br>
A 2. részfeladat tekintetben kétváltozatú ajánlat tétele kötelezõ az
alábbiak szerint: <br>
A) változat: kötelezõ opció nélküli ajánlat, <br>
B) változat: ajánlat kötelezõ opcióval. <br>
Egyéb tekintetben többváltozatú ajánlat tétele nem megengedett. <br>
Ajánlatkérõ az ajánlati felhívás 13. pontjában az alábbiakat határozta
meg. <br>
a) Az ajánlatok elbírálásának szempontjai: az összességében
legelõnyösebb ajánlat kiválasztása. <br>
b) a 34. § (3) bekezdésében foglaltak: az elbírálás szempontjai: <br>
részszempontok <br>
súlyszámok <br>
<br>
2. részfeladat esetében <br>
- ár (Ft/db) <br>
10 <br>
- kötelezõ opció: <br>
- szakértõi 1 munkaóra díja (Ft/óra) <br>
3 <br>
Adható pontszám: 0-100 pontig. Az értékelés módszere: minden egyes
részszempont esetében a legkedvezõbb ajánlat kapja a maximálisan adható
100 pontot, a következõ ajánlat pontszáma a legkedvezõbb ajánlattól
való eltéréstõl függõen lineáris arányosítással kerül meghatározásra. <br>
Ajánlatkérõ dokumentációt is készített, amelyben meghatározta az
ajánlattétel formáját és tartalmát, továbbá tartalmazta a szakmai és
mûszaki követelményeket, valamint a szerzõdéses feltételeket.
Ajánlatkérõ az ajánlati dokumentációnak az ajánlatok értékelése címû
fejezetében a 3.4. pontban az alábbiakat határozta meg: értékelés
módszere: valamennyi megadott részszempont esetében a legkedvezõbb
ajánlat kapja a maximálisan adható 100 pontot. A többi ajánlat adott
részszempont szerinti pontszáma a legkedvezõbb ajánlattól való eltérés
mértékének megfelelõen az alábbi lineáris képlet szerint számítódik: <br>
P AKT = P MAX ö (2-ÁR AKT /ÁR MIN ), ahol: <br>
P AKT : a vizsgált ajánlat által az adott részszempont tekintetében
kapott pontszám <br>
P MAX : a maximálisan adható pontszám <br>
ÁR AKT : a vizsgált ajánlat adott részszempont szerinti vállalására,
illetve díja ÁR MIN : az adott részszempont szerinti legalacsonyabb
vállalási ár, illetve díj. (Amennyiben a fenti képlet egy adott ajánlat
vonatkozásában negatív számot eredményez, abban az esetben az ajánlat
értelemszerûen a minimális pontszámot kapja.) <br>
A részszempontonként ily módon kialakult pontszámokat az adott
részszempont súlyszámával megszorozva és a vizsgált részfeladatra
vonatkozóan összesítve jutunk az adott ajánlat által az adott
részfeladat tekintetében elért összesített pontszámhoz. <br>
A részfeladat nyertese az az ajánlat, amely a vizsgált részfeladat
tekintetében a legmagasabb pontszámot éri el. <br>
Ajánlatkérõ a dokumentációt megvásárlóktól kapott kérdéseket részben a
helyszíni konzultáción, részben pedig azt követõen írásban
megválaszolta. Az értékelés módszerével kapcsolatosan nem tettek fel
kérdést. <br>
2004. január 27-ig, az ajánlattételi határidõig a 2. részfeladatra a
kérelmezõ, a Pannon GSM Rt., a Cason Rt. és a WESTEL Mobil Rt. tett
ajánlatot. <br>
Ajánlatkérõ 2004. március 17-én tartotta az eredményhirdetést, melyen
kihirdette, hogy a 2. részfeladat tekintetében a Pannon Rt. opciós
ajánlata az eljárás nyertese és a WESTEL Rt. opciós ajánlata
érvénytelen. Ajánlatkérõ második legkedvezõbb ajánlatot nem hirdetett
ki. <br>
Kérelmezõ 2004. március 23-án nyújtott be jogorvoslati kérelmet,
melyben kérte a Döntõbizottságtól jogsértés megállapítását, az
ajánlatkérõ eljárást lezáró döntésének megsemmisítését, ajánlatkérõnek
a Kbt. szabályai szerinti eljárásra való felhívását, ajánlatkérõ
marasztalását a költségekben, továbbá a szerzõdéskötés megtiltását. <br>
Kérelme indokolásául elõadta, hogy a 2. részfeladat opciós változat
értékelése során a második bírálati részszempontban ajánlatkérõ
értékelése jogsértõ. E bírálati részszempontban ajánlatkérõ értékelése
nem felel meg az ajánlati felhívásban meghatározott arányos
pontozásnak, ugyanis ajánlatkérõ a kérelmezõ 6990 Ft-os ajánlatára
ugyanúgy 0 pontot adott, mint a Cason Rt. 25 000 Ft-os ajánlatára. <br>
Elõadta továbbá, hogy e bírálati részszempontban az ajánlatára adott 0
pont nem felel meg a dokumentáció 3.4. pontjában közöltek szerinti
eredménynek sem. Ajánlatkérõ képletébe behelyettesítve az õ ajánlati
adatait meg lehet állapítani, hogy a képlet alkalmazása során a 0 Ft-ot
is szerepeltetni kell a nevezõben és a 0 Ft-tal való osztás
matematikailag nem értelmezhetõ. Ezért jelen esetben, ha a képletet
kívánta alkalmazni ajánlatkérõ, akkor minden ajánlattevõnek azonos
pontszámot kellett volna adnia, vagy, mivel a képlet nem alkalmazható,
mert az - tekintettel a 0 Ft-os ajánlatra - nem tesz különbséget az
ajánlatok tartalmi elemei között, az ajánlati felhívásban meghatározott
lineáris arányosítást kellett volna alkalmazni, függetlenül e
képlettõl. <br>
Hivatkozott továbbá arra, hogy amennyiben ténylegesen arányosításra
kerültek volna a 2. bírálati részszempontban az ajánlatok elemei, akkor
az eljárás nyertese az õ ajánlata lett volna. <br>
Hivatkozott továbbá arra, hogy az õ ajánlata kedvezõbb, mint a nyertes
ajánlat, még akkor is, ha a szakértõi munkaóra díja nála 6990 Ft-tal
magasabb, ugyanis a két ajánlat között mintegy 14 M Ft-os eltérés van a
modemek ára tekintetében, és ha a teljesítési határidõnek a
szaktanácsadással kapcsolatban feltüntetett 5 hetet veszi figyelembe és
ennek minden órájára, vagyis összesen 840 órára, óránként 6990 Ft-os
szaktanácsadási díjat számol, akkor is mintegy 7 M Ft-tal olcsóbb az õ
ajánlata. Sérelmezte továbbá, hogy ajánlatkérõ a pontszámok
magyarázatakor a határérték-számítást alkalmazta az általa eredetileg
feltüntetett képlettel kapcsolatban, holott a határérték számítására,
illetve annak alkalmazási lehetõségére a felhívásban és dokumentációban
nem volt rendelkezés. <br>
Ajánlatkérõ írásbeli észrevételében és a tárgyaláson tett
nyilatkozatában elõadta, hogy a Kbt. rendelkezései szerint járt el és
az általa meghatározottak szerint végezte az ajánlatok értékelését,
azonban a 2. bírálati részszempont esetében volt egy 0 Ft-os tartalmi
elemet tartalmazó ajánlat, ezt pedig csak úgy tudta értékelni, hogy
határérték-számítást alkalmazott. Ezzel álláspontja szerint megoldotta
a 0 Ft-os tartalmi elem alapján felmerülõ matematikai értékelési
problémát. Álláspontja szerint mind az értékelése, mind az eljárást
lezáró döntése jogszerû volt. Ennek alapján kérte a megalapozatlan
jogorvoslati kérelem elutasítását. <br>
Egyéb érdekeltek érdemi észrevételt nem tettek. <br>
A Döntõbizottság 2004. március 24-én a D.185/3/2004. sz. határozatával
ideiglenes intézkedésként a szerzõdéskötést megtiltotta. <br>
A Döntõbizottság megállapította, hogy a jogorvoslati kérelem az
alábbiak szerint megalapozott. <br>
A Kbt. 55. § (6) bekezdése szerint az ajánlatkérõ az ajánlatokat a
felhívásban meghatározott értékelési szempont alapján bírálja el. Ha az
összességében legelõnyösebb ajánlatot kívánja választani, akkor az
ajánlatoknak az elbírálás részszempontjai szerinti tartalmi elemeit a
felhívásban meghatározott ponthatárok között értékeli úgy, hogy a
legjobb ajánlati tartalmi elemre a maximális, a többi ajánlat ugyanazon
részszempont szerinti tartalmi elemére pedig a 34. § (3) bekezdésének
d) pontja alapján a felhívásban meghatározott módszerrel számolt
pontszámot adja. Majd az így az egyes tartalmi elemekre adott
értékelési pontszámot megszorozza a súlyszámmal, a szorzatokat pedig
ajánlatonként összeadja. Az értékelési folyamatban az 59. § (2)-(3)
bekezdéseiben foglaltakat is érvényesíteni kell. Az az ajánlat az
összességében a legelõnyösebb, amelynek az összpontszáma a legnagyobb,
vagy amelyet az egyenértékû (azonos összpontszámú) ajánlatok közül a
35. § (1) bekezdése vagy az 59. § (4)-(5) bekezdései alapján elõnyben
kell részesíteni. <br>
Ajánlatkérõ az Összegezés az eljárásról címû irat 2. pontjában az
alábbiakat tüntette fel: <br>
<br>
2. részfeladat: <br>
<br>
<table cellpadding="2" cellspacing="2" border="1"
 style="text-align: left; width: 100%;">
  <tbody>
    <tr>
      <td
 style="text-align: center; vertical-align: middle; width: 20%;">Az
ajánlatok elbírálás részszempontjai szerinti tartalmi elemei</td>
      <td
 style="text-align: center; vertical-align: middle; width: 20%;">Pannon
GSM Rt.<br>
Távközl. Rt.</td>
      <td
 style="text-align: center; vertical-align: middle; width: 20%;">Kern
Kft.</td>
      <td
 style="text-align: center; vertical-align: middle; width: 20%;">Westel
Mobil Rt.</td>
      <td
 style="text-align: center; vertical-align: middle; width: 20%;">Cason
Rt.</td>
    </tr>
    <tr>
      <td style="vertical-align: middle; text-align: left; width: 20%;">Ár
(áfa nélkül,, Ft/db)</td>
      <td
 style="text-align: center; vertical-align: middle; width: 20%;">44 900<br>
      </td>
      <td
 style="text-align: center; vertical-align: middle; width: 20%;">38 090<br>
      </td>
      <td
 style="text-align: center; vertical-align: middle; width: 20%;">43 900<br>
      </td>
      <td
 style="text-align: center; vertical-align: middle; width: 20%;">100 000<br>
      </td>
    </tr>
    <tr>
      <td style="vertical-align: middle; text-align: left; width: 20%;">Opció:
szakértõi munkaóra díja (áfa nélkül, Ft/óra)</td>
      <td
 style="text-align: center; vertical-align: middle; width: 20%;">0<br>
      </td>
      <td
 style="text-align: center; vertical-align: middle; width: 20%;">6 990<br>
      </td>
      <td
 style="text-align: center; vertical-align: middle; width: 20%;"><br>
      </td>
      <td
 style="text-align: center; vertical-align: middle; width: 20%;">25 000<br>
      </td>
    </tr>
  </tbody>
</table>
<br>
A 2. részszempontra adott ajánlatok értékelése táblázatba foglalva: <br>
<br>
<table cellpadding="2" cellspacing="2" border="1"
 style="text-align: left; width: 100%;">
  <tbody>
    <tr>
      <td
 style="width: 19%; text-align: center; vertical-align: middle;"
 rowspan="2" colspan="1">Az elbírálás részszempontjai</td>
      <td style="width: 9%; text-align: center; vertical-align: middle;"
 rowspan="2" colspan="1">A részszempontok súlysz.</td>
      <td style="width: 9%; text-align: center; vertical-align: middle;"
 rowspan="1" colspan="2">Pannon GSM Távközl. Rt.</td>
      <td style="width: 9%; text-align: center; vertical-align: middle;"
 rowspan="1" colspan="2">Westel Mobil Rt.</td>
      <td style="width: 9%; text-align: center; vertical-align: middle;"
 rowspan="1" colspan="2">Cason Rt.</td>
      <td style="width: 9%; text-align: center; vertical-align: middle;"
 rowspan="1" colspan="2">Kern Kft.</td>
    </tr>
    <tr>
      <td style="width: 9%; text-align: center; vertical-align: middle;">Értékelési
pontsz.</td>
      <td style="width: 9%; text-align: center; vertical-align: middle;">É.
pontszám és súlysz. szorzata</td>
      <td style="width: 9%; text-align: center; vertical-align: middle;">Értékelési
pontsz.</td>
      <td style="width: 9%; text-align: center; vertical-align: middle;">É.
pontszám és súlysz. szorzata</td>
      <td style="width: 9%; text-align: center; vertical-align: middle;">Értékelési
pontsz.</td>
      <td style="width: 9%; text-align: center; vertical-align: middle;">É.
pontszám és súlysz. szorzata</td>
      <td style="width: 9%; text-align: center; vertical-align: middle;">Értékelési
pontsz.</td>
      <td style="width: 9%; text-align: center; vertical-align: middle;">É.
pontszám és súlysz. szorzata</td>
    </tr>
    <tr>
      <td style="width: 19%; vertical-align: middle; text-align: left;">Modemegység
ára</td>
      <td style="width: 9%; text-align: center; vertical-align: middle;">10<br>
      </td>
      <td style="width: 9%; text-align: center; vertical-align: middle;">82,12<br>
      </td>
      <td style="width: 9%; text-align: center; vertical-align: middle;">821,2<br>
      </td>
      <td style="width: 9%; text-align: center; vertical-align: middle;">58,49<br>
      </td>
      <td style="width: 9%; text-align: center; vertical-align: middle;">584,9<br>
      </td>
      <td style="width: 9%; text-align: center; vertical-align: middle;">0<br>
      </td>
      <td style="width: 9%; text-align: center; vertical-align: middle;">0<br>
      </td>
      <td style="width: 9%; text-align: center; vertical-align: middle;">100<br>
      </td>
      <td style="width: 9%; text-align: center; vertical-align: middle;">1000<br>
      </td>
    </tr>
    <tr>
      <td style="width: 19%; vertical-align: middle; text-align: left;">Opció
(tanácsadás):<br>
1 szakértõi óradíja</td>
      <td style="width: 9%; text-align: center; vertical-align: middle;">3<br>
      </td>
      <td style="width: 9%; text-align: center; vertical-align: middle;">100<br>
      </td>
      <td style="width: 9%; text-align: center; vertical-align: middle;">300<br>
      </td>
      <td style="width: 9%; text-align: center; vertical-align: middle;"><br>
      </td>
      <td style="width: 9%; text-align: center; vertical-align: middle;"><br>
      </td>
      <td style="width: 9%; text-align: center; vertical-align: middle;">0<br>
      </td>
      <td style="width: 9%; text-align: center; vertical-align: middle;">0<br>
      </td>
      <td style="width: 9%; text-align: center; vertical-align: middle;">0<br>
      </td>
      <td style="width: 9%; text-align: center; vertical-align: middle;">0<br>
      </td>
    </tr>
    <tr>
      <td style="width: 19%; vertical-align: middle; text-align: left;">A
súlyszámmal szorzott értékelési pontszámok összegei opciók nélkül,
ajánlattevõnként,</td>
      <td style="width: 9%; text-align: center; vertical-align: middle;"><br>
      </td>
      <td style="width: 9%; text-align: center; vertical-align: middle;">821,2<br>
      </td>
      <td style="width: 9%; text-align: center; vertical-align: middle;"><br>
      </td>
      <td style="width: 9%; text-align: center; vertical-align: middle;">584,9<br>
      </td>
      <td style="width: 9%; text-align: center; vertical-align: middle;"><br>
      </td>
      <td style="width: 9%; text-align: center; vertical-align: middle;">0<br>
      </td>
      <td style="width: 9%; text-align: center; vertical-align: middle;"><br>
      </td>
      <td style="width: 9%; text-align: center; vertical-align: middle;">1000<br>
      </td>
      <td style="width: 9%; text-align: center; vertical-align: middle;"><br>
      </td>
    </tr>
    <tr>
      <td style="width: 19%; vertical-align: middle; text-align: left;">A
súlyszámmal szorzott értékelési pontszámok összegei opcióval,
ajánlattevõnként</td>
      <td style="width: 9%; text-align: center; vertical-align: middle;"><br>
      </td>
      <td style="width: 9%; text-align: center; vertical-align: middle;">1121,2<br>
      </td>
      <td style="width: 9%; text-align: center; vertical-align: middle;"><br>
      </td>
      <td style="width: 9%; text-align: center; vertical-align: middle;"><br>
      </td>
      <td style="width: 9%; text-align: center; vertical-align: middle;">0<br>
      </td>
      <td style="width: 9%; text-align: center; vertical-align: middle;">1000<br>
      </td>
      <td style="width: 9%; text-align: center; vertical-align: middle;"><br>
      </td>
      <td style="width: 9%; text-align: center; vertical-align: middle;"><br>
      </td>
      <td style="width: 9%; text-align: center; vertical-align: middle;"><br>
      </td>
    </tr>
  </tbody>
</table>
<br>
<br>
Az összegezésben közölt pontértékeket ajánlatkérõ a következõkkel
indokolta: "Minden egyes részszempont esetében a legkedvezõbb ajánlat
kapta a maximálisan adható 100 pontot, a többi ajánlat pontszáma a
legkedvezõbb ajánlattól való eltéréstõl függõen lineáris arányosítással
került meghatározásra. Az így kapott pontszámokat a súlyszám beszorzása
után részfeladatonként (külön-külön opcióval és anélkül is)
összegeztük." <br>
Ajánlatkérõ észrevételében pedig az alábbiakkal indokolta az
értékelést: <br>
"A dokumentációban megadott képlet olyan negatív meredekségû lineáris
függvényt ír le, mely egy egyszerû egyenletrendezéssel az y = - m x x+b
általános alakra vezethetõ vissza, melynek függvénye nyilvánvalóan
lineáris. <br>
A 0-val való osztást mint matematikai problémát ajánlatkérõ ismeri, de
azt határérték-számítással, korrekt módon lehet kezelni és ajánlatkérõ
a kiírás szerinti értékelési módszertõl és képlettõl nem kívánt eltérni
és a Kbt. vonatkozó szabályai értelmében nem is térhetett el. <br>
A fentiekben ismertetett módszerrel az ajánlatok opciós ár elemének
pontozása az alábbiak szerint alakul: <br>
P AKT = Lim [ P MAX ö (2-ÁR AKT /ÁR MIN )] <br>
ÁR MIN Ä 0 <br>
A fenti képletbõl adódóan tehát, ha ÁR AKT = ÁR MIN , akkor határérték
számításával az ÁR AKT/ ÁR MIN hányados az "1"-es értéket veszi fel, a
képlet eredménye pedig 100 pont, mint ahogyan azt a legjobb ajánlatnak
kapnia is kell. <br>
Ha ÁR MIN = 0, és ÁR AKT &gt;&gt; ÁR MIN , akkor határérték
számításával az ÁR AKT/ ÁR MIN hányados a " à " értéket veszi fel, a
képlet eredménye pedig - à pont. Mivel azonban azt már az ajánlati
dokumentációban is kikötöttük, hogy amennyiben az értékelés során
használt képlet egy adott ajánlat vonatkozásában negatív értéket
eredményez, abban az esetben az ajánlat értelemszerûen a minimális
pontszámot kapja, ezért kapott többek között a Kern Kft. is 0 pontot 2.
részajánlatának opciós részére." <br>
A kérelmezõ csatolta a 2. bírálati részszempont értékelésével
kapcsolatban a Magyar Tudományos Akadémia Rényi Alfréd Matematikai
Kutató Intézet által készített szakvéleményt, mely az alábbiak szerint
foglalt állást az értékelés matematikai problémája körében: <br>
"Lim ÁR (min) Ä0 esetén 0/ÁR (min) , illetve 0/0 csakis önkényesen
értelmezhetõ, nem létezõ határérték. <br>
A fenti képlet helyett valóban helyesebb P(akt) = P(max) ö
[ÁR(max)-ÁR(akt)]/[ÁR(max)-ÁR (min) ] képlet alkalmazása, így
elkerülhetõ a 0 értékû ajánlatok okozta hiba, hogy az összes többi nem
0-s ajánlat mind 0 pontot kapjon és ugyanakkor biztosított ajánlatkérõ
azon szándéka, hogy a minimális árajánlat a maximális 100 pontot
kapja." <br>
A Döntõbizottság megállapította, hogy ajánlatkérõ az ajánlatok 2.
bírálati részszempont szerinti módon történõ értékelését olyan
(határérték-) számítással végezte, mellyel kapcsolatban az ajánlati
felhívásban és dokumentációban nem rendelkezett, és még csak utalást
sem tett arra, hogy az elõzetesen meghatározott képlettõl eltérõen más
képlettel, módszerrel fogja végezni az ajánlatok értékelését. <br>
Ajánlatkérõ azon nyilatkozata, hogy a 0 Ft-os tartalmi elem értékelése
következtében szükségessé vált a határérték számítása, mert ez "a 0-t
jól tudja kezelni", jogsértõ, ugyanis ajánlatkérõ nem jelezte, hogy az
általa meghatározott módszertõl, illetve az ajánlati dokumentációjában
meghatározott képlettõl el fog térni. <br>
A Döntõbizottság ennek alapján megállapította, hogy ajánlatkérõ az
ajánlatok értékelése során a 2. bírálati részszempont esetében eltért
az általa elõzetesen meghatározott módszertõl, illetõleg nem a
dokumentációban meghatározott képletet alkalmazta, így megsértette a
Kbt. 55. § (6) bekezdését. <br>
A Döntõbizottság rámutat arra, hogy a Kbt. rendelkezései alapján az
értékelés módszerének meghatározása az ajánlatkérõ kompetenciájába
tartozik, és erre tekintettel a Döntõbizottság nem vehette figyelembe a
kérelmezõ által javasolt képletet. <br>
A Kbt. 59. § (1) bekezdése szerint az eljárás nyertese az, aki az
ajánlatkérõ részére az ajánlati felhívásban (és a dokumentációban)
meghatározott feltételek alapján a 34. § (1) bekezdésében meghatározott
elbírálási szempontok egyike szerint a legkedvezõbb ajánlatot tette. Az
ajánlatkérõ csak az eljárás nyertesével vagy - visszalépése esetén, ha
azt az ajánlati felhívásban elõírta - az eljárás eredményének
kihirdetésekor a következõ legkedvezõbb ajánlatot tevõnek minõsített
személlyel kötheti meg a szerzõdést. <br>
A Kbt. 59. § (1) bekezdés rendelkezése alapján az eljárás nyertese az
összességében legelõnyösebb ajánlat elbírálása szempont esetén az az
ajánlat, amelyik a Kbt. 55. § (6) bekezdései szerinti értékelés során a
legmagasabb súlyozott pontszámot kapta. <br>
Miután ajánlatkérõ nem az általa elõzetesen meghatározott értékelési
módszert alkalmazta az ajánlatok értékelésére, így az nem felel meg a
Kbt. 55. § (6) bekezdés rendelkezéseinek, ezért az eljárás nyertesére
vonatkozó döntése sem lehet jogszerû. <br>
Ennek alapján a Döntõbizottság megállapította, hogy ajánlatkérõ jelen
eljárás során azzal, hogy az elõzetesen meghatározott módszertõl
eltérve végezte az ajánlatok értékelését, nemcsak a Kbt. 55. § (6)
bekezdését sértette meg, hanem ennek alapján jogsértõ volt döntése az
eljárás nyertesének eredménye tekintetében is, így ajánlatkérõ
megsértette a Kbt. 59. § (1) bekezdését is, vagyis a kérelem e része is
megalapozott. <br>
A Kbt. 88. § (8) bekezdésének rendelkezése alapján ajánlatkérõnek
lehetõsége van újraértékelni az ajánlatokat abban az esetben,
amennyiben a Döntõbizottság megsemmisíti valamely döntésüket, ideértve
az eljárást lezáró döntést is. <br>
Ennek alapján a Döntõbizottság, mivel a szerzõdés megkötésére nem
került sor, valamint figyelemmel arra, hogy a Döntõbizottság nem veheti
át ajánlatkérõ szerepét az eljárás nyertesének megállapítása során,
ezért a jogorvoslati kérelemnek a kérelmezõ nyertességére vonatkozó
részét ezen eljárási akadály miatt nem vizsgálhatta. <br>
A Kbt. 31. § (6) bekezdése szerint az ajánlatkérõ legkésõbb a
közbeszerzési eljárás elõkészítése során köteles meghatározni a
közbeszerzési eljárásának belsõ felelõsségi rendjét, a nevében eljáró,
illetõleg az eljárásba bevont személyek (szervezetek) felelõsségi
körét. <br>
A Kbt. 88. § (1) bekezdés f) pontja szerint a bizottság a határozatában
bírságot köteles kiszabni az e törvény szabályait megszegõ, illetõleg a
nyilvánvaló jogsértés ismeretében szerzõdést kötõ szervezettel és a
jogsértésért, illetve a szerzõdéskötésért felelõs személlyel, illetõleg
a szervezettel jogviszonyban álló, a jogsértésért felelõs személlyel és
szervezettel szemben. <br>
A Kbt. 88. § (4) és (5) bekezdése szerint: <br>
(4) a bírság mértéke a közbeszerzés értékének legfeljebb harminc
százaléka, de legalább a jogsértõ cselekmény elkövetésének idõpontjában
hatályos éves költségvetési törvényben meghatározott összeg. <br>
(5) A bírság összegét az eset összes körülményére - így különösen a
jogsérelem súlyára, a közbeszerzés tárgyára és értékére, az eljárást
segítõ együttmûködõ magatartására, az e törvénybe ütközõ magatartás
ismételt tanúsítására - tekintettel kell megállapítani. Ha a jogsérelem
a közbeszerzési eljárás jogtalan mellõzésével valósul meg, a kiszabandó
bírság legalább a bírság minimális összegének kétszerese. <br>
A Kbt. 2002. január 1-jétõl hatályos rendelkezése kötelezõen elõírja a
Döntõbizottság számára a Kbt. szabályait megszegõ szervezettel és a
jogsértésért felelõs személlyel, illetõleg szervezettel szemben a
bírság alkalmazását. A Döntõbizottság megállapította, hogy személyi
bírság alkalmazására nincs lehetõség. <br>
Az eset összes körülményei között a Döntõbizottság mérlegelte, hogy az
eljárást lezáró döntés megsemmisítése által a jogsérelem reparálható,
figyelembe vette továbbá a közbeszerzés tárgyát, értékét, a kiszabható
maximális bírság összegét, továbbá azt, hogy a jogsértések a
közbeszerzési eljárás eredményét is befolyásolták. <br>
Ennek alapján a Döntõbizottságnak az az álláspontja, hogy jelen
jogorvoslati eljárás során az elkövetett jogsértés súlyával 1 000 000
Ft, azaz egymillió forint bírság kiszabása áll arányban. <br>
A fent leírt indokok alapján a Döntõbizottság a Kbt. 76. § (1)
bekezdésében biztosított jogkörében eljárva a Kbt. 88. § (1)
bekezdésének c), d), f) és h) pontja szerinti jogkövetkezményeket
alkalmazta ajánlatkérõvel szemben, és ennek megfelelõen rendelkezett a
költségek viselésérõl is. <br>
A bírósági jogorvoslatot a Kbt. 89. § (1) bekezdése biztosítja. <br>
<br>
Budapest, 2004. április 22. <br>
<br>
Dr. Nagy László Gábor s. k., Hámori András s. k., <br>
közbeszerzési biztos közbeszerzési biztos <br>
<br>
Dr. Varga László s. k., <br>
közbeszerzési biztos <br>
<br>
A határozatot a bíróság elõtt keresettel támadták. <br>
<br>
<br>
<br>
</body>
</html>
