<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2045/2004)
</h2>
<br>1024 Budapest, Margit krt. 85.
<br>Ikt.sz.: D.19/13/2004.
<br>
<br>Tárgy: a FARBAX Kft. jogorvoslati kérelme a Magyar Államkincstár közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a FARBAX Számítástechnikai és Kereskedelmi Kft. (1138 Budapest, Bodor u. 10., képviseli: dr. Tóth László ügyvéd, 9700 Szombathely, Kiskar u. 5. I/3., a továbbiakban: kérelmezõ) kérelmét, melyet a Magyar Államkincstár (1052 Budapest, Deák F. u. 5., továbbiakban: ajánlatkérõ) által "író-, irodaszer és számítástechnikai gépek, segéd- és kellékanyagainak beszerzése" tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2003. december 17-én a Közbeszerzési Értesítõ 51. számában közzétett ajánlati felhívással nyílt közbeszerzési eljárást indított a rendelkezõ részben meghatározott közbeszerzés tárgyában.
<br>Az ajánlati felhívás 3. a) pontjában a beszerzés tárgyára és mennyiségére tekintettel a 3. c) pontban meghatározta, hogy részajánlatot nem lehet tenni.
<br>Az ajánlati felhívás mellett dokumentációt is bocsátott az ajánlattevõk rendelkezésére. A dokumentáció tartalmazta a mûszaki leírást is az V. fejezetben. Ajánlatkérõ e körben követelményként rögzítette, hogy új, rendeltetésszerû használatra alkalmas termékek szállítását kéri, továbbá azt, hogy az informatikai festékanyagok tekintetében csak eredeti, nem utántöltött termékek szállíthatóak.
<br>Az ajánlattételi határidõ 2004. január 27-e volt, mely során az ajánlatkérõ az ajánlatokat felbontotta.
<br>Kérelmezõ 2004. január 13-án nyújtott be jogorvoslati kérelmet a Döntõbizottsághoz, melyben az ajánlatkérõ ajánlati felhívását több okból sérelmezte. Egyrészt kifogásolta azt, hogy ajánlatkérõ a felhívás 3. c) és d) pontjában részajánlat tételének kizárásával a gyártók nem tudnak részt venni az eljárásban figyelemmel arra, hogy Magyarországon nincs olyan gyártó, aki a pályázaton szereplõ termékeket teljes skálán gyártja. Így a kiírás álláspontja szerint diszkriminatív. Elõadta kérelmében azt is, hogy a kiírás kizárólagosan a kereskedõknek szóló pályázat, amely nem segíti elõ a belföldi áru-elõállítást. Kérelmezõ elõadta, hogy 2003. december 30-án megvásárolták az ajánlatkérõ által kiadott dokumentációt, amelynek áttanulmányozását követõen azt is meg tudták állapítani, hogy a dokumentáció további megkülönböztetéseket tartalmaz, miután a mûszaki leírások fejezetben közli ajánlatkérõ, hogy csak eredeti termékek szállíthatóak, tehát társaságuk - mint utángyártott festékkazettákat és tintapatronokat gyártó - teljes egészében ki van zárva a pályázatból a fenti kiírás miatt.
<br>Megítélése szerint ajánlatkérõ megsértette a Kbt. 33. § (1) bekezdését, mivel azt a tényt, hogy csak eredeti terméket fogadnak el az informatikai festékanyagok esetében, elõre már a felhívásban szerepeltetni kellett volna. Kérelmezõ álláspontja szerint az ajánlatkérõ által összeállított ajánlati felhívással a közbeszerzési eljárás alapelveit, illetve azok közül is elsõdlegesen az esélyegyenlõség alapelvét sérti, miután ez a kiírási mód nem segíti elõ a gyártók pályázaton való részvételét.
<br>Kérelmezõ elõadta továbbá, hogy számára a dokumentáció beszerzése után derült ki, hogy nem tud indulni a közbeszerzési eljárásban, ezért ajánlatkérõ az elmaradt üzleti hasznon túlmenõen a dokumentáció árának megfelelõ összegû kárt is okozott a társaságnak.
<br>Kérelmezõ kérte, hogy a Döntõbizottság állapítsa meg, hogy az ajánlatkérõ ajánlati felhívása jogsértõ, valamint a dokumentáció árának a megtérítését és az eljárással felmerült költségek megfizetésére is kötelezze ajánlatkérõt.
<br>Ajánlatkérõ észrevételében a kérelem elutasítását kérte. Elõadta, hogy nem kérték az ajánlati felhívásban, hogy csak saját gyártású termékekkel induljanak az ajánlattevõk a pályázaton. Ha ezt tették volna, akkor megengedték volna a részajánlattétel lehetõségét. Nem kategorizáltak és nem csoportosítottak a termékek között, hiszen épp akkor sértették volna meg az esély egyenlõséget, mivel egyik cég termékskálája sem egységes, így nem tudtak volna megfelelõ, minden gyártó cég számára egységes kiírást meghatározni.
<br>Ajánlatkérõ álláspontja szerint, hogyha bármelyik, a piacon lévõ gyártó nem képes beszerezni olyan termékeket, amelyeket maga nem gyárt, holott saját gyártmány nem is kiírási feltétel, az az adott cég üzleti körébe, üzleti kockázatába tartozik. Ajánlatkérõt e körben nem terheli felelõsség. Ajánlatkérõ hivatkozott továbbá a Kbt. 5. § (2) bekezdés b) pontjára is, amely elõírja az egybeszámítási kötelezettséget az olyan árubeszerzések vonatkozásában, amelyekre egy ajánlattevõvel is lehet szerzõdést kötni. Úgy ítélték meg az ajánlati felhívás összeállítása során, hogy a beszerezni kívánt áruk esetében lesz olyan ajánlattevõ, aki valamennyi terméket tudja részükre szállítani.
<br>Ajánlatkérõ képviselõje hivatkozott továbbá arra, hogy azért szeretnének egy céggel szerzõdést kötni a beszerzés tárgyára vonatkozóan, mert minden logisztikai, szervezési és raktározási költséget az ajánlattevõre kívánnak hárítani, ezáltal ezen költségek lényegesen csökkenthetõek. Ez a szempont nem volt elhanyagolható az ajánlati felhívás összeállításakor. Hivatkozott arra is ajánlatkérõ, hogy a Kbt. 59. § (2) bekezdése írja elõ, hogy hogyan kell figyelembe venni a belföldön foglalkoztatottak által elõállított termékeket a beszerzés során, ezt érvényesítették az ajánlati felhívás 16. h) pontjában, ezért alaptalannak tartja a kérelemben kifogásoltakat, miszerint a kiírások nem segítenék elõ a belföldi áru-elõállítást.
<br>Kifejtette, hogy az ajánlatkérõ számára nagyon fontos, hogy olyan termékeket szerezzen be, amelynek az eredete nyomon követhetõ.
<br>Ajánlatkérõ arra is hivatkozott, hogy a jelenleg érvényben lévõ karbantartási szerzõdések alapján az utántöltött termékek használata a karbantartó cég által nem támogatott.
<br>Ajánlatkérõ alaptalannak tartotta továbbá a kérelmezõnek a dokumentáció árának visszatérítésére vonatkozó igényét. Hivatkozott arra, hogy a Kbt. 37. § (4) bekezdése egyértelmûen és kógensen kimondja, mikor jár vissza a dokumentáció, illetve annak ellenértéke. Ezen jogszabályhelyben a kérelmezõ által hivatkozott eset nincs benne. A dokumentáció megvásárlása a kérelmezõ üzleti kockázata.
<br>A Döntõbizottság megállapította, hogy a kérelmezõ jogorvoslati kérelme alaptalan az alábbi indokok szerint.
<br>A Döntõbizottságnak a Kbt. 76. § (1) bekezdésében rögzített hatáskörében a kérelem keretei között abban a kérdésben kellett állást foglalnia, hogy sérti-e a törvény által rögzített esélyegyenlõség alapelvét az ajánlati felhívás abban a tekintetben, hogy kizárja a beszerzésre kerülõ termékekre a részajánlattétel lehetõségét, illetve azáltal, hogy a mûszaki feltételek körében a számítógépes festékanyagokra vonatkozóan csak eredeti termékek elfogadását határozta meg.
<br>A közbeszerzési eljárás lefolytatásának alapvetõ feltétele, hogy a törvény szabályai szerint eljárásra kötelezett szervezet esetében beszerzési igény (árubeszerzés, szolgáltatás avagy építési beruházás) merüljön fel. Jelen esetben ajánlatkérõ részérõl meghatározott áruk beszerzési igénye merült fel, amelynek megvalósítása érdekében a törvény rendelkezései alapján közbeszerzési eljárást indított.
<br>Az ajánlati felhívás megfelelõen tartalmazta, hogy ajánlatkérõ szállítási szerzõdés keretében kívánja a beszerzés tárgyaként meghatározott árukat beszerezni. Azt is közölte, hogy a termékek mennyiségi adatai a dokumentációban kerülnek ismertetésre.
<br>A beszerzés megvalósítása és teljesítése körében a Döntõbizottság álláspontja szerint nem bír relevanciával, hogy az arra jelentkezõ ajánlattevõ a beszerzendõ termék gyártója, avagy az áruk kereskedelmével foglalkozik, ezért ezen körülményre ajánlatkérõnek nem is kellett figyelemmel lennie. A beszerzés tárgyának ajánlatkérõ általi meghatározása önmagában nem eredményezi azt, hogy bármely, a közbeszerzés tárgyával kapcsolatos gazdasági tevékenységet végzõ gazdálkodószervezetet kizárna az eljárásban történõ részvételbõl, ezért erre tekintettel nem állapítható meg a Kbt. 24. § (1) - (2) bekezdésében rögzített alapelvek, illetve a Kbt. 33. (1) bekezdésben meghatározott - a felhívás tartalmára vonatkozó - rendelkezések ajánlatkérõ általi megsértése.
<br>Az ajánlati felhívás összeállításra vonatkozóan a hivatkozott 33. § (1) bekezdésén túl a törvény további konkrét rendelkezéseket tartalmaz a felhívásban kötelezõen szerepeltetett tartalmi elemekre vonatkozóan, amely rendelkezések lényegében kifejezik, hogy ajánlattevõk hogy tudják megfogalmazni úgy a felhívást, hogy azzal kielégítsék a Kbt. 33. § (1) bekezdésében rögzített elvárást, az egyenlõ eséllyel történõ ajánlattétel lehetõségére.
<br>Ilyen rendelkezés a Kbt. 33. § (3) bekezdése is, amely egyértelmûen csak lehetõségként rögzíti a részajánlattétel biztosítását az ajánlatkérõk számára, azonban kötelezõen nem fogalmazza meg egy tárgyában osztható szolgáltatást jelentõ beszerzés esetére a részajánlat biztosítását.
<br>A fentiekre tekintettel a kérelmezõ alappal nem kifogásolhatja a Kbt. 24. §-ában rögzített alapelveire hivatkozással sem azt, hogy ajánlatkérõ miért nem biztosított részajánlat tételére lehetõséget.
<br>Jelen esetben ugyanis a részajánlattétel lehetõségének a kizárása sem jár azzal a következménnyel, hogy a potenciális ajánlattevõk a közbeszerzési eljárásban nem egyenlõ eséllyel vehetnének részt.
<br>A Döntõbizottság megítélése szerint, a kérelmezõ a vitatott eljárásban nem az ajánlatkérõ felhívásának tartalma miatt nem tud részt venni az eljárásban, hanem saját üzleti döntése alapján.
<br>Kérelmezõ által kifejtett indokok alapján az a következtetés vonható le ugyanis, hogy kérelmezõ jelen esetben - figyelmen kívül hagyva ajánlatkérõ felhívásban megfogalmazott beszerzési igényét - kizárólag a saját gyártású termékeivel szándékozna részt venni az eljárásban, illetve kívánja kielégíteni ajánlatkérõ igényét.
<br>A kérelmezõ annak ellenére döntött így, hogy objektíve nincs annak akadálya részérõl sem, hogy a beszerezni kívánt árukat leszállítsa, hiszen erre vonatkozó tevékenységet - cégkivonata alapján - is végez.
<br>A Kbt. 40. § (1) bekezdése alapján az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást adni (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása).
<br>A fenti rendelkezések betartása mellett ajánlatkérõ a dokumentációban adta meg a beszerezni kívánt termékek mûszaki követelményeit. Mivel a törvény maga sem teszi kötelezõvé a részletes mûszaki leírás ajánlati felhívásban történõ szerepeltetését, ajánlatkérõ az ajánlati felhívás tartalmának összeállítása során azzal, hogy a részletes mûszaki leírást a dokumentációban ismertette, nem sérthette meg a sem a Kbt. 33. § (1) bekezdését, sem pedig a Kbt. 24. §-ában rögzített alapelveket, így a kérelmezõ erre irányuló kérelmi eleme is megalapozatlan.
<br>A törvény által rögzített alapelvek a Döntõbizottság megítélése szerint nem értelmezhetõek akként, hogy lehetõséget adjon ajánlattevõk számára ajánlatkérõ beszerzési igénye felmerülésének megkérdõjelezésére. Ajánlatkérõ által összeállított felhívás alapján az eljárásban, a szállítási szerzõdést potenciálisan teljesíteni képes cégek egyenlõ feltételek melletti részvétele biztosított. A Döntõbizottság álláspontja szerint az alapelvek sérelmét éppen az jelentené, ha ajánlatkérõ beszerzési igényének kielégítése körében különbséget tenne az egyes ajánlattevõi csoportok között a tekintetben, hogy hogyan teljesíthetik a szerzõdést.
<br>Ajánlattevõk feladata a közbeszerzési eljárásban nem az, hogy ajánlatkérõ helyett fogalmazzák meg a beszerzési szándékukat, hanem hogy az ajánlatkérõ által igényelt szerzõdést megfelelõen teljesítsék.
<br>Tekintettel arra, hogy ajánlatkérõ az általa lefolytatott közbeszerzési eljárásban a kérelmezõ által kifogásolt körben nem követett el jogsértést, a Döntõbizottság a Kbt. 76. § (1) bekezdésében biztosított jogkörében eljárva a Kbt. 8. § (1) bekezdés a) pontja alapján a megalapozatlan jogorvoslati kérelmet elutasította.
<br>A költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 24.
<br>
<br>Dr. Sárkány Izolda s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br><br></body></html>