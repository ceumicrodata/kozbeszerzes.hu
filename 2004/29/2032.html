<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2032/2004)
</h2>
<br>1024 Budapest, Margit krt. 85.
<br>Ikt.sz.: D.590/8/2003.
<br>
<br>Tárgy: a KÉSZ Közép-európai Építõ és Szerelõ Kft. jogorvoslati kérelme a Kalocsa Város Önkormányzat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>
<br>HATÁROZAT-ot:
<br>
<br>A Döntõbizottság a KÉSZ Közép-európai Építõ és Szerelõ Kft. (6721 Szeged, Szilágyi u. 2., képviseli: dr. Lovász Éva ügyvéd, 6721 Szeged, Szilágyi u. 2., a továbbiakban: kérelmezõ) kérelmét, melyet a Kalocsa Város Önkormányzata (6300 Kalocsa, Szt. István király u. 35., nevében eljár: Polgármesteri Hivatal Mûszaki Osztály, a továbbiakban: ajánlatkérõ) "Kalocsai kórház rekonstrukciója II. ütem A, B, C épületek (6260 m 2 hasznos alapterületen) mûszaki dokumentációban meghatározott építési, felújítási, rekonstrukciós feladatai, melyet mûködõ kórházban kell elvégezni" tárgyú közbeszerzési eljárása ellen nyújtott be, elutasítja.
<br>
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.
<br>
<br>INDOKOLÁS
<br>
<br>Az ajánlatkérõ a Közbeszerzési Értesítõ 2003. szeptember l7-én megjelent 38. számában tette közzé 6786/2003. sz. alatt részvételi felhívását a rendelkezõ részben meghatározott beszerzéssel kapcsolatos elõminõsítési eljárás megindítására.
<br>Az ajánlatkérõ a részvételi felhívás 9. pontjában a pénzügyi, gazdasági és mûszaki alkalmasság igazolására kért adatok és tények körében elõírta, hogy a részvételre jelentkezõnek és a teljesítésben a közbeszerzés értékének 10%-át meghaladó mértékben igénybe venni kívánt alvállalkozójának a szerzõdés teljesítéséhez szükséges pénzügyi és gazdasági alkalmasságát igazolni kell többek között: a részvételre jelentkezõ valamennyi számláját vezetõ pénzintézettõl származó 60 napnál nem régebbi keltû eredeti vagy közjegyzõ által hitelesített nyilatkozattal, amelyben szerepelnie kell, hogy mióta vezeti a vállalkozó számláját, fizetési kötelezettségét teljesítette-e határidõre, egy éven belül volt-e sorban álló tétele, ha igen, hány napig.
<br>Az ajánlatkérõ a részvételi felhívás 12. pontja egyéb információk utolsó bekezdésében elõírta, hogy a Kbt. 43. § (4) bekezdésében foglalt esetleges hiányosságok körében hiánypótlási lehetõséget nem biztosít.
<br>A részvételi jelentkezési határidõre, 2003. október 13-ra a GEN Építési Kft., a Zalai Általános Építési Vállalkozó Rt., a MASZER Magyar Épületszerelõ Rt., a Bácska Építõipari Konzorcium, a KIPSZER Fõvállalkozó és Tervezõ Rt., a Fertõdi Építõ és Szolgáltató Rt., a Strabag Építõ Rt., a Fejér-Duna Építõipari Kft., a Fejér-DUNA-ÉP Építõipari Kft., a Baucont Építõipari Rt., a Holidom Magyar Építõipari Kft., a Magyar Építõ Rt., az ÉPKER Építõipari Kivitelezõ és Kereskedelmi Kft., a KÉSZ Kft., a Középületépítõ Rt., a FERROÉP Fõvállalkozó és Szerelõipari Rt., a Békés Megyei Általános Építõipari és Vállalkozási Rt., valamint a HÉROSZ Építõipari Rt. adta be részvételi jelentkezését.
<br>A részvételi jelentkezéseket szakértõi bizottság értékelte, majd az ajánlatkérõ képviselõ-testülete közbeszerzési bizottsága 22-i határozata alapján a 2003. október 24-én tartott eredményhirdetésen a részvételi jelentkezõkbõl öt jelentkezõ részvételi jelentkezését - közöttük a kérelmezõt is - érvénytelennek minõsítették, míg 12 jelentkezést érvényesnek és alkalmasnak hirdetett ki az ajánlatkérõ.
<br>A kérelmezõ részvételi jelentkezésének érvénytelenné nyilvánításának indoka szerint a becsatolt OTP-információ nem tartalmazza, hogy mióta vezeti a pénzintézet a vállalkozó számláját. Ezen formai hiba miatt nem felel meg a felhívás 9. a) pont elsõ bekezdésében foglaltaknak.
<br>A kérelmezõ az eredményhirdetésen nem vett részt, a nyilatkozata szerint az eredményhirdetési jegyzõkönyvet 5 munkanapon belül küldték meg részére, melyet 2003. november 4-én kapott meg.
<br>A kérelmezõ 2003. november 13-án feladott és a Döntõbizottsághoz 2003. november 17-én érkezett jogorvoslati kérelmében sérelmezte a részvételi szakaszt lezáró ajánlatkérõi döntést. Kérte, hogy a Döntõbizottság semmisítse meg az ajánlatkérõnek a kérelmezõ jelentkezésének az elõminõsítési eljárás során érvénytelenné nyilvánított döntését, illetve az eljárásból való kizárását.
<br>Kérte továbbá, hogy a Döntõbizottság ideiglenes intézkedésként rendelje el a közbeszerzési eljárás felfüggesztését.
<br>Az elõterjesztett kérelme indokaként elõadta, hogy a kérelmezõ hét pénzintézettõl igazolást csatolt be, melyek egybehangzóan igazolták a kérelmezõ likviditását, megbízhatóságát, tehát minden további nélkül bizonyították kérelmezõ gazdasági, pénzügyi alkalmasságát. A formai hiba nem jelenti a pénzügyi, gazdasági alkalmasság érdemi hiányosságát. Hivatkozott, hogy az ajánlatkérõ a jelentkezések elbírálása során megsértette a Kbt. 42. § (1) bekezdését, mert a pénzügyi, gazdasági alkalmasság körében figyelmen kívül hagyható formai szempont alapján döntött.
<br>Az ajánlatkérõ kérte az álláspontja szerint megalapozatlan jogorvoslati kérelem elutasítását, melyben elõadta, hogy a kérelmezõ részvételi jelentkezése nem felelt meg a részvételi felhívás 9. a) pont elsõ bekezdésében foglalt pénzügyi és gazdaság alkalmasságra vonatkozó banki igazolás tartalmi követelményének, nevezetesen, hogy a pénzintézet mióta vezeti a vállalkozó számláját.
<br>Elõadta továbbá, hogy a részvételi jelentkezés és dokumentáció 7. oldalán a részvételi jelentkezés elkészítéséhez ezen fejezet 3.2. pontja megismétli a 9. a) pontban már idézett feltételt.
<br>Tekintettel arra, hogy megállapításra került, hogy a kérelmezõ által becsatolt OTP Bank Rt. igazolásában nem szerepel az, hogy a pénzintézet mióta vezeti a számláját, ezért jogszerûen nyilvánították érvénytelenné az ajánlatát a Kbt. 52. § (2) bekezdés d) pontja szerint.
<br>A részvételi jelentkezõk mint egyéb érdekeltek körébõl a MASZER Rt., a Fejér-Duna-ÉP Kft., valamint a Hérosz Építõipari Kft. és a Magyar Építõ Rt. bejelentette, hogy észrevételt tenni nem kívánnak tenni, tárgyalás tartását nem igénylik.
<br>A Döntõbizottság a közbeszerzési eljárás során ideiglenes intézkedést nem hozott, mert annak törvényi elõfeltételei nem álltak fenn.
<br>A Döntõbizottság az eljárás iratai, a felek írásbeli nyilatkozatai alapján megállapította, hogy a jogorvoslati kérelem megalapozatlan.
<br>A közbeszerzésekrõl szóló - többször módosított - 1995. évi XL. törvény (a továbbiakban: Kbt.) 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.
<br>A Kbt. 63. § (8) bekezdése szerint a két szakaszból álló eljárás részvételi szakaszában a 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.
<br>A Döntõbizottság megállapította, hogy a kérelmezõ ajánlatának 16. oldalán az OTP Bank Rt. által adott bankinformáció nem tartalmazza a részvételi felhívás 9. a) pontjában elõírt azon tartalmi elemet, mely szerint szerepelnie kell, hogy mióta vezeti a pénzintézet a vállalkozó számláját.
<br>A Döntõbizottság megállapította, hogy nemcsak a részvételi felhívás hivatkozott pontja, hanem az ajánlatkérõ által a részvételre jelentkezõk számára rendelkezésre bocsátott részvételi felhívási dokumentáció is tartalmazza az útmutatóban a részvételi jelentkezési dokumentáció elkészítéséhez címû részben a 3.2. pont szerint azon kötelezettséget, hogy az ajánlattevõnek a számlavezetõ pénzintézeteitõl beszerzendõ nyilatkozatainak tartalmaznia kell, hogy azok mióta vezetik a vállalkozó számláját. Tekintettel arra, hogy kérelmezõ által megadott 7 banki nyilatkozat közül az OTP Bank Rt. által adott nyilatkozat erre vonatkozóan nem tartalmaz információt, ezért az nem felel meg a részvételi felhívás, illetve a részvételi dokumentáció feltételének, ezért az ajánlatkérõ jogszerûen nyilvánította a részvételi jelentkezést érvénytelennek, illetve ennek következtében jogszerûen zárta ki az eljárás további szakaszából az érvénytelen jelentkezést elõterjesztõ kérelmezõt.
<br>A Döntõbizottság megjegyzi, hogy valóban formai hibát követett el a kérelmezõ, mely a hiánypótlás lehetõvé tétele esetén a Kbt. 43. § (4) bekezdés szerint a hiánypótlás tárgya lehetett volna, azonban erre a hiánypótlás kizárása miatt nem volt mód a jelen eljárásban.
<br>A Döntõbizottság nem fogadta el a kérelmezõnek a Kbt. 42. § (1) bekezdésérõl szóló hivatkozását, amely azt szabályozza, hogy az elõminõsítési eljárás célja, hogy a pénzügyi, gazdasági és mûszaki szempontból alkalmas ajánlattevõk vegyenek részt a közbeszerzési eljárás további szakaszában. Tekintettel arra, hogy az ajánlatkérõnek elsõdlegesen érvényességi szempontból kell vizsgálni az ajánlatokat, illetve jelentkezéseket, ezért függetlenül attól, hogy a szerzõdés teljesítésére történõ alkalmassága az adott esetben megállapítható-e, a kérelmezõnek az érvénytelenségi okra figyelemmel a részvételi jelentkezését érvénytelennek kell nyilvánítani.
<br>A fentiekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva a megalapozatlan kérelmet a Kbt. 88. § (1) bekezdés a) pontja szerint a megalapozatlan kérelmet elutasította.
<br>A Döntõbizottság a költségek viselésérõl a rendelkezõ részben foglaltak szerint a Kbt. 88. § (1) bekezdés h) pontja alapján határozott, tekintettel arra, hogy a jogorvoslati eljárás során jogsértés nem került megállapításra.
<br>A bírósági jogorvoslatot a Kbt. 89. § (1) bekezdése tartalmazza.
<br>
<br>Budapest, 2003. november 28.
<br>
<br>Dr. Csanádi Péter s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>