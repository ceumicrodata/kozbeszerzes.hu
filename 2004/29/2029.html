<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2029/2004)
</h2>
<br>1024 Budapest, Margit krt. 85.
<br>Ikt.sz.: D.689/16/2003.
<br>
<br>Tárgy: az UNITIS Rendszerház Informatikai Rt. jogorvoslati kérelme a Határontúli Magyarok Hivatala közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az UNITIS Rendszerház Informatikai Rt. kérelmezõnek (2040 Budaörs, Kinizsi u. 2/B., képviseli: dr. Tölgyesi Zita jogtanácsos, a továbbiakban: kérelmezõ) a Határontúli Magyarok Hivatala (1502 Budapest, 112., Pf. 43, nevében eljár: Miniszterelnökség Közbeszerzési és Gazdasági Igazgatósága 1055 Budapest, Kossuth tér 2-4., képviseli: dr. Strasszel Márta jogtanácsos, a továbbiakban: ajánlatkérõ) által "1 db internetes felületi integrált központi támogatás nyilvántartási rendszer szállítása informatikai és döntéstámogató modullal, valamint kapcsolódó szolgáltatások nyújtása" tárgyú közbeszerzési eljárása ellen benyújtott jogorvoslati kérelmének helyt ad, és megállapítja, hogy ajánlatkérõ megsértette a Kbt. 44. § (8) bekezdését és ezért ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ 2003. november 12-én a Közbeszerzési Értesítõ (K. É.) 46. számában közzétett részvételi felhívással tárgyalásos eljárást indított a rendelkezõ részben meghatározott beszerzés tárgyában.
<br>A részvételi felhívás 8. pontjában határozta meg ajánlatkérõ a résztvevõk pénzügyi, gazdasági és mûszaki alkalmassága igazolására kért adatokat és tényeket. E körben a pénzügyi, gazdasági alkalmasság 8.1. b) pontjában ajánlatkérõ elõírta, hogy a Kbt. 44. § (1) bekezdés b) pontja alapján a számviteli törvénynek megfelelõen a 2001. és 2002. évi mérleg eredeti vagy közjegyzõ által hitelesített másolati példányát a részvételre jelentkezõknek csatolni kell.
<br>A felhívás 9. a) pontjában határozta meg ajánlatkérõ a jelentkezõk alkalmasságának elbírálási szempontjait, melyek között szerepelt a 2001. és 2002. évi mérleg vizsgálata.
<br>Ehhez kapcsolódóan alkalmatlansági szempontként jelölte meg ajánlatkérõ a 9. b) pont negyedik francia bekezdésében, hogy alkalmatlan a szerzõdés teljesítésére az a jelentkezõ, akinek mérleg szerinti eredménye a 2001. vagy 2002. év valamelyikében negatív volt.
<br>Ajánlatkérõ a felhívás 10. pontjában a meghívni kívánt ajánlattevõk keretszámát háromban határozta meg.
<br>A részvételi felhívás 13. "Egyéb információk" között, 13.6. pontjában ajánlatkérõ rögzítette, hogy egy ízben az összes jelentkezõ számára azonos feltételekkel lehetõvé teszi a hiánypótlást a Kbt. 43. § (4) bekezdése szerint.
<br>A részvételi jelentkezések leadásának határideje 2003. december 8-a volt, amelyre 11 részvételi jelentkezést nyújtottak be, közöttük a kérelmezõ is.
<br>2003. december 10-én ajánlatkérõ értesítette a jelentkezõket, hogy az eredményhirdetés idõpontját elhalasztja, majd egyidejûleg 9 jelentkezõt hiánypótlásra hívott fel. A hiánypótlás beérkezését követõen ajánlatkérõ értékelte a jelentkezéseket, majd pedig az elhalasztott 2003. december 15-i eredményhirdetésen kihirdette a részvételi szakasz eredményét, amely során többek között a kérelmezõt a szerzõdés teljesítésére alkalmatlannak minõsítette. Ennek indoka az volt, hogy kérelmezõ 2001. évi mérleg szerinti eredménye a mérleg módosítása után negatív volt. Ajánlatkérõ az érvényes és alkalmas jelentkezõk közül a felhívásban meghatározott keretszámnak megfelelõ három jelentkezõt ajánlattételre hívott fel.
<br>A kérelmezõ az alkalmatlanná minõsítésének indokai miatt 2003. december 18-án levélben kifogással élt az ajánlatkérõ felé, melyben tévesnek ítélte az ajánlatkérõi döntést a 2001. évi mérleg szerinti eredmény negatív volta miatt.
<br>Ezt követõen kérelmezõ 2003. december 30-án jogorvoslati kérelmet nyújtott be a Döntõbizottsághoz.
<br>Jogorvoslati kérelmében kifogásolta az ajánlatkérõ részvételi szakaszt lezáró döntését, melyben a szerzõdés teljesítésére alkalmatlannak minõsítette. A kérelme indoklásában elõadta, hogy ajánlatkérõ hibás következtetést vont le a benyújtott mérlegek alapján, amikor azt állapította meg, hogy a mérleg szerinti eredmény 2001-ben a módosítást követõen negatív volt. Elõadta, hogy a 2002. évi mérlegük középsõ oszlopában szerepeltették azokat a tételeket, amelyek a korábbi, lezárt évekhez kapcsolódóan 2002-ben kerültek könyvelésre. A hibák feltárása, az önellenõrzés hatásai több évet érintettek, ezért helytelen volt az az eljárás, hogy azt kizárólag csak az elõzõ, 2001-es évre terhelték. A középsõ oszlopból csak egy darab van a beszámoló formátumában, ezért ott összevontan tudták szerepeltetni a 3 év korrekciós adatait. A kiegészítõ melléklet 4.1. pontjában is úgy jelent meg a magyarázat, hogy a korábbi évekhez kapcsolódó helyesbítések történtek, a kiegészítõ magyarázatok kizárólag tájékoztató jellegûek.
<br>Kérelmezõ álláspontja szerint a 2001. éves mérleg szerinti eredményük nem volt negatív, ezért semmi sem indokolja, hogy ajánlatkérõ azt állapítsa meg, hogy mérleg szerinti eredményük 2001-ben a módosítást követõen negatív volt és ezáltal kizárja õket az eljárás további szakaszából. Kérelmezõ hivatkozott arra, hogy a helyesbítés részleteit a fõkönyvi kivonat részletesen tartalmazza, ezek szerint a több évre vonatkozó módosítás 2001. évre csak 55 000 Ft-ot jelentett. Ez is alátámasztja, hogy nem volt negatív a 2001. évi mérlegük.
<br>Kérte a Döntõbizottságot, hogy állapítsa meg a jogsértés megtörténtét, semmisítse meg az ajánlatkérõnek a kizárásukra vonatkozó döntését, ideiglenes intézkedésként pedig kérte, hogy a Döntõbizottság kötelezze ajánlatkérõt, hogy vonja be a társaságokat az eljárásba.
<br>A jogorvoslati eljárás során kérelmezõ csatolta a Döntõbizottság részére az önrevíziós jegyzõkönyvet, valamint a vonatkozó fõkönyvi kivonatait annak alátámasztására, hogy a 2001. évi mérlegük a módosítást követõen sem volt negatív. Az önrevíziós jegyzõkönyv megállapításai 2001. évre vonatkozóan 55 265 Ft helyesbítést tartalmazott.
<br>Ajánlatkérõ észrevételében a kérelem elutasítását kérte megalapozatlanság okán. Elõadta, hogy a kérelmezõ részvételi jelentkezésének 85-123. oldalain csatolta a 2001. és 2002. évi mérleget, valamint azok kiegészítõ mellékleteit. A részvételi jelentkezésben szereplõ 2002. évi mérleg 61. sorából megállapítható volt, hogy kérelmezõ 2001. évi mérlegeredménye módosult és ennek következtében negatív lett. Elõadta ajánlatkérõ, hogy a benyújtott kérelmezõi dokumentumok alapján hozta meg a döntését, abban nem egyértelmû kijelentések nem szerepeltek, ezért nem volt hivatkozási alapja arra, hogy ezeket felvilágosítás körében tisztázza kérelmezõvel. Hivatkozott ajánlatkérõ arra is, hogy a számvitelrõl szóló 2000. évi C. tv. 88. § (5) bekezdése alapján meg kellett állapítani, hogy a kérelmezõ részvételi jelentkezése nem felel meg a felhívás követelményének.
<br>Ezen jogszabályhely elõírja, hogy ha az önellenõrzés során a feltárt hibák több évet érintenek, akkor a kiegészítõ mellékletben ezt évenkénti bontásban kell megadni. Kérelmezõ fõkönyvi kivonatot nem melléklelt a benyújtott mérleghez, a kiegészítõ mellékletben pedig nem adott részletes magyarázatot. Ennek hiányában meg kellett állapítani, hogy a 2001. évi mérlegeredmény a feltárt hiányosságok miatt negatív lett. Hivatkozott arra ajánlatkérõ, hogy csak a jelentkezéshez csatolt dokumentumokból tudott dolgozni, ezek alapján pedig helyes megállapításra jutott, amikor a kérelmezõ jelentkezését érvénytelennek nyilvánította. Akkor, hogyha kérelmezõ a számviteli törvénynek megfelelõen elmulasztotta többévi bontásban megadni a kiegészítõ mellékletben a feltárt hiányosságok adott évre vonatkozó hatását, úgy ennek következményét is neki kell viselnie.
<br>A Döntõbizottság a rendelkezésre álló iratok alapján megállapította, hogy a kérelmezõ jogorvoslati kérelme alapos az alábbi indokok alapján.
<br>A Döntõbizottságnak a Kbt. 76. § (1) bekezdésében rögzítettek hatáskörében - a kérelmezõ kérelmének keretei között - abban a kérdésben kellett állást foglalnia, hogy ajánlatkérõ helyesen állapította-e meg, hogy a kérelmezõ 2001. évi mérleg szerinti eredménye negatív volt, és erre tekintettel ajánlatkérõ jogszerûen minõsítette-e kérelmezõt a szerzõdés teljesítésére alkalmatlannak.
<br>A Kbt. 63. § (1) bekezdése értelmében két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás.
<br>A Kbt. 63. § (7) bekezdése alapján részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.
<br>A kétszakaszos eljárás részvételi szakaszában a Kbt. 63. § (3) bekezdése alapján a részvételi felhívásban ajánlatkérõnek a Kbt. 44. § (1)-(7) bekezdése alapján kell meghatározni az eljárásban történõ részvételre való alkalmasság igazolásának módját, a megítélés szempontjait, illetve azt, hogy mely szempontokkal összefüggõ körülmények megléte, illetve hiánya vagy azok milyen mértékû hiányossága miatt minõsíti majd az ajánlatkérõ a részvételre jelentkezõt a szerzõdés teljesítésére alkalmatlannak.
<br>Ajánlatkérõ az eljárásban a fent hivatkozott kötelezettségeinek eleget téve a részvételi felhívásban a pénzügyi alkalmasság igazolásának körében részvételre jelentkezõktõl a számviteli törvénynek megfelelõen a 2001. és 2002. évi mérleg eredeti vagy közjegyzõ által hitelesített másolati példányát kérte csatolni. Azt is meghatározta ajánlatkérõ, hogy a 2001. és 2002. évi mérlegek vizsgálata alapján alkalmatlan lesz az a jelentkezõ, akinek a mérleg szerinti eredménye 2001. és 2002. év valamelyikében negatív volt.
<br>Kérelmezõ jelen eljárásban a részvételi felhívásban foglaltaknak eleget téve csatolta a 2001. és 2002. évi mérlegét, ezen túl még csatolta az éves beszámolót kiegészítõ mellékletét is mind 2001., mind 2002. évre vonatkozóan.
<br>Kérelmezõ 2001. évi mérlege alapján a mérleg szerinti eredménye 13 913 000 Ft volt, a 2002. évi mérlege alapján a mérleg szerinti eredménye 23 691 000 Ft volt.
<br>A 2002. évi mérleg eredménykimutatásában a mérleg szerinti eredmény sorában a tárgyévre (2002. év) vonatkozó mérleg szerinti eredmény, illetõleg az elõzõ év (2001.) mérleg szerinti eredmény adatai mellett a középsõ oszlopban egy "elõzõ évek módosítása" oszlop került beiktatásra, amely oszlopnál a mérleg szerinti eredményhez vonatkozóan egy -19 058 000 Ft-os tétel szerepelt. A 2002. évi mérleghez tartozó kiegészítõ melléklet 4.1. pontjában az elõzõ évek módosításánál rögzítésre került, hogy a korábbi évekhez kapcsolódóan a tárgyévben az önellen õrzés jelentõs összegû hibát tárt fel, melyet a mérleg középsõ oszlopának adatai mutatnak be. Rögzítésre került ezen pontban még az is, hogy a hiba jelentõs, de nem lényeges, ezért a gazdálkodó a korábbi módosított beszámolót újonnan nem teszi közzé.
<br>A kérelmezõ részvételi jelentkezésében csatolt mérlegek alapján ajánlatkérõ döntött arról, hogy kérelmezõ a szerzõdés teljesítésére alkalmatlan. A csatolt mérlegek alapján ajánlatkérõ azt állapította ugyanis meg, hogy a kérelmezõ 2001. évi mérleg szerinti eredménye a módosítást követõen negatív volt.
<br>Ajánlatkérõ jogorvoslati eljárásban tett nyilatkozata alapján a közbeszerzési eljárásban arra a megállapításra jutott, hogy a 2002. évi mérleg eredménykimutatásában az elõzõ évi (2001.) mérleg szerinti eredmény - összevetve a 2002. évi mérleg középsõ oszlopának elõzõ évek módosításánál található "-" elõjelû összeggel - negatív összegû.
<br>A jogorvoslati eljárásban lefolytatott bizonyítási eljárás alapján tényszerûen megállapításra került, hogy a 2002. évi mérleg eredménykimutatásában és kiegészítõ mellékletében közölt adatok ténylegesen több évet érintõ önellenõrzést tartalmaztak, az eredménykimutatás középsõ oszlopában szereplõ -19 058 000 Ft több év (1999., 2000., 2001.) mérlegét érintõ hibák összesített adatát tartalmazza. A kérelmezõ által a jogorvoslati eljárásban csatolt önrevíziós jegyzõkönyv ezen megállapítást tényszerûen alátámasztotta, annak megállapítása szerint az önrevízió a 2001. évet kerekítve 55 000 Ft önrevíziós nyereséggel érintette.
<br>A fenti tények alapján egyértelmûen megállapítható volt a jogorvoslati eljárásban, hogy ajánlatkérõ tévesen jutott arra az álláspontra, hogy a kérelmezõ 2001. évi mérleg szerinti eredménye negatív, ezért ajánlatkérõ jogszerûtlenül minõsítette kérelmezõt a szerzõdés teljesítésére alkalmatlannak. Ajánlatkérõ a 2002. évi mérleg középsõ oszlopában szereplõ -19 058 000 Ft-os összeget annak ellenére vetette össze a 2001. évi mérleg szerinti eredmény összegével, hogy mind az eredménykimutatás középsõ oszlopában, mind pedig a kiegészítõ melléklet 4.1. pontjában utalás történt arra, hogy az összesítõ több évet érint. Az a körülmény, hogy a kérelmezõ által csatolt 2002. évi éves beszámoló kiegészítõ mellékletének 4.1. pontjában a számviteli törvény 88. § (5) bekezdésének ellenére a többéves módosítás évekre esõ hatását nem mutatta be, nem változtat azon a ténykérdésen, hogy kérelmezõ 2001. évi mérleg szerinti eredménye mekkora, illetõleg hogy az negatív vagy pozitív.
<br>Rámutat arra a Döntõbizottság, hogy ajánlatkérõ jelen eljárásban nem arra alapította döntését, hogy a becsatolt mérleg alapján nem tud dönteni arról, hogy a kérelmezõ 2001. évi mérleg szerinti eredménye módosítást követõen hogyan alakul, és ezért azt sem tudja megállapítani, hogy 2001. évben milyen mérleg szerinti eredményt produkált kérelmezõ a módosítást követõen, hanem arra a tényre alapította a döntését, hogy a 2001. évi mérleg szerinti eredménye negatív. Tette ezt ajánlatkérõ annak ellenére, hogy a becsatolt iratokból a mérleg szerinti eredményre a módosítást követõen semmilyen tényadat nem utalt. Ajánlatkérõ nem hivatkozhat megalapozottan a Döntõbizottság álláspontja szerint arra, hogy adott esetben a kérelmezõ az éves beszámoló kiegészítõ mellékletét nem a számviteli törvénynek megfelelõen állította össze, és ezért függetlenül attól, hogy ténylegesen a 2001. évi mérleg szerinti eredménye milyen összeg, jogszerûen döntött a kizárásról. A kiegészítõ melléklet 4.1. pontjában történõ éves bontások elmaradása nem befolyásolja, hogy a több évet érintõ hibák - önrevízió keretében történõ - feltárása esetén az adott évi mérleget csak annyiban terheli, amilyen összegû hiba az adott évre megállapításra kerül. Ezért ajánlatkérõ semmiképpen nem járhatott el úgy, hogy kizárólag a 2001. évi mérleg szerinti eredményre terheli az önrevíziós hibák összértékét. Nem hivatkozhat ajánlatkérõ arra sem, hogy kérelmezõ miért nem csatolta az önrevíziós jegyzõkönyvet, illetve a fõkönyvi kivonatokat, hiszen kérelmezõnek a részvételi felhívás elõírásai alapján a 2001. és 2002. évi mérleget kellett csatolnia. Nem osztotta Döntõbizottság azon ajánlatkérõi hivatkozást sem, miszerint kizárólag a csatolt iratok alapján történõ döntés esetén az ajánlatkérõi megállapítás jogszerû lenne.
<br>A jogorvoslati eljárás során lefolytatott bizonyítási eljárás tényszerûen cáfolta azt az ajánlatkérõi megállapítást, miszerint kérelmezõ 2001. évi mérleg szerinti eredménye negatív lett volna.
<br>Megjegyzi a Döntõbizottság e körben, hogy még a becsatolt mérlegek sem tartalmaztak olyan adatot, mely az ajánlatkérõi megállapítást egyértelmûen alátámasztotta volna. A becsatolt mérlegek alapján egy volt bizonyosan megállapítható, hogy kérelmezõ 2001. évi mérlege pozitív volt, továbbá az, hogy történt 2002-ben egy önrevízió, amely a csatolt eredménykimutatás és kiegészítõ melléklet alapján több évet érinthetett, azonban ezen hibák adott évre esõ adatai semmilyen módon nem voltak megállapíthatóak a mérlegek alapján. Egyetért azzal az ajánlatkérõi elõadással a Döntõbizottság, hogy a mérlegeredménnyel kapcsolatos viták elkerülhetõek lehettek volna, ha kérelmezõ egy nyilatkozattal a jelentkezésében egyértelmûsíti az önrevízió hatását a 2001. évi mérlegre vonatkozóan. Ennek elmaradása azonban nem járhat azzal a következménnyel, hogy jogszerûvé válhat egy olyan ajánlatkérõi döntés, amely a tények alapján egyértelmûen cáfolható. Ajánlatkérõ a mérlegeket kérte csatolni, ennek kérelmezõ megfelelt, ajánlatkérõ azonban a becsatolt mérlegek alapján téves következtetést vont le a 2001. évi mérleg szerinti eredményre vonatkozóan, és ez eredményezte a jogszerûtlen döntését.
<br>Tekintettel a fent leírtakra, Döntõbizottság a rendelkezõ részben foglaltak szerint határozott és a Kbt. 88. § (1) bekezdés d) és f) pontja szerinti jogkövetkezményeket alkalmazta.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg. A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.
<br>Miután a Kbt. 88. § (1) bekezdés f) pontja szerint a törvény szabályait megszegõvel szemben a Döntõbizottság köteles bírságot kiszabni és a bírság összegének megállapításánál méltányosságból sem mehet a minimumösszeg alá, így a Döntõbizottság a bírság összegét a törvényi minimum összegében állapította meg.
<br>A költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 19.
<br>
<br>Dr. Sárkány Izolda s. k., Fábián Péter s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>A határozatot bíróság elõtt keresettel támadták.
<br>
<br>
<br><br></body></html>