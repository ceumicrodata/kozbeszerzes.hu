<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2030/2004)
</h2>
<br>1024 Budapest, Margit krt. 85.
<br>Ikt.sz.: D.28/12/2004.
<br>
<br>Tárgy: az ÚJ-MIZO Rt. jogorvoslati kérelme az Országos Pszichiátriai és Neurológiai Intézet közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az ÚJ-MIZO Rt. (7623 Pécs, Tüzér u. 15., képviseli: dr. Váradi Gábor ügyvéd, 7621 Pécs, József u. 19., a továbbiakban: kérelmezõ) jogorvoslati kérelmét, melyet az Országos Pszichiátriai és Neurológiai Intézet (1021 Budapest, Hûvösvölgyi út 116., képviseli: dr. Lukovits Péter ügyvéd, 1055 Budapest, Szent István krt. 15. II. 15., a továbbiakban: ajánlatkérõ) "tej és tejtermékek beszerzése" tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek tárgyaláson tett nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. november 5-i 45. számában tette közzé ajánlati felhívását nyílt eljárás megindítására a rendelkezõ részben meghatározott tárgyban.
<br>A teljesítés határidejét határozott idõtartamban, a szerzõdéskötéstõl számítva 2005. december 31-ig terjedõ idõszakban jelölte meg.
<br>Ajánlatkérõ felhívása 11. a) pontjában határozta meg a pénzügyi, gazdasági és mûszaki alkalmasság igazolásával szemben támasztott követelményeit.
<br>A mûszaki alkalmasság igazolására kérte - többek között - a HACCP élelmiszer-biztosítási rendszer meglétének az igazolását.
<br>A 11. b) pontban az alkalmatlansági szempontok között határozta meg, ha az ajánlattevõ nem rendelkezik HACCP élelmiszer-biztosítási rendszerrel.
<br>Ajánlatkérõ felhívása 13. a) pontjában közölte, hogy az ajánlatokat az összességében legelõnyösebb ajánlat szempontja alapján bírálja el. Felhívása 13. b) pontjában meghatározta a részszempontokat, súlyszámokat, az értékelési ponthatárt és az értékelés módszerét. Az egyik értékelési részszempontként határozta meg az ártartás idõtartamát.
<br>Ajánlatkérõ felhívása 16. pontjában rendelkezett arról, hogy a hiánypótlás lehetõségét biztosítja.
<br>Ajánlatkérõ dokumentációt is összeállított, ebben határozta meg az ajánlatok benyújtásával szemben támasztott formai és tartalmi követelményeit. A dokumentáció 3. oldalán a 3. és 5. pontban elõírta, hogy az ajánlatnak tartalmaznia kell ajánlati ártáblázatot, mely az ajánlat más részével nem lehet ellentmondásban, egyébként az ajánlat érvénytelen. Rendelkezett arról, hogy "amennyiben a szerzõdés fennállásának idõtartama alatt az ajánlattevõ az árait változtatni szándékozik, akkor a változtatás szándékolt idõpontját és részletes feltételeit - elsõsorban mértékét, az ajánlati ártáblázatban jeleznie kell." Felhívta az ajánlattevõk figyelmét arra, hogy "azokat az ajánlatokat, amelyek valamely, az ajánlat értékelését befolyásoló szempontból nem egyértelmûek, pl. esetlegesen bekövetkezõ esemény(ek)tõl teszik függõvé az ajánlatban foglaltak fenntartását, az ajánlatkérõ érvénytelennek nyilvánítja." Külön kikötötte, hogy amennyiben az ajánlat nem egyértelmû, az ajánlatkérõ az ajánlatot érvénytelenné nyilvánítja.
<br>A dokumentáció 12. pontjában ajánlatkérõ közölte, hogy az ajánlattevõknek meg kell felelniük az élelmiszerekrõl szóló 1995. évi XC. törvény, valamint az élelmiszerek elõállításának és forgalmazásának élelmiszer-higiéniai feltételeirõl szóló 17/1999. (II. 10.) FVM-EüM együttes rendelet elõírásainak. A dokumentáció 23. pontjában ajánlatkérõ elõírta, hogy az ajánlatba be kell csatolni a HACCP élelmiszer-biztosítási rendszer meglétének igazolására vonatkozó okiratot.
<br>A dokumentáció 16. pontjában ismertette ajánlatkérõ, hogy miként folytatja le a hiánypótlási eljárást.
<br>Ajánlatkérõ a dokumentáció 10. pontjában elõírta, hogy ajánlattevõ az ajánlatának részeként szerzõdéstervezetet köteles benyújtani, amely az ajánlatkérõ által közölt feltételeknél hátrányosabb kikötést nem alkalmazhat.
<br>Az ajánlattételi határidõre, 2003. december 16-ig ajánlatot nyújtott be a Szõker Plusz Kft., a Rózsavölgyi Kft., a Jásztej Rt., a Tejút Plusz Bt. és a kérelmezõ.
<br>A kérelmezõ ajánlatának 2. oldala tartalmazza az ártáblázatot, mely nem tartalmaz rendelkezést, utalást az árváltoztatással kapcsolatban. A kérelmezõ ajánlata tartalmazza az általa készített szerzõdéstervezetet, melyben a kérelmezõ rögzítette, hogy az abban foglalt feltételek mellett vállalja a termékek szállítását. A szerzõdés 6. pontja vonatkozik az árra, melyben rögzítette, hogy számlázási ár alatti fogyasztói ár érvényesítése esetén a szállító az áruszállítást szüneteltetheti. A 8. pontban az árváltozás bejelentési kötelezettségrõl a kérelmezõ azt foglalta írásban, hogy a szállító árváltoztatási szándékát az árváltozást megelõzõen 14 nappal köteles bejelenteni, kivéve az alapkondícióktól eltérõ akciós egyedi áras termékekre vonatkozó árváltozást, melynek bejelentési kötelezettsége az árváltozást megelõzõ 7 nap. A szerzõdéstervezet 13. pontjában azt rögzítette a kérelmezõ, hogy a szerzõdõ felek indoklás nélkül a szerzõdést írásban 15 nap felmondási idõ figyelembevételével felmondhatják.
<br>Ajánlatkérõ a bontási eljárás során megállapította, hogy érvénytelen a kérelmezõ ajánlata, mert nincs meghatározva benne az ártartás ideje. Rögzítette továbbá, hogy nem csatolta a HACCP-bizonyítványt, illetve referenciajegyzéket. Ajánlatkérõ a Jásztej Rt.-t hiánypótlásra hívta fel.
<br>Ajánlatkérõ a bontási jegyzõkönyvet 2003. december 19-én faxon megküldte a kérelmezõ részére, a kérelmezõ azt postai úton 2003. december 31-én vette át.
<br>Ajánlatkérõ 2003. december 29-én hirdette ki az eljárást lezáró döntését, az eljárás nyertese a Tejút Plusz Bt. lett. A Rózsavölgyi Kft. és a Jásztej Rt. ajánlatát ajánlatkérõ érvénytelennek nyilvánította.
<br>Ajánlatkérõ 2004. január 8-án megkötötte az eljárást lezáró szerzõdést a nyertessel, aki a teljesítést meg is kezdte.
<br>A kérelmezõ 2004. január 15-én nyújtotta be a jogorvoslati kérelmét, mert álláspontja szerint jogsértõen nyilvánította ajánlatkérõ érvénytelenné az ajánlatát.
<br>Elismerte, hogy az ajánlatába nem csatolta be a HACCP élelmiszer-biztosítási rendszer meglétét igazoló dokumentumokat, azonban megítélése szerint erre ajánlatkérõnek hiánypótlási eljárást kellett volna lefolytatnia.
<br>A kérelmezõ közölte, hogy ajánlata megfelel az elõírásoknak. A teljesítés alatt nem kívánja változtatni az árait, erre tekintettel ajánlatában nem kellett ezzel kapcsolatban nyilatkozatot tenni vagy az árajánlati táblázatban a változtatás mértékét közölni. Becsatolta ugyan a szerzõdéstervezetét az ajánlatába, azonban az abban foglaltakat nem tekintette véglegesnek, hanem tárgyalási alapnak. Amennyiben ajánlatkérõ számára nem lett volna egyértelmû az ártartás vonatkozásában az ajánlata, akkor a Kbt. 57. § (1) bekezdése alapján felvilágosítást kérhetett volna.
<br>A kérelmezõ álláspontja szerint ajánlata érvényes, ezért azt ajánlatkérõ köteles értékelni, és ebben az esetben az általa benyújtott ajánlat lenne az összességében legelõnyösebb ajánlat. E körben kérte jogsértés megállapítását. A tudomásra jutás vonatkozásában elõadta, hogy álláspontja szerint a telefaxon történõ értesítés nem tekinthetõ hivatalos irat postai úton történõ kézbesítésének, hivatkozott a hivatalos iratok kézbesítésével kapcsolatban a 43/1953. (VII. 20.) MT rendelet, továbbá a postai szolgáltatások ellátásáról szóló 254/201. (XII. 18.) kormányrendelet rendelkezéseire.
<br>Közölte, hogy postai úton ajánlatkérõ 2003. december 30-án feladott levelét, mely tartalmazta az érvénytelenné nyilvánítást, 2003. december 31-én kapta meg, ettõl számítva a 15 napos határidõn belül nyújtotta be a jogorvoslati kérelmét. Becsatolta a Döntõbizottság részére az eredeti borítékot, mely tartalmazta ezeket a dátumokat, továbbá ceruzával feljegyzésre került a borítékra, hogy a "fax 2003. 12. 19.".
<br>Ajánlatkérõ kérte a jogorvoslati kérelem elutasítását.
<br>Közölte, hogy a bontási jegyzõkönyvet, mely tartalmazta a kérelmezõ ajánlatának érvénytelenné nyilvánítását is, 2003. december 19-én közölte faxon a kérelmezõvel. Ennek igazolására becsatolta a fax küldések bizonylatait.
<br>Álláspontja szerint a kérelmezõ elkésett jogorvoslati kérelme benyújtásával, a tudomásra jutást követõ 15 napon túl terjesztette azt elõ.
<br>Ajánlatkérõ megítélése szerint érdemben is alaptalan a kérelmezõ jogorvoslati kérelme. A kérelmezõ ajánlata nem tartalmaz kifejezett nyilatkozatot az ártartás vonatkozásában. Ajánlatkérõ elõírta szerzõdéstervezet csatolását, és ebben a kérelmezõ olyan rendelkezéseket foglalt írásba, melyek ellentétesek ajánlatkérõ elõírásaival, illetve nem egyértelmûek. Fenntartotta az árváltoztatás lehetõségét akként, hogy 14 nappal korábban kell azt bejelenteni a szerzõdéstervezet 8. pontjában. Lehetõvé tette a 6. pontban, hogy az áruszállítást szüneteltetheti, a számlázási ár alatti fogyasztói ár érvényesítése esetén, míg a 13. pontban biztosította indokolás nélkül a 15 napos felmondási határidõt.
<br>Ajánlatkérõ nem követett el jogsértést azzal, hogy nem hívta fel hiánypótlásra a kérelmezõt, mivel a kérelmezõ ajánlata érvénytelen volt, ezért a hiánypótlás lefolytatása szükségtelen.
<br>Egyéb érdekeltként a Tejút Plusz Bt. szintén kérte a jogorvoslati kérelem elutasítását.
<br>Álláspontja szerint, mivel ajánlatkérõ megkötötte vele mint nyertessel az eljárást lezáró szerzõdést, erre tekintettel a megkötött szerzõdés módosítására, megsemmisítésére a jogorvoslati eljárás keretében már nincs lehetõség.
<br>Egyéb érdekeltként a Jásztej Rt. is nyújtott be észrevételnek nevezett beadványt, melyben az általa benyújtott ajánlat vonatkozásában terjesztett elõ kérelmi elemeket. Erre tekintettel a Döntõbizottság az észrevételt jogorvoslati kérelemnek minõsítette és a jogorvoslati eljárást D.52/2004. szám alatt megindította. A Döntõbizottság a Jásztej Rt.-t hiánypótlásra - a 150 000 Ft igazgatási szolgáltatási díj megfizetésére - hívta fel. A Jásztej Rt. a felhívásnak a meghatározott határidõben nem tett eleget, ezért a Döntõbizottság a D.52/3/2004. számú határozatában a jogorvoslati kérelmet elutasította.
<br>A Döntõbizottság elsõdlegesen azt vizsgálta, hogy a kérelmezõ a Kbt. 79. § (7) bekezdésében meghatározott jogvesztõ határidõn belül nyújtotta-e be a jogorvoslati kérelmét.
<br>E szakasz szerint a jogorvoslati eljárást a jogsértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni, és e határidõk elmulasztása jogvesztéssel jár.
<br>A Kbt. fenti rendelkezése kétféle határidõt különböztet meg: a szubjektív a tudomásra jutástól számítottat, és az objektív határidõt a jogsértõ esemény bekövetkezésétõl számítottat.
<br>Jelen esetben az ajánlatkérõ által becsatolt faxbizonylatok és a kérelmezõ által becsatolt boríték alapján a Döntõbizottság megállapította, hogy a kérelmezõnek 2003. december 19-én jutott tudomására a lefaxolt bontási jegyzõkönyvbõl, hogy ajánlatkérõ érvénytelenné nyilvánította az ajánlatát.
<br>A Döntõbizottság álláspontja szerint a Kbt. fenti rendelkezése értelmében a határidõ számítása szempontjából annak van relevanciája, hogy mikor jutott a tudomására a kérelmezõnek a jogsértõ esemény. A tudomásra jutás független a konkrét formától, számos módon megvalósulhat, pl. szóbeli tájékoztatás az eredményhirdetésen, más ajánlattevõtõl kapott közlés. Nem alapos a kérelmezõnek a hivatalos iratok kézbesítésével kapcsolatos jogszabályok rendelkezéseire való hivatkozása. Ajánlatkérõ közbeszerzési eljárást folytat le, melyre a Kbt. nem rendeli alkalmazni a hivatalos iratok kézbesítésére vonatkozó jogszabályokat, a hivatkozott jogszabályi rendelkezések az eljárásjogi törvények hatálya alá tartozó jogorvoslati, peres ügyekre vonatkoznak. Amennyiben a kérelmezõ számára nem lett volna megfelelõ tájékoztatási forma a faxon történõ megküldés, akkor emiatt kellett volna külön jogorvoslati kérelmet, szintén határidõben, elõterjeszteni. Ez nem történt meg, így utólag már nem kifogásolhatja ezt a kérelmezõ.
<br>A Kbt. szabályozásában rövid, jogvesztõ határidõket állapított meg annak érdekében, hogy a közbeszerzési eljárások lefolytatása, a jogviták elbírálása ne húzódjon el, a felek a számukra biztosított határidõben érvényesítsék jogaikat. A kérelmezõ a faxon történõ tájékoztatással értesült arról, hogy ajánlatát az ajánlatkérõ érvénytelenné nyilvánította, és a Kbt. kógens rendelkezései alapján ettõl számítva csak 15 nap állt rendelkezésére, hogy benyújtsa a jogorvoslati kérelmét.
<br>A Döntõbizottság a fentiekre tekintettel megállapította, hogy a kérelmezõ jogorvoslati kérelme elkésett, ezért a Döntõbizottság a Kbt. 76. § (1) bekezdés c) pontjában biztosított jogkörében eljárva a fenti indokokra tekintettel a Kbt. 88. § (1) bekezdés a) pontja alapján - a 80. § (4) bekezdésére is figyelemmel - a kérelmezõ jogorvoslati kérelmét elutasította.
<br>A Döntõbizottság megjegyzi, hogy jelen esetben fennállnak a jogorvoslati kérelem érdemi elutasításának a feltételei is.
<br>A kérelmezõ ajánlatának részeként becsatolt szerzõdéstervezet ajánlatkérõ elõírásaival ellentétes rendelkezéseket tartalmazott, erre tekintettel az érvénytelenné nyilvánítást megalapozottan nem kifogásolhatja a kérelmezõ. A Döntõbizottság megítélése szerint is érvénytelen ajánlat esetén nem minõsíthetõ jogsértõnek a más hiányosságokra vonatkozó hiánypótlás el nem rendelése.
<br>A Döntõbizottság a jogorvoslati eljárás során ideiglenes intézkedést nem hozott, mert annak a Kbt. 82. § (1) bekezdésében meghatározott törvényi feltételei nem álltak fenn.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 11.
<br>
<br>Dr. Nagy Gizella s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>