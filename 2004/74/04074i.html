<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type"
 content="text/html; charset=iso-8859-2">
  <title>Közlemények</title>
</head>
<body 
 text="black" link="black" alink="blue" vlink="black">
<h2 style="text-align: center;"><big>Felhívás</big></h2>
<div style="text-align: justify;">&nbsp;&nbsp;&nbsp; A Közbeszerzések
Tanácsa elfogadta a helyi önkormányzatok önkormányzati irányítású
szervezetektõl történõ megrendeléseinek a Kbt. hatálya alá tartozásáról
szóló 1/2004. számú ajánlását, melyet ezúton bocsát a közbeszerzésekben
részt vevõk rendelkezésére<br>
<br>
<br>
</div>
<div style="text-align: center;"><span style="font-weight: bold;">A
Közbeszerzések Tanácsának 1/2004. (K. É. - 5651/2004) számú ajánlása a
helyi önkormányzatok önkormányzati irányítású szervezetektõl történõ
megrendeléseinek</span><br style="font-weight: bold;">
<span style="font-weight: bold;">a Kbt. hatálya alá tartozásáról</span><br>
</div>
<div style="text-align: justify;"><br>
&nbsp;&nbsp;&nbsp; A Közbeszerzések Tanácsa a közbeszerzésekrõl szóló
2003. évi CXXIX. törvény (a továbbiakban: Kbt.) tárgyi hatályával [Kbt.
2. § (1) bekezdés, 27. §, 28. §, 29. § (2) bekezdés h) pont]
összefüggésben - a Kbt. 379.  § (1) bekezdés c) pontjában foglalt
hatáskörével élve - az alábbi ajánlást bocsátja ki.<br>
&nbsp;&nbsp;&nbsp; A Közbeszerzések Tanácsa az alábbi tényezõk
megvizsgálását javasolja annak megállapításánál, hogy valamely, a helyi
önkormányzat által alapított önkormányzati intézménytõl, vállalattól
vagy más szervezettõl [a továbbiakban: önkormányzati intézménytõl; l. a
helyi önkormányzatokról szóló 1990. évi LXV. törvény (a továbbiakban:
Ötv.) 9. § (4) bekezdését] a helyi önkormányzat milyen eljárásrend
alapján vehet igénybe valamely beszerzést.<br>
&nbsp;&nbsp;&nbsp; 1. A Kbt. 2. § (1) bekezdése értelmében a törvény
alanyi hatálya alá tartozó szervezeteknek - közöttük a helyi
önkormányzatoknak, a helyi önkormányzati költségvetési szerveknek -
megadott tárgyú és értékû beszerzéseik vonatkozásában visszterhes
szerzõdéseik megkötése céljából közbeszerzési eljárást kell
lefolytatniuk. Ebbõl adódóan a Kbt.-t alkalmazva kell eljárni azokban
az esetekben, amikor az ajánlatkérõ helyi önkormányzat ellenérték
fejében meghatározott beszerzést kíván megrendelni, "vásárolni" (azaz
visszterhes szerzõdéssel létrejövõ magánjogi jogviszony alanya),
feltéve hogy a beszerzés értéke meghaladja a törvényben rögzített
értékhatárt.<br>
&nbsp;&nbsp;&nbsp; Mivel a Kbt. tárgyi hatálya kizárólag a visszterhes
szerzõdésekre terjed ki, az elõzõektõl eltérõen a Kbt. alkalmazására
nem kerül sor, ha az önkormányzat és az általa alapított cég (legyen az
egy rt., kft. vagy akár egy közhasznú társaság) között nincs
visszterhes polgári jogi szerzõdéses kapcsolat. Ez a helyzet akkor, ha
az önkormányzat tulajdonában álló társaság jogszabály elõírása vagy
jogszabályi rendelkezés alapján a társaság alapító okiratában foglalt
rendelkezésre figyelemmel végzi tevékenységét. Ebben az esetben vagy a
jogszabály, vagy a társaság alapító okirata határozza meg az
önkormányzati társaság által ellátandó közfeladatot, amely jellemzõen
valamelyik pontosan körülírt közszolgáltatás folyamatos, illetve
rendszeres nyújtását igényli.<br>
&nbsp;&nbsp;&nbsp; Az önkormányzat által alapított, illetve irányított
társaság a gazdasági társaságokra jellemzõ formai ismérvek ellenére a
közfeladat ellátására irányuló "tartalmi" funkcióját tekintve az
önkormányzati költségvetési szerv szerepkörét tölti be. A gazdasági
társaság ilyenkor az önkormányzati feladat megvalósításáról
gondoskodik, amelyhez az önkormányzat biztosítja a feladat ellátásával
összefüggésben felmerülõ költségek, kiadások fedezetét (l. ezzel
összefüggésben az Ötv. 81. § (1) bekezdését, továbbá az államháztartás
mûködési rendjérõl szóló 217/1998. (XII. 30.) Korm. rendelet 32. §-ában
foglaltakat).<br>
&nbsp;&nbsp;&nbsp; Az önkormányzati társaság közfeladat ellátására
irányuló feladatainak meghatározása, a munka elvégzése feltételeinek
rögzítése történhet önkormányzati rendeletben, az önkormányzati
társaság létesítõ okiratában, az önkormányzat mint egyedüli tag
(részvényes) tulajdonosi döntését tartalmazó társasági határozatban.
Nem kizárt az sem, hogy a feladatkijelölés formailag, illetve
elnevezését tekintve szerzõdésben öltsön testet (a Kbt. alkalmazása
szempontjából nem az elnevezés, nem a szerzõdés léte vagy nem léte,
hanem a magánjogi megállapodás visszterhes, üzletszerû jellege a
meghatározó), fontos azonban, hogy az ún. közszolgáltatási szerzõdés
tartalma, szövegezése egyértelmûvé tegye, hogy az önkormányzati
társaság nem mint az önkormányzattal mellérendelt pozícióban lévõ
magánjogi jogalany köt szerzõdést, hanem mint olyan jogképes szervezet,
amely a Kbt. 22. §-ának (1) bekezdése alkalmazásában (a közfeladat
teljesítése során) maga is ajánlatkérõnek minõsül.<br>
&nbsp;&nbsp;&nbsp; 2. Az elõzõekben írottaktól eltérõ a helyzet abban
az esetben, ha az önkormányzat valamely, a Kbt. hatálya alá tartozó
közbeszerzés (a törvény szerinti értékhatárt meghaladó) ellenérték
fejében történõ igénybevételére kíván visszterhes magánjogi szerzõdést
kötni.<br>
&nbsp;&nbsp;&nbsp; Ekkor az ajánlatkérõnek tekintettel kell lennie
arra, hogy a visszterhes szerzõdés megkötéséhez megkívánt közbeszerzési
eljárás lefolytatásától a Kbt. 29. § (2) bekezdés h) pontja alapján
csak akkor lehet eltekinteni "...ha a szolgáltatást a 22. § (1)
bekezdésében meghatározott ajánlatkérõk valamelyike jogszabály alapján
fennálló kizárólagos jog alapján nyújtja". A Kbt. 4. §-ának 13. pontja
a kizárólagos jogot a következõk szerint határozta meg: "Kizárólagos
jog: jogszabály, illetõleg közigazgatási határozat alapján egy vagy
csak korlátozott számú szervezet (személy) jogosultsága meghatározott
tevékenység folytatására, illetõleg cselekményre, összhangban az
Európai Közösséget létrehozó szerzõdéssel; kivéve, ha e törvény másként
rendelkezik (166. §)".<br>
&nbsp;&nbsp;&nbsp; A kivétel alkalmazásának együttes feltételei tehát
az alábbiak:<br>
&nbsp;&nbsp;&nbsp; 2.1. az Európai Közösséget létrehozó szerzõdéssel
összhangban álló, jogszabályon alapuló kizárólagos jog fennállása,
továbbá<br>
&nbsp;&nbsp;&nbsp; 2.2. az érintett megrendelés a Kbt. szerint
szolgáltatásmegrendelésnek minõsül és<br>
&nbsp;&nbsp;&nbsp; 2.3. e szolgáltatást olyan szervezet nyújtja az
önkormányzatnak, amely maga is a Kbt. 22. § (1) bekezdése alapján a
Kbt. alanyi hatálya alá tartozó ajánlatkérõ.<br>
&nbsp;&nbsp;&nbsp; A szolgáltatásmegrendelés fogalmát a Kbt. 27. §-a
határozza meg. Eszerint: "A szolgáltatás megrendelése - árubeszerzésnek
és építési beruházásnak nem minõsülõ - olyan visszterhes szerzõdés,
amelynek tárgya különösen valamely tevékenység megrendelése az
ajánlatkérõ részérõl."<br>
&nbsp;&nbsp;&nbsp; A Kbt. szerinti definíció tartalommal való
kitöltését segíti az ún. Közös Közbeszerzési Szójegyzék, vagyis az a
nómenklatúra, amelynek alkalmazásával a közbeszerzési hirdetményekben a
közbeszerzések tárgyát meg kell adni, illetve határozni (l. a
közbeszerzésekre vonatkozó nómenklatúráról szóló 19/2004. (IV. 28.) IM
rendeletet). E nómenklatúrát jelenleg a Közös Közbeszerzési
Szójegyzékrõl (CPV) szóló - a bizottság 2151/2003/EK rendeletével
módosított - 2195/2002/EK európai parlamenti és tanácsi rendelet
tartalmazza. Ugyancsak irányt mutat e tekintetben a Központi
Statisztikai Hivatal által kiadott Szolgáltatások Jegyzéke (SZJ), amely
egyben tartalmi leírásokat ad az egyes szolgáltatási kategóriákhoz.<br>
&nbsp;&nbsp;&nbsp; A Kbt. 28. §-a további eligazítással szolgál a
konkrét közbeszerzés megfelelõ beszerzési típusba történõ
besorolásához. Így a 28. § (1) bekezdése értelmében, amennyiben a
szerzõdés több - egymással szükségszerûen összefüggõ - közbeszerzési
tárgyat is magában foglal, a meghatározó értékû közbeszerzési tárgy
szerint kell a szerzõdést minõsíteni. A 28. § (2) bekezdése rögzíti
továbbá, hogy az árubeszerzést és a szolgáltatásmegrendelést egyaránt
magában foglaló szerzõdés akkor minõsül szolgáltatásmegrendelésnek, ha
a szolgáltatás értéke meghaladja az árubeszerzés értékét.<br>
&nbsp;&nbsp;&nbsp; Az elõzõekre tekintettel tehát a 29. § (2) bekezdés
h) pontja alapján csak azon beszerzések kerülnek ki a Kbt. hatálya
alól, amelyek az elõbbiekre tekintettel szolgáltatásmegrendelésnek
minõsülnek. Így a kivétellel nem terjed ki az árubeszerzésekre és az
építési beruházásokra, amely azonban nem zárja ki azt, hogy maga az
önkormányzati intézmény a kivételi körbe tartozó
szolgáltatásmegrendelés teljesítése során - a Kbt. rendelkezéseivel
összhangban - árubeszerzéseket, építési beruházásokat stb. valósítson
meg.<br>
&nbsp;&nbsp;&nbsp; 3. Amennyiben az 1-2. pontban írtak nem állnak fenn,
úgy a helyi önkormányzatnak a Kbt. tárgyi hatálya alá tartozó
visszterhes magánjogi szerzõdései megkötése érdekében - csakúgy, mint a
központi közigazgatás szervezeteinek - a Kbt. rendelkezéseivel
összhangban versenyeztetnie kell az ajánlattevõket, tekintet nélkül
arra, hogy azok között található-e olyan társaság, amelynek kizárólagos
tulajdonosa maga az önkormányzat.<br>
</div>
<br>
</body>
</html>
