<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1643/2004)
</h2>
<br>1024 Budapest, Margit krt. 85.
<br>Ikt.sz.: D. 666/10/2003.
<br>
<br>Tárgy: a HÉROSZ Rt. és a Középületépítõ Rt. jogorvoslati kérelme Esztergom Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A HÉROSZ Építõipari Rt. (1095 Budapest, Hídépítõ u. 1-12., képviseli: dr. Dékány László ügyvéd, 1052 Budapest, Fehér hajó u. 8-10. III/7., a továbbiakban: I. r. kérelmezõ) és a Középületépítõ Rt. (1056 Budapest, Molnár u. 19., a továbbiakban: II. r. kérelmezõ) jogorvoslati kérelmét, melyet Esztergom Város Önkormányzata (2500 Esztergom, Széchenyi tér 1., képviseli.: dr. Kovács Marianne ügyvéd, 1065 Budapest, Bajcsy-Zsilinszky u. 29. II. 4., továbbiakban: ajánlatkérõ) "A Vaszary Kolos Kórházban 30 ágyas szemészeti és fül-orr-gége mátrix osztály kialakítása a meglévõ 1469,73 m 2 hasznos alapterületû tetõtér beépítésével a manuális pavilon IV. emeletén" tárgyú közbeszerzési eljárása ellen a nyújtottak be, a Döntõbizottság
<br>
<br>elutasítja.
<br>
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül kereset tel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2003. október 29-én részvételi felhívást tett közzé a Közbeszerzési Értesítõ 44. számában tárgyalásos eljárás megindítására a rendelkezõ részben írt tárgyban.
<br>A felhívás 2. b) pontjában az eljárás alkalmazásának feltételeként azt az indoklást adta, hogy a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdésének a) pontja alapján kezdeményezte az eljárást, mivel a megelõzõ nyílt eljárás a Kbt. 60. § (1) bekezdés d) pontja alapján eredménytelen volt, és az ajánlati felhívásnak és dokumentációnak a közbeszerzés tárgyára vonatkozó feltételei nem változtak meg.
<br>A felhívás 4. pontjában ajánlatkérõ közölte, hogy a meghívni kívánt ajánlattevõk keretszámát háromban jelöli meg.
<br>A 12. pontban ajánlatkérõ már elõre kiválasztott cégként a Stabil Építõ Kft.-t és I. r. kérelmezõt nevesítette.
<br>A 13. pontban az "Egyéb információk" között azt is jelezte ajánlatkérõ, hogy részvételi dokumentációt nem biztosít a jelentkezõk számára. Ugyanitt rögzítette azt is, hogy a részvételi jelentkezések elbírálását követõen a részvételre jelentkezõk közül alkalmasnak minõsített, a keretszámnak megfelelõ számú jelentkezõt az eredményhirdetés napján közvetlenül hívja fel ajánlattételre. Itt került az is kikötésre, hogy ajánlatkérõ az ajánlattételre felhívottak részére ajánlati dokumentációt bocsát rendelkezésre, amely 100 000 Ft + 25 000 Ft áfa ellenérték átutalását követõen vehetõ át ajánlatkérõnél. Azt is tartalmazza az elõírás, hogy az ajánlati dokumentáció részét képezi az ajánlatkérõ által készített vállalkozási és adásvételi szerzõdés.
<br>A 2003. november 23-i részvételi jelentkezési határidõig a már kiválasztottakon kívül jelentkezést nyújtott be a Royal Bau Kft. és II. r. kérelmezõ is.
<br>A részvételi jelentkezések elbírálását követõen 2003. december 1-jén az ajánlatkérõ kihirdette a részvételi eljárás eredményét, mely szerint mind a négy jelentkezés érvényes, és a jelentkezõk az alkalmassági követelményeknek mind megfeleltek.
<br>Ajánlatkérõ döntése szerint a Stabil Kft.-t, az I. r. kérelmezõt és a Royal Bau Kft.-t kérte fel az ajánlati felhívás egyidejû megküldésével ajánlattételre.
<br>Ezen ajánlati felhívás 4. pontja szerint a pénzügyi fedezet egy részét az Esztergom, Irinyi u. 8. sz. alatt található, 2935 m 2 alapterület û, jelenleg kórház, szakrendelõ és véradóállomás funkciójú, önkormányzati tulajdonú ingatlan képzi, melynek forgalmi értékére ajánlattevõ ajánlatot tehet.
<br>I. r. kérelmezõ által 2003. december 2-án feltett kérdésre ajánlatkérõ írásos válaszában közölte, hogy az ingatlan forgalmi értékére az ajánlati felhívásban és a dokumentáció részét képezõ értékforgalmi szakvéleményben szereplõ ártól eltérõ ajánlatot is lehet tenni.
<br>Az ajánlattételi határidõig a Stabil Kft. és a Royal Bau Kft. nyújtott be ajánlatot. Az ajánlatok értékelését követõen ajánlatkérõ a felhívásának megfelelõen 2003. december 18-án hirdette ki az eljárást lezáró döntését - melyet a képviselõ-testület hozott meg -, mely szerint az eljárás nyertese a Stabil Kft. lett, bruttó 149 millió forintos árajánlatával.
<br>A felhívásnak megfelelõ idõpontban, 2003. december 29-én a nyertes ajánlattevõvel a szerzõdés aláírásra került oly módon, hogy a szerzõdésben a vállalkozó vállalta, hogy az ajánlatkérõ által felajánlott ingatlant 66 millió forint összegben elfogadja.
<br>I. r. kérelmezõ a 2003. december 13-án benyújtott hiányos jogorvoslati kérelmét a Döntõbizottság felhívására 2003. december 15-én kiegészítve, kérte az ajánlatkérõ jogsértõ magatartásának megállapítását és ideiglenes intézkedéssel a közbeszerzési eljárás felfüggesztését. Kérte továbbá, hogy a Döntõbizottság hívja fel ajánlatkérõt a törvény szabályainak megfelelõ eljárásra, illetve kérte az ügyben tárgyalás tartását is.
<br>Kérelmét azzal indokolta, hogy megítélése szerint a közbeszerzési eljárás megindítása pénzügyi fedezet hiányában jogszabálysértõ, a Kbt. tételes rendelkezéseivel és alapelveivel ellentétes. Ajánlatkérõ megsértette a Kbt. 32. § (2) bekezdését, valamint a 24. § (1) és (2) bekezdésében foglalt verseny tisztaságára és az esélyegyenlõségre vonatkozó alapelveket is. Véleménye szerint jogsértõ az ajánlatkérõ ajánlati felhívása is, mert nem rendelkezett ajánlatkérõ a beszerzés tárgyához és értékéhez igazodó pénzügyi fedezettel. Jogorvoslati kérelmét a tárgyaláson megismert információk alapján kiegészítette azzal, hogy ajánlatkérõ akkor is jogsértést követett el, amikor a Döntõbizottság által faxon 2003. december 19-én továbbított ideiglenes intézkedés ellenére a szerzõdést a nyertesnek kihirdetett ajánlattevõvel 2003. december 29-én megkötötte.
<br>Jogorvoslati kérelmének összegzéseként azt jelölte meg, hogy ajánlatkérõ jogsértése a Kbt. 32. § (2) bekezdésén alapul, mivel ajánlatkérõ egy korábbi - fedezethiány miatt már eredménytelenné nyilvánított - nyílt eljárás után indított tárgyalásos eljárást.
<br>Sérelmezte azt is, hogy az ajánlatkérõ a tárgyalásos eljárás részvételi felhívásában nem tett említést arról, hogy a nyílt eljárásban megfogalmazott elvárásának megfelelõen, a tárgyalásos eljárásban az ingatlan beszámításával kívánja a beszerzés ellenértékének egy részét biztosítani. Erre tekintettel I. r. kérelmezõ a részvételi felhívásból arra következtethetett, hogy ajánlatkérõ a pénzügyi fedezetét kiegészítette, tehát új eljárás indítása már a megfelelõ pénzügyi fedezet rendelkezésre állása mellett történt. Kifejtette azt az álláspontját is, hogy a pénzügyi fedezet rendelkezésre állása csak akként biztosítható, ha ajánlatkérõnek rendelkezésre áll legalább az opcióként ajánlott ingatlan értéke. A Kbt. 24. §-ában megfogalmazott alapelvek megsértésének indokaként azt jelölte meg, hogy megítélése szerint ajánlatkérõ jogszabálysértõen az írásban feltett kérdésüket nem a valós tartalmának megfelelõen válaszolta meg és nem a valós tartalomnak megfelelõen tájékoztatta az ajánlattevõket, mivel e válaszban az került rögzítésre, hogy "akár érkezhet olyan ajánlat is", amely esetén a rendelkezésre álló fedezet elegendõ az ellenszolgáltatás teljesítéséhez.
<br>A jogorvoslati ügy tárgyalásán azt is nyilatkozta, hogy azért nem nyújtottak be ajánlatot a részükre megküldött ajánlati felhívás ellenére, mert a felhívás kézhezvételekor szembesültek azzal a ténnyel, hogy ajánlatkérõ a felhívásban megjelölt ingatlant is be kívánja számítani az ellenszolgáltatás értékébe.
<br>II. r. kérelmezõ 2003. december 17-én nyújtott be jogorvoslati kérelmet a Döntõbizottsághoz. Ebben sérelmezte, hogy annak ellenére, hogy a részvételi jelentkezése érvényes volt és alkalmasságát is bizonyította, ajánlatkérõ mégsem hívta fel ajánlattételre, és ennek indokát nem adta meg a Kbt. elõírásainak megfelelõen.
<br>Fentiekre tekintettel kérte a jogsértés megállapítását és ajánlatkérõ kötelezését arra, hogy az eljárásba vonja be. Kérte az ügyben tárgyalás tartását is.
<br>Kérelmét a tárgyaláson kiegészítette, hogy álláspontja szerint azzal is jogsértést követett el ajánlatkérõ, hogy a részére faxon, majd postai úton megküldött ideiglenes intézkedés ellenére a szerzõdést a nyertesnek kihirdetett ajánlattevõvel 2003. december 29-én megkötötte. Sérelmezte továbbá, hogy a részvételi felhívás nem tartalmazta az ingatlan-átruházási szándékot. Elõadta, hogy errõl a tényrõl I. r. kérelmezõ kérelmének kézhezvételekor - a tértivevény szerint - 2003. december 23-án értesült.
<br>Kérelme indoklásául azt is megjelölte, hogy az ajánlatkérõnek a közbeszerzési eljárásban egyenlõ elbírálás elve alapján ismertetnie kellett volna azt a pontrendszert, elbírálási rendszert, amely alapján döntését a részvételre jelentkezés vonatkozásában meghozta.
<br>A Döntõbizottság a jogorvoslati kérelmek alapján indult eljárásokat 2003. december 18-án egyesítette.
<br>A Döntõbizottság 2003. december 19-én a D. 666/4/2003. számú határozatában ideiglenes intézkedés alkalmazásával a közbeszerzési eljárás felfüggesztését rendelte el.
<br>E határozatot a Döntõbizottság ugyanezen a napon postai úton tértivevénnyel kézbesítette az ügyben részt vevõ felek részére, és ugyanezen a napon az ajánlatkérõ számára a 33-as körzet 542-099 számú faxra is továbbította, mely hívószám az ajánlatkérõ részvételi felhívásában lett megjelölve.
<br>Ajánlatkérõ írásos észrevételében és a tárgyaláson kérte a jogorvoslati kérelmek elutasítását.
<br>I. r. kérelmezõ kérelmét elsõdlegesen kérte ügyfélképesség hiánya miatt elutasítani tekintettel arra, hogy álláspontja szerint azzal, hogy a HÉROSZ Rt. az ajánlati dokumentációt nem vásárolta meg és ajánlatot sem nyújtott be, ezzel nem minõsül olyan személynek, akinek jogát vagy jogos érdekét az általa végzett tevékenység vagy mulasztás sértené vagy veszélyeztetné. Másodlagosan a kérelemmel kapcsolatosan elõadta, hogy ajánlatkérõ az ajánlati felhívás 4. pontjában részletezte a pénzügyi ellenszolgáltatás feltételeit, mely szerint az ellenszolgáltatás teljesítése részben pénzben (ajánlatkérõ és a kórház költségvetésében elkülönítve), részben pedig a felhívásban megjelölt 2935 m 2 alapterületû, jelenleg kórház, szakrendelõ és vérellátó állomás funkciójú 1/1 arányú önkormányzati tulajdonú ingatlan tulajdonjogának átruházásával történik a beszerzés tárgyát képezõ felújítási munkák hiba- és hiánymentes mûszaki átadás-átvételi eljárását követõ 8 napon belül. Itt nyilatkozta azt is, hogy az ingatlan forgalmi értékét az ajánlatkérõ által készíttetett ingatlanforgalmi szakvélemény bruttó 118 097 500 Ft összegben határozta meg. Azt is elõadta, hogy ajánlatkérõ lehetõvé tette, hogy az ajánlattevõ ajánlatot tehessen a szakvéleményben írott ingatlan forgalmi értékére.
<br>Álláspontja szerint a fentiekre tekintettel ajánlatkérõ a fedezettel rendelkezett, mivel a beszerzés tárgyának elõre látható költségeirõl - mûszaki szakember bevonásával - elõzetes költségbecslést végzett, és ennek megfelelõen került ajánlatkérõ, illetve a kórház költségvetésében elkülönítve az ellenszolgáltatás pénzbeni része. Nyilatkozata szerint ezen felül számítandó a természetben szolgáltatandó ingatlan is.
<br>Véleménye szerint nem helytálló az a kérelmezõi álláspont, mely a felhívás közzétételekor az ajánlatkérõnek rendelkezésére kell hogy álljon az ingatlan becsült forgalmi értéke pénzben is. Azt is nyilatkozta, hogy I. r. kérelmezõnek a kérdés feltevését követõen adott válaszban azt is megírták, hogy csak az ajánlatok felbontását, illetve a tárgyalás lefolytatását követõen - tárgyaláson fenntartott vagy módosított konkrét ajánlatok ismeretében - állapítható meg, hogy az ajánlatkérõ rendelkezésére álló anyagi fedezet megfelelõ-e. A közbeszerzési tárgyalások lefolytatását követõen bebizonyosodott ajánlatkérõ számára, hogy az elõzetes költségvetés becslése megalapozott volt, tekintettel arra, hogy mind a Stabil Kft., mind a Royal Bau Rt. ajánlattevõk olyan kedvezõ árajánlatot tettek és az ingatlan forgalmi értékét is számukra elõnyösen számították be, mely alapján az ellenszolgáltatás pénzben biztosítandó része elegendõnek bizonyult.
<br>Fentiekre tekintettel kérte I. r. kérelmezõ kérelmének elutasítását, figyelemmel arra, hogy a Kbt. elõírásaival összhangban megfelelõ anyagi fedezet birtokában indították meg a közbeszerzési eljárásukat.
<br>II. r. kérelmezõ kérelmével kapcsolatosan ajánlatkérõ a tárgyaláson elõadta, hogy mind a négy részvételre jelentkezõ megfelelõen bizonyította alkalmasságát, és részvételi jelentkezése is érvényes volt. Tekintettel arra, hogy az ajánlati felhívásukban a felhívni szánt ajánlattevõk keretszámát háromban jelölték meg, valamint arra, hogy II. r. kérelmezõ egy korábbi tárgyalásos eljárásban az ajánlata benyújtását követõen nem kívánt további tárgyalást folytatni ajánlatkérõvel, döntött valószínûleg az arra jogosult testület, hogy a felhívásban eredetileg meghívott két ajánlattevõn túl a Royal Bau Rt.-t kérik fel harmadikként ajánlattételre és nem II. r. kérelmezõt. Álláspontja szerint, amikor döntésüket a részvételi eljárás eredményérõl kihirdették, akkor a hármas keretszámra hivatkozással megfelelõen megindokolták azt, hogy döntésük alapját e tény képezte. A jogorvoslati ügy tárgyalásán e döntésének alátámasztásaként, illetve II. r. kérelmezõ kérelmének az elutasítása indokául hivatkoztak arra is, hogy valójában a Kbt. indoklási kötelezettséget nem ír elõ a számukra.
<br>Az ügyben érdekelt felek a jogorvoslati eljárás során sem írásban, sem a tárgyaláson érdemi észrevételt nem terjesztettek elõ.
<br>A Döntõbizottság a rendelkezésére álló iratokból, dokumentumokból, a felek által írásban és a tárgyaláson szóban elõterjesztett nyilatkozatokból megállapította, hogy mindkét jogorvoslati kérelem megalapozatlan az alábbiak szerint.
<br>A Kbt. 70. § (1) bekezdésének a) pontja azt tartalmazza, hogy az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a nyílt vagy a meghívásos eljárás - a Kbt. 60. § (1) bekezdésének e) vagy f) pontjában foglaltak kivételével - eredménytelen volt, feltéve, hogy a felhívásnak, illetõleg a dokumentációnak a közbeszerzés tárgyára vonatkozó feltételei idõközben nem változtak meg;
<br>A Kbt. 71. § (1) és (2) bekezdése úgy rendelkezik, hogy:
<br>"(1) A tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a Kbt. 70. § (1) bekezdésének a) és e) pontja, valamint (3) bekezdésének a) pontja szerinti esetekben kell - a 9. számú mellékletben meghatározott minta szerinti - hirdetménnyel az ajánlattevõket részvételre felhívnia.
<br>(2) A tárgyalásos eljárás során nem áll fenn az ajánlatkérõnek, illetve az ajánlattevõnek a 48-50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely ne tette volna lehetõvé tárgyalásos eljárás tartását. Ha az ajánlatkérõ az eljárás eredményét kihirdette, a szerzõdést a felhívás (illetve a dokumentáció) és az ajánlat eredményhirdetéskori tartalma szerint kell megkötni."
<br>A Kbt. 71. § (4) bekezdésének d) pontja azt tartalmazza, hogy a tárgyalásos eljárásban az ajánlattevõk részére közvetlenül megküldött ajánlati felhívásnak tartalmaznia kell az ajánlatkérõ pénzügyi ellenszolgáltatásának a feltételeit.
<br>A fentebb hivatkozott Kbt. 70. § (1) bekezdés a) pontja alapján megállapítható, hogy I. r. kérelmezõ azon kérelmi eleme, miszerint ajánlatkérõ felhívása jogsértõ lett volna, hirdetménnyel induló tárgyalásos közbeszerzési eljárásban nem helytálló tekintettel arra, hogy a közbeszerzés tárgyára vonatkozó feltételek nem változtak meg az újabb közbeszerzési eljárásban. A közbeszerzés tárgya az eredménytelenül zárult nyílt eljárásban is és a jogorvoslati eljárás tárgyát képezõ tárgyalásos eljárásban és a kórház fül-orr-gége osztályának kialakítása volt. A fedezet kérdése a közbeszerzés tárgyát nem érinti, bár megállapítható, hogy ajánlatkérõ úgy a nyílt, mint a jelen közbeszerzési eljárásban fedezetként ingatlant kívánt felhasználni az ellenszolgáltatás részeként.
<br>A Döntõbizottság megvizsgálta az ajánlatkérõ Közbeszerzési Értesítõben megjelenõ felhívását és megállapította, hogy az mindenben megfelel a Kbt. 71. § (1) bekezdésében hivatkozott 9. sz. mellékletnek, tehát ajánlatkérõ e kérdéskörben is eleget tett törvényi kötelezettségének, és minden olyan adatot feltüntetett a részvételi felhívásában, melyet a hivatkozott törvényi rendelkelés számára kötelezõen elõír.
<br>A Kbt. 26. § (5) bekezdése szerint a tárgyalásos eljárásban ajánlatkérõ az általa kiválasztottakkal szabadon tárgyal a szerzõdés feltételeirõl. E szabályt összevetve és együtt értelmezve a Kbt. 71. § fentebb idézett (2) bekezdésével a Döntõbizottság arra az álláspontra jutott, hogy ajánlatkérõ a tárgyalásos eljárásban jogszerûen tárgyalt a felkínált és elõzetesen értékbecslésnek alávetett ingatlan vonatkozásában annak áráról, illetve annak beszámíthatóságáról, hisz maga a Kbt. rendelkezése mondja azt ki, hogy a tárgyalásos eljárásban nem áll fenn az ajánlattevõnek a Kbt. 48. § és 50. § szerinti kötöttsége, de ez nem járhat azzal, hogy az eljárás alapján megkötött szerzõdés olyan jellemzõjében, illetve körülményben térjen el beszerezni kívánt tárgyától, amely nem tette volna lehetõvé tárgyalásos eljárás tartását.
<br>E kérdést megvizsgálva megállapítható, hogy a tárgyalásos eljárás - többek között - egyik célja az, hogy ajánlatkérõ szabadon tárgyalhasson bizonyos szerzõdési feltételekrõl úgy, hogy a közbeszerzés tárgya idõközben nem változhat.
<br>Tény, hogy a jelen közbeszerzési eljárás során a beszerzés tárgya nem változott meg a korábban beszerezni kívánt közbeszerzési tárgyhoz képest, így az ajánlatkérõ a beszerzés értékébe beszámítani kívánt ingatlan becsült értékétõl eltérõ ajánlatot is elfogadhatott. Jelen esetben bruttó 66 millió forint értéket.
<br>Ebbõl következõen a Döntõbizottság álláspontja szerint nem sérült a törvény, így elfogadható az az ajánlatkérõi álláspont, hogy a mintegy 120 millió forintra becsült ingatlan vételáraként elfogadott ajánlattevõi összeg és az ajánlatkérõnek rendelkezésére álló 50, illetve 45 millió forint készpénz megfelelõ fedezetet nyújtott a tervezett beruházás végrehajtásához. Tény az is, hogy ennek megfelelõen került megkötésre a szerzõdés a nyertesnek kihirdetett ajánlattevõvel 2003. december 29-én.
<br>I. r. kérelmezõ kérelmének az alapelvekre vonatkozó sérelmét is megalapozatlannak tartotta a Döntõbizottság, hisz nem sérült sem a verseny tisztasága, sem az esélyegyenlõség alapelve, mert ajánlatkérõ a részvételi felhívását nyilvánosan tette közzé.
<br>Ajánlati felhívását az alkalmasnak minõsített ajánlattevõk közül a keretszámnak megfelelõen három ajánlattevõ részére megküldte, és abban minden olyan adatot rögzített, amit a törvény a számára kötelezõen elõír a Kbt. 71. § (4) bekezdésében.
<br>Ajánlatkérõnek a részvételi felhívásban nem kell kötelezõen megjelölnie, viszont az alkalmasnak minõsített és ajánlattételre felhívott ajánlattevõknek kiküldött felhívásban már közölnie kell a pénzügyi ellenszolgáltatás feltételeit, nevezetesen azt, hogy ajánlatkérõ az ellenszolgáltatás összegébe a felajánlott ingatlan elfogadható ellenértékét is beszámítja, erre tekintettel a Döntõbizottság megállapította, hogy II. r. kérelmezõ e kérelmi eleme is megalapozatlan. Az eljárás során megállapítást nyert az, hogy ez a követelmény maradéktalanul érvényesült a közbeszerzési eljárásban, így az alapelvek sérelme sem állapítható meg tekintettel arra, hogy ajánlatkérõ a részére feltett kérdésre adandó választ a feleknek a törvényben elõírt módon megküldte.
<br>II. r. kérelmezõ kérelmével kapcsolatosan a Döntõbizottság azért látja megalapozatlannak a jogorvoslati kérelmet, mert - II. r. kérelmezõ által sem vitatottan - megállapításra került az a tény, hogy ajánlatkérõ keretszámként hármat jelölt meg a részvételi felhívásában és ennek eleget is tett akkor, amikor ajánlati felhívását ennyi jelentkezõnek kiküldte. Az sem vitatható a jogorvoslati eljárás során lefolytatott vizsgálat alapján, hogy ajánlatkérõ mind a négy részvételre jelentkezõt, köztük II. r. kérelmezõt is alkalmasnak találta ajánlattételre, és a részvételi jelentkezésüket is megfelelõnek ítélte, nem állapította meg azok érvénytelenségét.
<br>A Kbt. 63. § és 64. §-a tartalmazza a két szakaszból álló eljárások közös szabályait. Ezen belül a Kbt. 63. § (8) bekezdése úgy rendelkezik, hogy a két szakaszból álló eljárás részvételi szakaszában a 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.
<br>Fentiekre figyelemmel megállapítható, hogy a Kbt. 54. §-a szerint az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie és azt a Kbt. 61. § (7) bekezdésére is tekintettel kell megküldeni az érintetteknek.
<br>Kérelmezõ által sem vitatottan megállapította a Döntõbizottság, hogy jelen közbeszerzési eljárásban az ajánlatkérõ II. r. kérelmezõ részvételi jelentkezését érvényesként kezelte és II. r. kérelmezõt ajánlattételre alkalmasnak nyilvánította. Nem született olyan döntés, ami ezekkel ellentétes, így a fenti rendelkezés értelmében a hármas keretszámra való hivatkozáson túli indokolási kötelezettsége ajánlatkérõnek II. r. kérelmezõ vonatkozásában nem állt fenn arra utaló konkrét törvényi rendelkezés hiányában.
<br>A Döntõbizottság a jogorvoslati eljárás során megvizsgálta az ideiglenes intézkedés kézhezvételének körülményeit. A tárgyalást követõen ajánlatkérõ által beküldött iratokból megállapítást nyert az, hogy ajánlatkérõ faxkészüléke a kérdéses idõpontban javítás alatt állt, amit az errõl becsatolt javítási számlával igazolt ajánlatkérõ. Az is megállapítható volt a visszaérkezõ tértivevények alapján, hogy ajánlatkérõ úgy a II. r. kérelmezõ által kezdeményezett jogorvoslati eljárásról szóló értesítést, mint az ideiglenes intézkedést az év végi karácsonyi, illetve újévi ünnepekre tekintettel csak 2004. január 5-én vette kézhez postai küldeményként.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a jogorvoslati kérelmeket, mint megalapozatlant a Kbt. 88. § (1) bekezdés a) pontja szerint elutasította.
<br>A Döntõbizottság a költségek viselésérõl a Kbt. 88. § (1) bekezdésének h) pontja alapján rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 23.
<br>
<br>Dr. Bíró László s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br><br></body></html>