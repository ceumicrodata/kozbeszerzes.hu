<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (1585/2004)
</h2>
<br>
<br>3.Kf.27.196/2003/7.
<br>
<br>A Fõvárosi Ítélõtábla a dr. Kökény László ügyvéd (Petneházy és Társai Ügyvédi Iroda, 1111 Budapest, Bercsényi u. 9.) által képviselt NEPTUN Könyvvizsgáló és Pénzügyi Tanácsadó Kft. (1181 Budapest, Vándor S. u. 13.) I. r. és a Fõvárosi Önkormányzat Szerb Tanítási Nyelvû Óvoda, Általános Iskola, Gimnázium és Diákotthon (1074 Budapest, Rózsák tere 6-7.) II. r. felpereseknek a dr. Csanádi Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat bírósági felülvizsgálata iránt indult perében a Fõvárosi Bíróság 2003. január 21. napján kelt 13.K.32.252/2002/4. számú ítélete ellen a felperesek által 5. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét a per fõtárgya tekintetében helybenhagyja. A perköltségre vonatkozó részében azzal egészíti ki, hogy a II. r. felperes kereseti illetékét az állam viseli.
<br>Kötelezi az I. r. és II. r. felpereseket, hogy 15 napon belül egyenként fizessenek meg az alperesnek 30 000-30 000 (harmincezer-harmincezer) forint másodfokú perköltséget.
<br>A II. r. felperes fellebbezési illetékét az állam viseli.
<br>Az ítélet ellen fellebbezésnek helye nincs.
<br>
<br>INDOKOLÁS
<br>
<br>A felperesek között 2001. november 21-én megbízási szerzõdés jött létre, amelyben az I. r. felperes vállalta közbeszerzési eljárás keretében a II. r. felperes bútorozási és járulékos beszerzési igényének a bonyolítását. Közzététel nélküli tárgyalásos eljárás útján kívánták - még 2001-ben - a közbeszerzési eljárást lebonyolítani, de az alperes az eljárás során hozott döntéseket megsemmisítette. Ilyen elõzmények után változatlan tárgyban - I-III. csoportra bontva - bútorok, különbözõ felszerelések és informatikai, híradástechnikai eszközök beszerzésére nyílt közbeszerzési eljárás keretében került sor. A közbeszerzési eljárás közzététele 2002. április 3-án megtörtént. A kitûzött eredményhirdetés idõpontja 2002. június 3-a volt. Az eljárás bonyolításában részt vett az I. r. felperes megbízási szerzõdésben kapcsolattartó személyként megnevezett könyvvizsgálója is.
<br>Az eredményhirdetés kitûzött idõpontjában az ajánlatkérõ képviselõje a megjelenteket arról tájékoztatta, hogy technikai okok miatt az eredményhirdetésre csak a következõ napon kerül sor. Így az eljárás eredményének kihirdetése 2002. június 4-én történt meg, az összegzés kiküldése az érintetteknek megtörtént.
<br>Az egyik ajánlattevõ fordult jogorvoslati kérelemmel az alpereshez - többek között - kifogásolva a késedelmes eredményhirdetést. Az alperes D.347/11/2002. számú határozatában megállapította, hogy az a II. r. felperes megsértette a közbeszerzésekrõl szóló 1995. évi XL. törvény (a továbbiakban: Kbt.) 55. § (2) bekezdését, ezért az I. r. felperest - amely társaság az eredményhirdetés szabálytalanságáért felelõsségét elismerte - 1 M Ft bírsággal sújtotta.
<br>A felperesek határozat felülvizsgálatára irányuló keresetét az elsõfokú bíróság elutasította. Ítéletének indokolásában kifejtette, hogy a közbeszerzési eljárás - ellentétben a felperesi hivatkozással - 2002. január 1. napját követõen indult, így a közzétételkor hatályos jogszabályok alkalmazása jogszerû volt. Az eredményhirdetés elhalasztására vonatkozó szabályoknak a felperesek eljárása nem felelt meg, a halasztás indokául felhozott érvek és az a körülmény, hogy az ajánlattevõket hátrány nem érte a jogsértés bekövetkezésének szempontjából, közömbös. A jogsértés következménye volt a bírság kiszabása, melynek mértékét az alperes a törvényi keretek között megfelelõen mérlegelve határozta meg.
<br>Az elsõfokú bíróság ítélete ellen a felperesek nyújtottak be fellebbezést annak megváltoztatását, az alperes határozatának hatályon kívül helyezését, a jogkövetkezmények alóli mentesítést és az alperes perköltség fizetésére kötelezését kérték. Arra hivatkoztak, hogy a perbeli közbeszerzési eljárást megelõzõen a perbeli beszerzésre közzététel nélküli tárgyalásos eljárást kezdeményeztek, amely ellen az alperes elnöke hivatalból eljárást kezdeményezett, így a beszerzéshez kapott összeg felhasználása 2001. december 31-ig nem történt meg. IIyen elõzményeket követõen került sor a nyílt eljárás megindítására. Az I. r. felperes felelõssége azonban a 2001. november 21-i szerzõdés, és csak a 2001. évi szabályok szerint állt fenn. A Kbt. szabályai idõközben szigorodtak, amelyre nézve a felperesek között létrejött szerzõdés megfelelõ rendelkezést nem tartalmaz. A II. r. felperes igazgatójától származó 2002. május 13-i megbízásra is figyelemmel az I. r. felperesnek a perbeli beszerzésre nem volt megbízása, az I. r. felperes felelõsségét csak a 2001-ben érvényben lévõ szabályok szerint ismerte el. A felperesek utaltak arra is, hogy az alperes a jogorvoslati kérelmet az alkalmatlanná minõsítés tekintetében nem találta alaposnak. Ismét hivatkoztak arra, hogy az egynapos késedelem semmiféle hátrányt nem okozott az ajánlattevõknek.
<br>Az alperes ellenkérelmében az elsõfokú ítélet helybenhagyását és perköltségének megállapítását kérte. Arra hivatkozott, hogy a 2002. január 1. napjától hatályos jogszabályokat kellett alkalmazni, így nem volt mérlegelésre lehetõség a bírság kiszabásának kérdését illetõen. Az I. r. felperes nyilatkozatában nem tett olyan korlátozást, hogy csak a felperesek között létrejött megbízási szerzõdés keretei között ismerné el a felelõsségét.
<br>A fellebbezés nem alapos.
<br>Az elsõfokú bíróság a tényállást helyesen állapította meg, és helytálló az abból levont jogi következtetése is, azt a másodfokú bíróság megismételni nem kívánja. A fellebbezésben foglaltakkal kapcsolatban a Fõvárosi Ítélõtábla a következõkre kíván rámutatni.
<br>A pénzügyeket szabályozó egyes jogszabályok módosításáról szóló 2001. évi LXXIV. törvény 151. § (1) bekezdése módosította a Kbt. 88. § (1) bekezdés f) pontját. Rendelkezéseit a 175. § (1) bekezdése szerint a hatálybalépését - 2002. január l. napját - követõen megkezdett beszerzésekre és az azokkal kapcsolatban kérelmezett, kezdeményezett vagy hivatalból indított jogorvoslati eljárásokra kell alkalmazni. Helyesen hivatkozott az elsõfokú bíróság arra, hogy a perbeli beszerzés a Kbt. 32. § (1) bekezdése alapján a közzététellel indult, ezért a közzététel napjához igazodóan a 2002. január 1. napja után hatályos jogszabályi rendelkezéseket kellett alkalmazni. E szempontból közömbös, hogy a felperes beszerzési igénye korábban keletkezett, és egy másik típusú közbeszerzési eljárást korábban - eredménytelenül - kezdeményezett. Az az eljárás nyilvánvaló módon valamilyen formában lezárult, hiszen egy újabb - a perbeli - eljárás megindítására került sor. A jogszabály nem kellõ ismerete a felpereseket a felelõsség alól nem mentesíti. A közöttük létrejött megbízási szerzõdés tartalma csak annyiban vehetõ figyelembe, hogy e szerzõdés alapján kerülhetett sor a jogorvoslati eljárásban a felelõsségi rend megállapítására. Erre nézve a jogorvoslati eljárás során felvett jegyzõkönyv (3. oldal 5-6. bekezdés) egyértelmû nyilatkozatot tartalmaz. Nem volt vitatott az sem az eljárás korábbi szakaszában, hogy a beszerzés bonyolítója az I. r. felperes volt. Ezt az I. r. felperes által utóbb hivatkozott, a II. r. felperes igazgatójától származó megbízólevél sem cáfolta, tekintve, hogy a szervezeten belüli, a közbeszerzési eljárás bonyolítására vonatkozó megbízás a felperesek között fennálló megbízási jogviszonyt nem befolyásolja. A beszerzés iratai (bontási jegyzõkönyv stb.) alapján megállapítható volt, hogy az eljárás az I. r. felperes mint bonyolító képviselõjének jelenlétében és részvételével zajlott. A felperesek, minden további, a megbízási jogviszonyból eredõ kérdést végsõ soron polgári peres úton tisztázhatnak. Helyesen hivatkozott a
<br>rra az elsõfokú bíróság, hogy önmagában a Kbt. 55. § (2) bekezdésének sérelme - függetlenül a jogsérelemmel okozott joghátránytól - megalapozta a Kbt. 88. § szerinti jogkövetkezmények alkalmazását. A Kbt. szankciórendszerét tekintve a felperesek terhére megállapított jogsértés, bírság és az igazgatási szolgáltatási díj megfizetésére kötelezõ rendelkezés jogszerû alkalmazását nem teheti kétségessé az a körülmény sem, hogy a kérelmezõ jogorvoslati kérelme csak kisebb részt volt alapos. Kizárólag a bírság összegének a törvényi keretek közötti meghatározása jelenthet az alperes számára mérlegelési szabadságot, a minimumbírság kiszabásától azonban ilyen és hasonló esetekben sem tekinthet el. A Kbt. 88. § (1) bekezdés h) pontja szerint kizárólag a jogsértés hiánya indokolhatja a kérelmezõ költségekben marasztalását, így az igazgatási szolgáltatási díj megfizetésére kötelezõ rendelkezés is a jogszabályoknak megfelelt.
<br>Mindezekre figyelemmel a másodfokú bíróság az elsõfokú bíróság ítéletét a per fõtárgya tekintetében fenti kiegészítésekkel a Pp. 253. § (2) bekezdése alapján helybenhagyta.
<br>A felperesek fellebbezése sikertelen volt, ezért a Pp. 78. § (1), (2) és a 79. § (1) bekezdése alapján kötelesek az alperes jogi képviseletével felmerült másodfokú perköltség viselésére.
<br>A másodfokú bíróság észlelte, hogy az elsõfokú bíróság elmulasztott a kereseti illeték viselésérõl rendelkezni, és a felperesek által lerótt kereseti illetékre vonatkozó indokolás elírást tartalmaz. Az II. r. felperes 9000 forint, az I. r. felperes 60 000 forint kereseti, az I-II. r. felperesek 60 000 forint fellebbezési illetéket leróttak. Az illetékekrõl szóló 1990. évi XCIII. törvény (a továbbiakban: Itv.) 5 .§ (1) bekezdés c) pontja alapján a II. r. felperes személyes illetékmentes, a terhére számítandó kereseti és fellebbezési illetéket az Itv. 59. § (1) bekezdésére figyelemmel a költségmentességrõl szóló 6/1986. (VI. 26.) IM rendelet 14. §-a alapján az állam viseli. Az I. r. felperes köteles a kereseti és a fellebbezési illeték viselésére az Itv. 39. § (3) bekezdésének c) pontja, a 47. § (1) bekezdése és a költségmentességrõl szóló 6/1986. (VI. 26.) IM rendelet 13. § (2) bekezdése szerint. Az I. r. felperes az Itv. 62. § (1) bekezdésének rendelkezése ellenére a törvényes mértéket meghaladóan illetéket rótt le, ezért 50 000 forint kereseti és 36 000 forint fellebbezési illetéket az Itv. 80. § (1) bekezdés f) pontja alapján a Fõvárosi Illetékhivataltól visszaigényelhet.
<br>
<br>Budapest, 2004. január 28.
<br>
<br>Dr. Sára Katalin s. k., Dr. Matheidesz Ilona s. k.,
<br>a tanács elnöke, elõadó bíró bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>