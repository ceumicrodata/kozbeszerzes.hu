<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>MAGYAR KÖZTÁRSASÁG LEGFELSÕBB BÍRÓSÁGA mint másodfokú bíróság (1584/2004)
</h2>
<br>Kpkf. III.37.821/2002/2.
<br>
<br>A Magyar Köztársaság Legfelsõbb Bírósága az Oppenheim és Társai Ügyvédi Iroda (Budapest, Károlyi M. u. 12.) által képviselt Strabag Építõ Kft. felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata iránt indított perében a Fõvárosi Bíróság 2002. április 2. napján meghozott L3.K.30.9247200272. számú végzése ellen a felperes részérõl 3. sorszám alatt benyújtott fellebbezés folytán az alulírott helyen és napon - tárgyaláson kívül - meghozta a következõ
<br>
<br>VÉGZÉST:
<br>
<br>A Legfelsõbb Bíróság az elsõfokú bíróság végzését helybenhagyja.
<br>Kötelezi a felperest, hogy 15 nap alatt fizessen meg az alperesnek 5000 (ötezer) Ft másodfokú perköltséget.
<br>Ez ellen a végzés ellen fellebbezésnek nincs helye.
<br>
<br>INDOKOLÁS
<br>
<br>Az alperes a D.50/8/2002. számú határozatával az 1957. évi IV. törvény (a továbbiakban: Áe.) 37. §-ának (1) bekezdése alkalmazásával - a Fõvárosi Bíróság elõtt folyamatban levõ 12.K.32.000/2001. számú per jogerõs befejezéséig - a jogorvoslati eljárást felfüggesztette.
<br>A felperes keresetében kérte az alperes eljárást felfüggesztõ határozatának bírósági felülvizsgálatát.
<br>Miután álláspontja szerint az alperes felfüggesztõ határozata azt jelenti, hogy nem tesz eleget eljárási kötelezettségének, ezért keresetében kérte, hogy a bíróság az Áe. 4. §-ának (5) bekezdése alapján kötelezze az alperest az eljárás folytatására.
<br>Az elsõfokú bíróság végzésével a felperes keresetlevelét a Pp. 130. § (1) bekezdésének b) pontja alapján idézés kibocsátása nélkül elutasította. Megállapította a bíróság, hogy az alperes eljárást felfüggesztõ határozata a felperes jogorvoslati kérelmének érdemi elbírálásáról döntést nem tartalmazott, erre figyelemmel a határozat bírósági felülvizsgálatára jogszerû lehetõség nincs.
<br>A felperes az elsõfokú bíróság végzése elleni fellebbezésében kérte annak megváltoztatását, az alperes kötelezését a közbeszerzési eljárás folytatására, illetõleg amennyiben erre nincs lehetõség, akkor utasítsa a Fõvárosi Bíróságot, hogy a felperes által az Áe. 4. § (1) és (5) bekezdése alapján elõterjesztett kérelme tárgyában döntsön. Álláspontja szerint az alperes téves tájékoztatása a bírósági jogorvoslat lehetõségérõl még jogi képviselõvel eljáró felek esetén sem szolgálhat az igényt érvényesítõ fél hátrányára; ezek alapján a Fõvárosi Bíróság a felperes keresetét köteles lett volna elbírálni. Elõadta végül, hogy az elsõfokú bíróság nem döntött azon kérelme tárgyában, amelyet az Áe. 4. §-ának (1) és (5) bekezdése alapján terjesztett elõ; ezzel az eljárásával a bíróság megsértette a Pp. kérelemhez kötöttségének elvét, s egyben a Pp. 124. § (1) bekezdését.
<br>Az alperes ellenkérelmében az elsõfokú bíróság végzésének helybenhagyását kérte.
<br>A fellebbezés nem alapos.
<br>Amint az elsõfokú bíróság is helyesen állapította meg végzése indokolásában, az alperes eljárást felfüggesztõ határozata nem érdemi döntés, ezért bírósági felülvizsgálatára az Áe. 72. §-ának (1) bekezdése értelmében nincs törvényes lehetõség. Az a körülmény, hogy az alperes a bírósági felülvizsgálatról téves tájékoztatást adott, nem teszi felülvizsgálhatóvá az érdemi döntést nem tartalmazó határozatot.
<br>A Legfelsõbb Bíróság megjegyzi, hogy jelen eljárásnak nem volt tárgya a felperes Áe. 4. §-ára alapított kérelmének elbírálása, a Legfelsõbb Bíróságnak a felperes elsõfokú bíróság végzése elleni fellebbezése tárgyában kellett határoznia.
<br>Mindezek alapján a Legfelsõbb Bíróság az elsõfokú bíróság végzését a Pp. 259. §-a szerint alkalmazandó 253. §-ának (2) bekezdése alapján helybenhagyta.
<br>A pervesztes felperes a Pp. 78. §-ának (1) bekezdése alapján kötelezte a Legfelsõbb Bíróság az alperes másodfokú perköltségének a megfizetésére.
<br>
<br>Budapest, 2004. január 27.
<br>
<br>Dr. Kozma György s. k., Dr. Kárpáti Zoltán s. k.,
<br>tanácselnök elõadó bíró
<br>
<br>Dr. Madarász Gabriella s. k.,
<br>bíró
<br><br></body></html>