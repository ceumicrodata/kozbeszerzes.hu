<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>LEGFELSÕBB BÍRÓSÁG (1594/2004)
</h2>
<br>Kf.IV.37.054/2002/4. szám
<br>
<br>A Magyar Köztársaság Legfelsõbb Bírósága a dr. Simon Zsuzsanna ügyvéd (4026 Debrecen, Péterfia u. 2.) által képviselt FVM Magyar Közösségi Agrárcentrum Kht. (1055 Budapest, Kossuth L. tér 11.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott határozat bírósági felülvizsgálata iránt indult perben a Fõvárosi Bíróság 13.K.31.720/2001/2. számú ítélete ellen a felperes részérõl 7. sorszám alatt elõterjesztett fellebbezés elbírálása folytán az alulírott napon - tárgyaláson kívül - meghozta az alábbi
<br>
<br>ÍTÉLETET:
<br>
<br>A Legfelsõbb Bíróság az elsõfokú bíróság ítéletét helybenhagyja.
<br>Kötelezi a felperest, hogy fizessen meg az alperesnek 15 nap alatt 10 000 (tízezer) forint másodfokú perköltséget.
<br>A le nem rótt fellebbezési eljárási illetéket az állam viseli.
<br>Az ítélet ellen további fellebbezésnek nincs helye.
<br>
<br>INDOKOLÁS
<br>
<br>Az elsõfokú bíróság által megállapított tényállás szerint a felperes a Földmûvelésügyi és Vidékfejlesztési Minisztérium kizárólagos tulajdonában álló, önálló költségvetéssel nem rendelkezõ közhasznú társaság, amelynek feladatkörébe tartozik különbözõ mezõgazdasági, élelmiszer-ipari, nemzeti és külföldi szakmai vásárokon történõ magyar részvétel megvalósítása.
<br>Az FVM Agrárrendtartási Hivatala 2001. április 9-én kelt levelében engedélyezte a felperes részére, hogy több külföldi kiállítás lebonyolításához szükséges - hirdetmény közzététele nélküli - tárgyalásos közbeszerzési eljárást kezdjen. A felperes - mint ajánlatkérõ - 2001. április 19-én hirdetmény közzététele nélküli tárgyalásos eljárást indított a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdés c) pontja alapján, amelyrõl az alperes elnökét írásban tájékoztatta. A felperes a tárgyalásos eljárási fajta választását azzal indokolta, hogy a kiállítások idõpontjaival és a lefolytatandó eljárások idõszükségletével kapcsolatban pontos ismeretekkel rendelkezett, de a Kbt. 32. § (2) bekezdése szerinti anyagi fedezet csak a program jóváhagyásának idõpontjától állt rendelkezésre.
<br>Az alperesi döntõbizottság elnöke hivatalból jogorvoslati eljárást kezdeményezett.
<br>Az alperes 2001. március 23-án kelt D.274/5/2001. számú határozatával megállapította, hogy a felperes - mint ajánlatkérõ - megsértette a Kbt. 26. § (1) bekezdésének második fordulatára tekintettel a Kbt. 70. § (1) bekezdés c) pontját, ezért 1 millió forint bírságot szabott ki.
<br>A felperes keresetében az alperes határozatának hatályon kívül helyezését és az alperes új eljárásra kötelezését kérte.
<br>Az elsõfokú bíróság ítéletével a felperes keresetét elutasította.
<br>Az ítélet indokolása szerint a tárgyalásos eljárást az ajánlatkérõ csak akkor alkalmazhatja, ha a rendkívüli sürgõsség elõre nem látható okból állott elõ, és ez az ok nem az ajánlatkérõ mulasztására vezethetõ vissza. Hangsúlyozta, hogy a felperesnek - a 13.K.36.518/2000. számú perben tett nyilatkozatára is figyelemmel - legalább hat hónappal korábban tudomása volt a kiállítások megrendezésének idõpontjairól, és több kiállítás közül választhatott. A kiállításokon való részvétel szándékáról, a részvételre és a költségekre vonatkozó minisztériumi engedélyeztetés kezdeményezésérõl a felperes dönt, e tevékenységének idõbeliségét az FVM nem szabályozza, ezért a felperes elõre nem látható okból elõálló rendkívüli sürgõsségre - mint a tárgyalásos eljárás választásának indokára - eredményesen nem hivatkozhat.
<br>Az elsõfokú bíróság azt az álláspontját fejtette ki, hogy a felperestõl elvárható, miszerint valamely kiállításon való részvételi szándékáról olyan idõpontban döntsön, amely elegendõ idõt biztosít számára - az FVM engedélyeztetési eljárására is figyelemmel - a nyílt közbeszerzési eljárás lefolytatására.
<br>Összességében megállapította, hogy a felperes nem volt jogosult a Kbt. 70. § (1) bekezdés c) pontja alapján tárgyalásos közbeszerzési eljárás indítására, ezért az alperes jogszerûen marasztalta el.
<br>Az elsõfokú bíróság ítélete ellen a felperes nyújtott be fellebbezést, amelyben annak megváltoztatását és a keresetnek helyt adó döntés meghozatalát a keresetben elõírtak alapján kérte.
<br>A felperes keresetében arra hivatkozott, hogy nincs önálló költségvetése, feladatait csak az FVM jóváhagyása után végezheti, a kiállítások megszervezésére csak 2001. április 9-én kapott utasítást. Állítása szerint a közbeszerzési eljárás korábbi megkezdését az a körülmény akadályozta, hogy nem rendelkezett a szerzõdés teljesítését biztosító anyagi fedezettel.
<br>Hivatkozott arra, hogy az engedélyezés megtörténte után - tehát 2001. április 9-ét követõen - haladéktalanul intézkedett a közbeszerzési eljárás megindításáról; ezért mulasztást nem követett el, kötelezettséget nem szegett meg.
<br>Kifogásolta azt is, hogy az alperes nem tett eleget tényállás-tisztázási kötelezettségének, mert nem vizsgálta, hogy a kiállítások megrendezésének idõpontja a felperes számára mikor vált ismertté.
<br>Álláspontja szerint nem lehet azt kijelenteni, hogy a kiállítások idõpontjáról megrendezésük elõtt legalább egy évvel a felperes információval rendelkezett volna.
<br>Az alperes fellebbezési ellenkérelmében az elsõfokú bíróság ítéletének helybenhagyását kérte, hivatkozással arra, hogy az elõre nem látható okból elõálló rendkívüli sürgõsség esete a perbeli ügyben nem állapítható meg, mert a felperes számára a beszerzés szándéka több hónappal elõbb elõzetesen ismert volt, a részvételhez szükséges engedélyezési eljárást kellõ idõben mégsem kezdeményezte.
<br>A fellebbezés nem alapos.
<br>A Kbt. 70. § (1) bekezdés c) pontja szerint az ajánlatkérõ akkor alkalmazhat tárgyalásos eljárást árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.
<br>A kiállítások idõpontjáról való tudomásszerzés vonatkozásában a tényállás-tisztázási kötelezettség elmulasztását kifogásoló keresetet az elsõfokú bíróság azzal az indokkal utasította el, hogy a felperesnek - a 13.K.36.518/2000. számú perben tett nyilatkozatából megállapíthatóan - a kiállítások megrendezésének idõpontjáról legalább hat hónappal korábban tudomása volt. A felperes fellebbezésében az elsõ fokú ítélet e körben tett megállapítását nem kifogásolta, csupán a keresetben felhozott indokokra hivatkozott; keresetében pedig csupán az alperes eljárását sérelmezte, a bíróság által e körben értékelt körülményt értelemszerûen nem.
<br>A leírtakra figyelemmel a tudomásszerzés vonatkozásában - érdemi fellebbezési indok hiányában - a Legfelsõbb Bíróság a fellebbezést alaptalannak találta.
<br>A Kbt. 70. § (1) bekezdés c) pontjának alkalmazása vonatkozásában a Legfelsõbb Bíróság utal arra, hogy a következetes bírói gyakorlat szerint a felperes nem hivatkozhat eredményesen ajánlatkérõi mulasztás hiányára, amennyiben pontosan elõre látható volt a rendkívüli sürgõsség esetleges bekövetkezte, éppen a pénzügyi tervezés, költségvetés, engedélyeztetési eljárás menete, jelentkezési határidõk nyilvánvaló ismerete miatt. A felperes mulasztását nem menti a Kbt. 32. § (2) bekezdésének nyílt eljárásra vonatkozó azon szabálya sem, hogy ajánlati felhívást csak akkor tehet közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll. A fentiekben megjelölt, elõre látható körülmények folytán ugyanis a felperesnek módjában állt az engedélyeztetési eljárás korábbi kezdeményezése, vagy az a lehetõség, hogy megfelelõ biztosítékról gondoskodjon.
<br>A fentiekre figyelemmel a Legfelsõbb Bíróság a felperes fellebbezését alaptalannak találta, és az elsõ fokú ítéletet a Pp. 253. § (2) bekezdése alapján helybenhagyta.
<br>A Legfelsõbb Bíróság a Pp. 78. § (1) bekezdése alapján kötelezte a felperest az alperes másodfokú perköltségének megfizetésére.
<br>A le nem rótt fellebbezési eljárási illetéket a felperes személyes költségmentessége folytán a 6/1986. (VI. 26.) IM rendelet 14. §-a értelmében az állam viseli.
<br>
<br>Budapest, 2004. január 21.
<br>
<br>Dr. Buzinkay Zoltán s. k., Dr. Darák Péter s. k.,
<br>tanácselnök elõadó bíró
<br>
<br>Dr. Fekete Ildikó s.k.,
<br>bíró
<br>
<br>
<br><br></body></html>