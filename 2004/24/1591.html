<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1591/2004)
</h2>
<br>1024 Budapest, Margit krt. 85.
<br>Ikt.sz.: D.683/16/2003.
<br>
<br>Tárgy: a Várfalvi Kft. jogorvoslati kérelme a Gyõr-Moson-Sopron Megyei Állami Közútkezelõ Kht. közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Várfalvi Kft. (4024 Debrecen, Varga u. 478., képviseli: dr. ifj. Horváth Tibor ügyvéd - továbbiakban: kérelmezõ) jogorvoslati kérelmét, - melyet a Gyõr-Moson-Sopron Megyei Állami Közútkezelõ Kht. (9022 Gyõr, Batthyány tér 8., képv.: dr. Terényi Katalin ügyvéd - továbbiakban: ajánlatkérõ) 2600 tonna útszóró só szállítása 2004. évre tárgyú közbeszerzési eljárása ellen indított - a Döntõbizottság elutasítja.
<br>A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2003. december 10-i számában a rendelkezõ részben megjelölt beszerzés tárgyában.
<br>A felhívás 3. a) pontja szerint négy üzemmérnökségre kell leszállítani az összesen 2600 tonna útszóró sót, közülük háromra 600 tonnát, egyre 800 tonnát.
<br>Ajánlatkérõ az ajánlattevõ mûszaki alkalmassága igazolására a felhívás 11. a) pontjában - többek között - elõírta
<br>- referencianyilatkozat alapján az elõzõ legfeljebb 3 év legjelentõsebb szállításainak ismertetését, különös tekintettel az útszóró só beszerzésére, szállítására, amely tartalmazza a szállítás évét, a megrendelõ adatait, az ellenszolgáltatás összegét és az információt nyújtó személy nevét, elérhetõségét,
<br>- mûszaki-technikai felszereltség (saját, bérelt vagy lízingelt szállító jármûvek) leírását.
<br>A 11. b) pont második bekezdésében közölte, hogy alkalmatlannak minõsül a szerzõdés teljesítésére az ajánlattevõ és a teljesítésbe a beszerzés 10 százalékát meghaladó mértékben igénybe venni kívánt alvállalkozó, ha nem rendelkezik az utóbbi 3 évben legalább évi 5000 tonna útszóró só beszerzésére és szállítására vonatkozó, igazolt szakterületi vagy önkormányzati referenciákkal, a hatodik bekezdés szerint pedig akkor, ha nem rendelkezik a feladat teljesítéséhez alkalmazni kívánt legalább 2 fõ saját állományú, fõfoglalkozású, 5 év szakmai gyakorlattal rendelkezõ tehergépjármû-vezetõvel.
<br>A 16. pontban az egyéb információk között közölte, hogy "az ajánlattevõnek önállóan (jelen eljárásban bevonni kívánt alvállalkozók nélkül) kell kielégíteni az alkalmassági szempontokat."
<br>A felhívás 6. a) pontja értelmében az ajánlattételi határidõ: 2004. január 7.
<br>Az ajánlati dokumentáció tartalmazta az ÚT2-2.401/1999. Útügyi Mûszaki Elõírást, valamint nyilatkozatmintákat, referenciára vonatkozó táblázatot.
<br>A dokumentációt a kérelmezõ, a Suller Kft., a Magyar Plastiroute Kft. és a Solinwest Kft. vásárolta meg.
<br>Kérelmezõ december 23-án jogorvoslati kérelmet terjesztett elõ a Döntõbizottsághoz. Sérelmezte a felhívás 11. b) pont második és hatodik bekezdésében kikötött alkalmassági feltételt, kérte ezek megsemmisítését. Álláspontja szerint az 5000 tonna útszóró sóra elõírt referencia túlzott a beszerzendõ 2600 tonnához képest.
<br>A 2 fõ saját állományú tehergépjármû-vezetõre vonatkozó elõírás sérti az ajánlattevõk esélyegyenlõségét, kizárja az ajánlattételbõl azokat, akik a teljesítéshez teljesítési segédet vesznek igénybe. A szerzõdésszerû teljesítésnek nem feltétele a saját állományú gépkocsivezetõ, a kikötés tehát indokolatlan.
<br>A Döntõbizottság D.683/5/2003. sz. alatt ideiglenes intézkedést hozott, a közbeszerzési eljárást felfüggesztette.
<br>Ajánlatkérõ észrevételében és a jogorvoslati eljárásban 2004. január 21-én tartott tárgyaláson kérte a jogorvoslati kérelem elutasítását.
<br>Elsõdlegesen a kérelmezõ ügyfélképessége hiányára hivatkozott. Elõadta, hogy kérelmezõ a Fõvárosi Bíróság 3.K.35.234/2000/3. számú, 2001. május 11-én jogerõre emelkedett ítéletével megállapítottan három év idõtartamra hamis adatszolgáltatás miatt eltiltásra került a közbeszerzési eljárásokban való részvételtõl, az ítélet jogerõre emelkedésétõl a 3 év még nem járt le.
<br>A felhívás kérelmezõ által sérelmezett pontjaira nézve közölte:
<br>Az 5000 tonna útszóró só nem nagyságrenddel több mennyiségû, mint a 2600 tonna. 2001. évben a kiszórt útszóró só 5110 tonna volt, az éves igénye tehát azonos az alkalmassági feltétel szerinti mennyiséggel.
<br>A szakterületi referencia alatt az országos közutak, helyi utak és magánutak síkosság mentesítésére történõ szállításokat tekinti, e referenciát azért kötötte ki alkalmassági feltételként, mert a jelen közbeszerzési eljárás kifejezetten utak síkosságmentesítésére alkalmas só szállítására indult.
<br>A 2 fõ saját alkalmazású gépjármûvezetõvel való rendelkezés azért szükséges, mert tapasztalata szerint rendkívül sürgõs esetekben a vállalkozó csak saját alkalmazású gépjármûvezetõvel tudja haladéktalanul leszállítani a szükséges mennyiségû útszóró sót.
<br>A jogorvoslati eljárásban tartott tárgyaláson kérelmezõ kifogásolta, hogy ajánlatkérõ 2004. január 7-én 400 tonna útszóró sóra vonatkozóan ajánlatot kért az ajánlati dokumentációt megvásárlóktól, tõle viszont nem. Egyben kifogásolta, hogy ez az ajánlatkérés közbeszerzési eljárás mellõzésével történõ beszerzésre irányult.
<br>Ajánlatkérõ a kifogásra közölte, hogy a 400 tonna útszóró só értéke alatta marad a közbeszerzési értékhatárnak, így ezt közbeszerzési eljárás lefolytatása nélkül is be lehet szerezni. Azért vált szükségessé a beszerzés, mert közbeszerzési eljárását a Döntõbizottság felfüggesztette, és nincs raktáron elegendõ útszóró sója a havazás bekövetkezésére.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>A Döntõbizottság elsõdlegesen a kérelmezõ ügyfélképességét vizsgálta.
<br>A Kbt. 79. § (2) bekezdése alapján a Döntõbizottság eljárása kérelemre vagy hivatalból indul.
<br>A (3) bekezdés elõírja: "A kérelmet az ajánlatkérõ, az ajánlattevõ vagy olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti."
<br>Kérelmezõ abból a célból vásárolta meg az ajánlati dokumentációt, hogy a közbeszerzési eljárásban ajánlatot tegyen, kérelme tehát ajánlattevõi minõségben elõterjesztett kérelemnek tekintendõ.
<br>A Kbt. 46. § (1) bekezdés d) pontja alapján azonban nem lehet ajánlattevõ, aki "korábbi, három évnél nem régebben lezárult - közbeszerzési eljárásban általa a valóságnak megfelelõen ismert, de ettõl eltérõen közölt adatot (a továbbiakban: hamis adat) szolgáltatott és ezért az eljárásból kizárták, illetõleg a hamis adat szolgáltatását a bizottság vagy a bizottsági határozat bírósági felülvizsgálata esetén a bíróság jogerõs és végrehajtható határozatával megállapította."
<br>A rendelkezésbõl megállapítható, hogy hamis adatszolgáltatás miatt egy ajánlattevõt kizárhat:
<br>a) az ajánlatkérõ,
<br>b) a Döntõbizottság,
<br>c) a bíróság.
<br>A kizárás idõtartama 3 év.
<br>Az eljárásból való 3 év idõtartamig tartó kizártság kezdõ idõpontja eltérõen alakul az a)-c) pontok szerinti esetekben.
<br>Ha az ajánlatkérõ zárja ki az ajánlattevõt a közbeszerzési eljárásból és e döntés ellen az ajánlattevõ nem kér jogorvoslatot, akkor a kizárás hatálya a közbeszerzési eljárás lezárulása napján áll be, ez a nap a 3 év kezdõ idõpontja. A Kbt. 61. § (5) bekezdése értelmében a közbeszerzési eljárás a 6. sz. mellékletben meghatározott minta szerinti hirdetmény (tájékoztató) közzétételével, ha a szerzõdéskötés késõbb történik, azzal zárul le.
<br>A jogvita tárgyát képezõ tényállás szerint kérelmezõ jogorvoslatot kért ajánlatkérõ kizárást kimondó döntése ellen.
<br>Az ajánlatkérõ által hivatkozott 3.K.35.2341200013. számú, 2001. május 11-én jogerõre emelkedett bírósági ítélet a Baranya Megyei Állami Közútkezelõ Kht. ajánlatkérõ közbeszerzési eljárása ellen a Várfalvi Kft. benyújtott kérelme alapján indult jogorvoslati eljárásban hozott D.310/11/2000. számú, 2000. augusztus 21-én kelt döntõbizottsági határozat bírósági felülvizsgálata iránti perben született. Az ítéletben a bíróság helyben hagyta a Döntõbizottság határozatát, miszerint ajánlatkérõnek a Várfalvi Kft. kizárását kimondó döntése helytálló volt.
<br>A kérelmezõ ügyfélképessége vizsgálata körében további eldöntendõ kérdés, hogy az ajánlatkérõ döntése elleni jogorvoslati eljárás kérelmezése esetén hogyan alakul a közbeszerzési eljárásban való részvételtõl kizártság kezdõ idõpontja.
<br>Jogorvoslati eljárás indítása esetén kérdésessé válik az ajánlatkérõ döntése helytállósága, függõ jogi helyzet keletkezik a kizártság fennállása vagy fenn nem állása tekintetében; így nem lehet azt mondani; hogy az ajánlattevõ el van tiltva a közbeszerzési eljárásban való részvételtõl, de azt sem, hogy nincs eltiltva. Az eltiltás kezdõ idõpontja tehát kétséges.
<br>Ha a határozat az ajánlatkérõ döntése helytállóságát állapítja meg és a kizárt ajánlattevõ nem kéri a határozat bírósági felülvizsgálatát, akkor az eltiltás az ajánlatkérõi döntésre visszamenõ hatállyal beáll, a kezdõ idõpont ez esetben a közbeszerzési eljárás lezárulásának a Kbt. 61. § (5) bekezdése szerint számított idõpontja.
<br>A Döntõbizottság határozata bírósági felülvizsgálata iránt indult peres eljárás esetén az eltiltás kezdõ idõpontját a következõ rendelkezések alapulvételével lehet megállapítani:
<br>A Kbt. 90. § (2) bekezdése szerint a keresetlevél benyújtásának a határozat végrehajtására nincs halasztó hatálya. Ennek a rendelkezésnek ún. tevõleges magatartás esetén van jelentõsége, mint pl. a bírság, kérelmezõi költségek megfizetése.
<br>A kizárás nem tevõleges magatartásra irányul, sõt kifejezetten a tevõleges magatartástól - az ajánlattételtõl - való tartózkodást elõíró határozati rendelkezés, így az eltiltás jogkövetkezmény hatálybalépettségére nézve a Kbt. 90. § (2) bekezdése nem ad eligazítást. A kezdõ idõpont megállapításához ezért további rendelkezéseket kell felhívni.
<br>A Kbt. 1995. évi XL. törvénnyel létrehozott rendelkezéseit módosító 1999. évi LX. törvény 42. § (4) bekezdése így szól: "A Kbt. e törvény 25. §-ával módosított 46. §-a (1) bekezdésének c) pontját az e törvény hatálybalépését követõen elkövetett, majd jogerõs és végrehajtható döntõbizottsági vagy bírósági határozattal megállapított hamis adatszolgáltatás esetén kell alkalmazni."
<br>Ez a rendelkezés tehát kimondja, hogy az ajánlatkérõ által hamis adatszolgáltatás miatt alkalmazott, a közbeszerzési eljárásban való részvételtõl való eltiltottság jogkövetkezmény csak akkor hatályos, ha az ajánlattevõ kizárását a Döntõbizottság vagy a bíróság is megállapította.
<br>Ebbõl következik, hogy ha a kizárt ajánlattevõ az ajánlatkérõ döntése ellen jogorvoslati kérelmet terjeszt elõ, akkor az eltiltás kezdõ idõpontja eltolódik a Döntõbizottság határozata, illetõleg a jogerõs bírósági ítélete meghozataláig.
<br>Ajánlatkérõ által a fentiekben hivatkozott ítélet 2001. május 11-én emelkedett jogerõre, ezért kérelmezõ ettõl számított 3 évig, 2004. május 11-ig az eltiltás hatálya alatt áll, közbeszerzési eljárásban ajánlattevõként nem vehet részt.
<br>A Kbt. 80. § (4) bekezdése elõírja: "Ha a bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89-93. § szerinti jogorvoslatnak van helye."
<br>A Döntõbizottság megállapította, hogy kérelmezõ nem felel meg a Kbt. 79. § (3) bekezdése szerinti feltételnek, - nem jogosult a jogorvoslati kérelem elõterjesztésére -, ezért kérelmezõ ügyfélképessége hiánya címén a jogorvoslati kérelmet elutasította.
<br>A kérelem elutasítása folytán a Döntõbizottságnak nem kellett vizsgálnia az ajánlati felhívás egyes részeinek sérelmezésére vonatkozó kérelem megalapozottságát.
<br>A Döntõbizottság megjegyzi, hogy hivatalból való tudomása szerint kérelmezõ hamis adatszolgáltatás miatt más közbeszerzési eljárásban is kizárásra került. Ezek a következõk:
<br>- Komárom-Esztergom Megyei Állami Közútkezelõ Kht. által történt kizárás ügyében a bírósági ítélet 2001. június 26-én emelkedett jogerõre.
<br>- Pest Megyei Állami Közútkezelõ Kht. által történt kizárás ügyében a bírósági ítélet 2001. július 20-én emelkedett jogerõre.
<br>Kérelmezõ a jogorvoslati eljárásban 2004. január 21-én tartott tárgyaláson kifogásolta, hogy ajánlatkérõ a tárgyi közbeszerzési eljárása befejezése elõtt 400 tonna útszóró sóra ajánlatot kért a többi ajánlattevõtõl, azaz 400 tonna útszóró sót közbeszerzési eljárás mellõzésével kívánt beszerezni. Sérelmezte azt is, hogy ajánlatkérõ tõle nem kért ajánlatot.
<br>A Döntõbizottság álláspontja szerint kérelmezõ ez irányú kérelmét is ajánlattevõként elõterjesztett kérelemnek kell tekinteni, mert a kérelem az ajánlattevõi minõségtõl való elzárás sérelmezésére irányul.
<br>A Döntõbizottság ezért a kérelmet a fentiekben kifejtett indokok alapján a kérelmezõ ügyfélképessége hiánya miatt elutasította.
<br>A Döntõbizottság a Kbt. 76. § (1) bekezdésében biztosított jogkörében eljárva a 80. § (4) bekezdése szerint rendelkezett.
<br>A bírósági jogorvoslatot a 89. § (1) bekezdése biztosítja.
<br>
<br>Budapest, 2004. február 2.
<br>
<br>Dr. Csitkei Mária s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>