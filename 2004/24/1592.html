<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (1592/2004)
</h2>
<br>
<br>3.Kf.27.126/2003/3. szám
<br>
<br>A Fõvárosi Ítélõtábla a dr. Mészáros József jogtanácsos (4025 Debrecen, Hatvan u. 58.) által képviselt INFRA-START Kft. (4025 Debrecen, Hatvan u. 58.) felperesnek a dr. Bankó Ágnes jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2003. január 7. napján kelt 25.K.32.849/2002/3. számú ítélete ellen a felperes által 4. sorszám, az alperes által 5. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi ítélõtábla az elsõfokú bíróság ítéletét megváltoztatja és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 30 000 (harmincezer) forint együttes elsõ- másodfokú perköltséget.
<br>Kötelezi a felperest, hogy fizessen meg a Magyar Államnak - az illetékhivatal külön felhívására - 10 000 (tízezer) forint kereseti és 48 000 (negyvennyolcezer) forint fellebbezési illetéket.
<br>Az ítélet ellen fellebbezésnek helye nincs.
<br>
<br>INDOKOLÁS
<br>
<br>Hajdúnánás, Hajdúdorog Város Önkormányzata közös szennyvíztisztító telep és szennyvízcsatorna létesítése céljából kötött megállapodást. A gesztori feladatokat Hajdúnánás Város Önkormányzata (a továbbiakban: ajánlatkérõ) látta el. Az ajánlatkérõ nyílt elõminõsítési közbeszerzési eljárást indított 2002. július 24-én a közös szennyvíztisztító telep és szennyvízcsatorna-hálózat építése tárgyában. A részvételi felhívásban meghatározta a részvételre jelentkezõk szerzõdés teljesítésére alkalmatlanná minõsítésének szempontjait - a hetedik bekezdés szerint a részvételre jelentkezõ a szerzõdés teljesítésére alkalmatlan, ha éves beszámoló vagy egyszerûsített éves beszámoló, összevont (konszolidált) éves beszámoló, egyszerûsített mérleg és eredménylevezetés készítésére kötelezett részvételre jelentkezõnél a vizsgált évek közül legalább kettõ évben a saját tõkére vetített jövedelmezõségi mutatója (adózás elõtti eredmény/saját tõke) kevesebb, mint 0,2. A kilencedik bekezdés szerint a részvételre jelentkezõ a szerzõdés teljesítésére alkalmatlan, ha - egyéni vállalkozóknál - a bevallások adatai alapján 1999-2001. évek közül legalább kettõ évben a gazdálkodása veszteséges. A tizenegyedik bekezdés alapján további alkalmatlanná minõsítési szempont volt az, ha a részvételre jelentkezõ nem foglalkoztat legalább három fõ saját állományú, szakirányú (vízgazdálkodással vagy vízépítéssel kapcsolatos) felsõfokú végzettségû, az 5l/2000. (VII. 9.) FVM-GM-KöViM együttes rendeletben meghatározott felelõs mûszaki vezetõi névjegyzékbe vett, vezetésre, irányítására alkalmas személyt. Ez utóbbi bekezdés értelmezésére feltett felperesi kérdésére az ajánlatkérõ azt a választ adta, hogy a részvételi felhívás szerinti elvárás saját állományú három fõ az 51/2000. (VII. 9.) FVM-GM-KöViM együttes rendelet 1. számú melléklet (felelõs mûszaki vezetõk besorolása) II. (sajátos építményfajták) 2. (vízgazdálkodási építmények ...építési munkái) "A" kategóriának felel meg.
<br>A felperes jogorvoslati kérelmet terjesztett elõ az alperesnél többek között sérelmezve a részvételi felhívás hivatkozott bekezdéseiben megfogalmazott követelményeket. A közbeszerzésekrõl szóló 1995. évi XL. törvény (a továbbiakban: Kbt.) 24. § (2) bekezdésére, valamint a 44. § (7) bekezdésére figyelemmel kifejtette, hogy a saját tõkére vetített eredményességi mutatónak mint alkalmassági feltételnek az elõírása meghaladja a szerzõdés teljesítéséhez szükséges mértéket, továbbá azzal, hogy az egyéni vállalkozóknál csak az eredményes gazdálkodás a kritérium, míg a társas vállalkozások esetében az eredményességen felül a likviditás és jövedelmezõségi feltételek is, a felhívás sérti az esélyegyenlõség elvét. Ugyanezen jogszabályi hely alapján túlzónak tartotta a foglalkoztatottak szakirányú ismereteire megkövetelteket azzal, hogy a részvételi felhívás a jogszabálynál erõsebb és szigorúbb megfelelõsségi kritériumokat állit fel.
<br>Az alperes határozatában a felperes jogorvoslati kérelmét elutasította. A hetedik bekezdésben elõírtakkal kapcsolatosan kifejtette, nem sérült a Kbt. 44. § (7) bekezdése, mivel a beszerzés becsült értéke kb. bruttó 1,5 milliárd forint volt. Erre tekintettel az ajánlatkérõ okkal határozta meg a beruházás biztonságos megvalósulása érdekében, hogy pénzügyi-gazdasági szempontból folyamatosan stabil részvételre jelentkezõ alkalmas csak a beszerzés teljesítésére. Ennek megítélésére pedig a részvételi felhívásban meghatározott gazdasági mutatók vizsgálata a szükséges feltételek mértékéig került elõírásra. Az a körülmény, hogy az ajánlatkérõ mind az egyéni vállalkozók, mind a társas vállalkozók részvételét biztosítani kívánta, nem sérti az esélyegyenlõség elvét, ami akkor sérült volna, ha olyan dokumentumok, adatok igazolását kívánta volna meg az egyéni vállalkozóktól, amellyel adózási jellegüknél fogva nem rendelkezhetnek. A tizenegyedik bekezdésben az ajánlatkérõ a rendelet szerinti fogalmakat nem szûkítette le, a jogszabályhelyek pontosan megjelöltek, a részvételi felhívásától utóbb nem tért el, azt nem módosította, ezért nem sérült a Kbt. 63. § (6) bekezdése sem.
<br>Az alperes határozatának bírósági felülvizsgálata iránt a felperes terjesztett elõ keresetet, amelyet az elsõfokú bíróság ítéletében részben alaposnak talált, és erre tekintettel az alperes határozatát hatályon kívül helyezte és az alperest új eljárásra kötelezte. Indokolásában a hetedik, illetõleg az egyéni vállalkozókra vonatkozó kilencedik bekezdéssel kapcsolatosan kifejtette, hogy nem minõsül a 0,2%-os jövedelmezõségi mutató elõ írása jogsértõnek, azonban az alperes határozatában nem döntött a kilencedik bekezdésben meghatározott szempont jogszerûségérõl a jogorvoslati kérelem alapján. Az elsõfokú bíróság megítélése szerint helyesen hivatkozott arra a felperes, hogy a jogorvoslati eljárás során nem azt kifogásolta, hogy az alkalmatlanság meghatározására különbözõ dokumentumok alapján került sor, hanem azt, hogy ezen eltérõ dokumentumok alapján más az alkalmasság mértéke. Ez utóbbi kifogás körében az elsõfokú bíróság az eljárás megismétlését tartotta szükségesnek azzal, hogy az alperesnek azt a kérdést kell eldöntenie, hogy jogsértõ-e a kilencedik bekezdésében elõírt feltétel, figyelemmel arra, hogy a hetedik bekezdésben az ajánlatkérõ 0,2%-os eredményességi mutatót írt elõ. Ennek alapján azt kell vizsgálnia, hogy a társas vállalkozásokra és az egyéni vállalkozókra meghatározott feltétel egyenlõnek tekinthetõ-e. Nem tartotta alaposnak az elsõfokú bíróság a felperesnek a tizenegyedik bekezdés szerinti, felelõs mûszaki vezetõvel kapcsolatos kereseti kérelmét. A részvételi felhívás e részének összefüggéseiben történõ értelmezése alapján kifejtette, bár a felhívás nem egyértelmûen fogalmazott, ebbõl azonban nem feltétlenül következik, hogy az ajánlatkérõnek a feltett kérdésre adott válasza a felhívásban foglaltakat módosította volna. A zárójelbe foglalt kitételek valójában nem szûkítést, hanem a rendelet vonatkozó részére való utalást jelentették.
<br>Az elsõfokú bíróság ítélete ellen a felperes és az alperes terjesztett elõ fellebbezést.
<br>A felperes fellebbezésében az elsõfokú bíróság ítélete indokolásának megváltoztatását kérte azzal, hogy az elsõfokú bíróság a hetedik bekezdést tévesen értelmezte, így nem helytálló az a megállapítása, hogy a beszerzés magas értékére vonatkoztatva a 0,2%-os eredményességi mutató elõírása jogszerû volt. Álláspontja szerint a saját tõke nagysága a beruházás biztonságos megvalósítását segíti elõ, annak hátrányos megítélése sérti a versenysemlegesség elvét. Meglátása szerint a kifogásolt mutató egyrészt felesleges, másrészt annak mértéke a nagy saját tõkéjû cégek esetében nem függ össze az alkalmassággal. Álláspontja szerint tévesen értékelte az elsõfokú bíróság a tizenegyedik bekezdést is, mivel a vízgazdálkodással vagy vízépítéssel kapcsolatos felsõfokú végzettség sokkal szûkebb, mint a rendelet által megkövetelt végzettség, így a közzététel nélküli megváltoztatás sértette a Kbt. rendelkezéseit. A felperes azzal összefüggésben, hogy teljeskörûen pernyertes lett, kérte az ítélet perköltségre vonatkozó részének megváltoztatását is.
<br>Az alperes az elsõfokú bíróság ítéletének megváltoztatását, a felperes keresetének teljes körû elutasítását és perköltségben való marasztalását kérte fellebbezésében. Az elsõfokú ítélet marasztaló részének megállapításait tévesnek ítélte, mert az elsõfokú bíróság nem észlelte a jogorvoslati kérelem és a keresetlevél tartalma közötti eltérést a hetedik és kilencedik bekezdést kifogásoló részében. A jogorvoslati kérelem nem az eredményesség mértékét vitatta, azt a felperes elõször a keresetlevelében jelölte meg jogszabálysértésként. Ebbõl következõen az alperes a jogorvoslati eljárásban e tekintetben határozatot hozni nem tudott. A keresetlevélben felhívott újabb tartalmú jogsértés viszont nem eredményezheti a peresített határozat hatályon kívül helyezését új eljárás elrendelése mellett, tekintve, hogy az elsõfokú bíróság elõtt az alperes álláspontja erre nézve is ismert volt. Az alkalmassági mutató alkalmazása nem sértette az esély egyenlõség elvét a tekintetben sem, hogy mind az egyéni, mind a társas vállalkozásokra nézve azonos idõszakra vonatkozóan került meghatározásra az alkalmassági követelmény. A tartalmi megfelelõségére vonatkozóan az alperes részletesen indokolva levezette, hogy az eredményességi mutatónak csak az egyik összetevõje az adózás elõtti eredmény, amelynek az elõírás alapján a társas vállalkozások esetében is pozitívnak kell lennie, ugyanúgy, mint az egyéni vállalkozók esetében. Ilyen értelemben minden jelentkezõvel szemben támasztott követelmény azonos. Ez a mutató a társas vállalkozások esetében is teljesíthetõ egyforintos eredményre. Állította, hogy az eltérõ könyvvezetésre kötelezett egyéni vállalkozó és a társas vállalkozások egyes pénzügyi-számviteli adatai között nehéz koherenciát teremteni, de az egyéni vállalkozó "eredményéhez" leginkább a társas vállalkozó mérleg szerinti eredményét lehet társítani. Ebbõl következõen az esélyegyenlõség törvényi elvárásait nem sértette az ajánlatkérõ részvételi felhívása, hiszen az eltérõ gazdálkodási formában mûködõ részvételre jelentkezõre lényegébe
<br>n azonos elbírálást alkalmazott.
<br>A Fõvárosi Ítélõtábla a fellebbezéseket a Pp. 256/A. § (1) bekezdés f) pontja alapján tárgyaláson kívül bírálta el.
<br>A felperes fellebbezése alaptalan, az alperes fellebbezése az alábbiak szerint alapos.
<br>Az elsõfokú bíróság a hetedik és tizenegyedik bekezdéssel kapcsolatosan a tényállást teljeskörûen feltárta, és abból helytálló következtetést vont le. Annak jogi indokait a másodfokú bíróság megismételni nem kívánja, a felperes fellebbezésére a következõket emeli ki:
<br>Az alkalmassági feltételként megkívánt jövedelmezõségi számítási módszer a következõ: adózás elõtti eredmény osztva a saját tõkével. Az adózás elõtti eredmény pedig nem más, mint a szokásos vállalkozási eredmény (nyereség) együttese. Azt, hogy az ajánlatkérõ az adózás elõtti eredmény és a saját tõke arányát 0,2%-ban határozta meg, jogszabálysértõnek minõsíteni nem lehet, mivel az ajánlatkérõ kompetenciájába tartozik annak eldöntése, hogy az adózás elõtti eredmény és a saját tõke arányának milyen jelentõséget tulajdonít, mely az az optimális mutató, amely alapján a társaság gazdálkodását megfelelõnek ítéli a szerzõdés teljesítése. Ennélfogva nem szempont, hogy ez hátrányos-e a saját tõkét emelõ vállalkozásokra nézve vagy sem. Az adózás elõtti eredmény és a saját tõke aránya változhat. Ha a vállalkozás az adózás utáni eredményét nem veszi ki osztalékként, hanem a vállalkozásban hagyja, a mutató csökken. Ha kiveszi és így a saját tõkét nem növeli, de nõ az adózás elõtti eredménye, akkor a mutató nõni fog. Ebbõl következõen a két adat egymásra hatása mindenképpen információt ad a társaság gazdálkodását illetõen.
<br>A felperes jogorvoslati kérelmében a hetedik, kilencedik és tizenegyedik bekezdésekkel összefüggésben hivatkozott a Kbt. 24. § (2), valamint a 44. § (7) bekezdése sérelmére. Vitatta az eredményességi mutató mértékét, az alkalmassági követelmény évek szerinti elõírását és az egyéni, valamint a társas vállalkozásokat megkülönböztetõ elõírásokat. Helytállóan hivatkozott arra az alperes, hogy a jogorvoslati kérelem a kifogásolt feltétel vizsgálatát az esélyegyenlõség sérelmének vizsgálatával összefüggésben igényelte, melyet az elsõfokú bíróság álláspontjával ellentétben az alperes értékelt. A kereseti kérelem ehhez képest részletezõbb, melyhez mérten lehetõség volt az alperesi ellenkérelem beszerzésével a bírósági érdemi felülvizsgálatra. A másodfokú bíróság álláspontja szerint ennek körében az elsõfokú bíróság a tényállást teljeskörûen feltárta, azonban téves jogi következtetésre jutott. A számvitelrõl szóló 2000. évi C. törvény 2001. január 1. napján lépett hatályba. Az újra kodifikált számviteli törvény fogalmi meghatározása szerint hatálya alá a gazdálkodók tartoznak, így a társas vállalkozások is. Nem terjed ki a számviteli törvény hatálya azonban magánszemélyekre még akkor sem, ha egyéni vállalkozó, illetve egyéni cégként a cégbíróság bejegyezte. Az egyéni vállalkozók adózásáról a személyi jövedelemadóról szóló 1995. évi CXVII. törvény rendelkezik a 49/A. és a 49/B. §-i szerint. A társas vállalkozás eredménykimutatása teljesen különbözik az egyéni vállalkozókétól. Az eredménykimutatás célja, hogy bemutassa a mérleg szerinti eredmény kialakulásának tényezõit és összetevõit. A mérleg szerinti eredmény az, amely az adott üzleti év eredményébõl a vállalkozásnál maradó összeg, azaz a vagyon gyarapodása vagy csökkenése. Egy vállalkozás több lépcsõ útján jut el adózott eredmény, illetõleg legvégül a mérleg szerinti eredmény kimutatásához, ezen belül a bevétel és kiadás különbsége az üzemi (üzleti) tevékenység eredménye. Ezt az eredményt korrigálja a pénzügyi mûveletek bevétele, kiadása, mely végül eredményezi a pénzü
<br>gyi mûveletek eredményét, és az üzemi eredmény és a pénzügyi mûveletek eredménye pedig a szokásos vállalkozási eredményt. Majd a szokásos vállalkozási eredmény és a rendkívüli eredmény adja az adózás elõtti eredményt. Az adózás elõtti eredményt növelõ és csökkentõ tételek után jutunk el az adóalaphoz, amely utáni adó megfizetése jelenti a társas vállalkozásoknak az adózott eredményt. Ettõl eltérõ az egyéni vállalkozók adózási rendszere. A bevételt növelõ tételek és a bevételt csökkentõ tételek különbsége adja közvetlenül az egyéni vállalkozó eredményét, amely lehet jövedelem és lehet veszteség. Ezt korrigálva a korábbi évekrõl áthozott veszteség címén levonható összeggel jutunk el az adóalaphoz. A fentiekbõl megállapítható tehát, hogy a társas vállalkozói és az egyéni vállalkozói adózási rendszer egymástól teljesen különbözik, más fogalmakat használva és más úton jut el az eredmény számításához. E különbözõségbõl adódóan nem sérti az esélyegyenlõség elvét már az sem, ha az ajánlatkérõ mind a társas vállalkozások, mind pedig az egyéni vállalkozók esetében biztosítani kívánva a részvételi lehetõséget, az adott vállalkozási forma szerint írt elõ alkalmassági feltételeket. A két adózási rendszert összevetve - bár ez a fentebb ismertetett különbözõségekbõl adódóan csak eltérésekkel lehetséges - megállapítható, hogy az egyéni vállalkozók eredményéhez legközelebb a társas vállalkozók üzemi (üzleti) eredménye áll. Ezért a másodfokú bíróság álláspontja szerint az esélyegyenlõség elvét sem önmagában az egyes adózási formák szerinti alkalmassági feltétel meghatározása, sem annak tartalmi, illetve formai kialakítása nem sértette.
<br>Mindezek alapján a másodfokú bíróság az elsõfokú bíróság ítéletét a Pp. 253. § (2) bekezdése alapján megváltoztatta és a felperes keresetét elutasította.
<br>A pervesztes felperest a Pp. 78. § (1), (2) és a 79. § (1) bekezdése értelmében kötelezte a sikeresen fellebbezõ alperes javára elsõ- és másodfokú együttes perköltség megfizetésére.
<br>Az illetékekrõl szóló 1990. évi XCIII. törvény 39. § (3) bekezdés b) és c) pontja, a 46. § (1) bekezdése, valamint 62. § (1) bekezdés h) pontja alapján az illetékfeljegyzési jog folytán le nem rótt kereseti és fellebbezési illetéket a 6/1986. (VI. 26.) IM r. 13. § (2) bekezdése szerint a felperes köteles viselni.
<br>
<br>Budapest, 2003. december 17.
<br>
<br>Dr. Sára Katalin s. k., Szõke Mária s. k.,
<br>tanácselnök elõadó bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>