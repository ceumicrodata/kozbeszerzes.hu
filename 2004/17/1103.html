<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1103/2004)
</h2>
<br>1024 Budapest, Margit krt. 85.
<br>Ikt.sz.: D.653/8/2003.
<br>
<br>Tárgy: a Somogyi és Társa Kft. jogorvoslati kérelme a Békés Megye Képviselõ-testülete Önkormányzati Hivatala közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Somogyi és Társa Építõ és Szolgáltató Kft. (6000 Kecskemét, Tatár sor 6., a továbbiakban: kérelmezõ) által a Békés Megye Képviselõ-testülete Önkormányzati Hivatala (5600 Békéscsaba, Derkovits sor 2., megbízásából eljár: Dr. Gyebnár-Dr. Domoki Ügyvédi Iroda, 5600 Békéscsaba, Wlassich sétány 7., I. 3., a továbbiakban: ajánlatkérõ) "Békéscsaba, Békés, Gyula, Orosháza, Elek városok, továbbá Lõkösháza, Békéssámson és Kétegyháza községek közigazgatási területén belterületi vízrendezés" tárgyú közbeszerzési eljárása ellen benyújtott jogorvoslati kérelemnek részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 52. § (2) bekezdés d) pontjára tekintettel, a Kbt. 52. § (1) bekezdését, ezért ajánlatkérõnek a kérelmezõ ajánlatát érvénytelenné nyilvánító döntését megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki, a továbbiakban a jogorvoslati kérelmet elutasítja.
<br>A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi ajánlatkérõt, hogy a határozat kézhezvételétõl számított 15 napon belül kérelmezõ részére 150 000 Ft, azaz egyszázötvenezer forint igazgatási, szolgáltatási díjat fizessen meg. A jogorvoslati eljárásban ezen felül felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a rendelkezésére álló iratok és a felek nyilatkozatai alapján az alábbi tényállást állapította meg:
<br>Ajánlatkérõ 2003. július 23-án a Közbeszerzési Értesítõ 30. számában a rendelkezõ részben meghatározott tárgyú elõminõsítéses közbeszerzési eljárást indított részvételi felhívás közzétételével.
<br>Ajánlatkérõ az ajánlati felhívásban meghatározta, hogy a teljesítési határidõ 2006. november 30.
<br>Ajánlatkérõ a részvételi felhívás 9. b) pont mûszaki alkalmasság igazolása címû részének harmadik francia bekezdésében a kért adatok körében az alábbiakat határozta meg:
<br>"- Azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek."
<br>Ajánlatkérõ a részvételi felhívás 10. b) pontjában a részvételre jelentkezõnek a szerzõdés teljesítésére alkalmatlanná minõsítés szempontjai között az ötödik francia bekezdésben az alábbiakat határozta meg:
<br>"- Nem rendelkezik a beszerzés tárgyát képezõ munka elvégzéséhez szükséges szakmai végzettségû, legalább 1 fõ fõállású munkavezetõvel, aki építõmérnöki végzettséggel és legalább 5 év szakmai gyakorlattal rendelkezik."
<br>A részvételi felhívásban a részajánlat, illetve a többváltozatú ajánlattétel lehetõségét kizárta.
<br>Ajánlatkérõ részvételi dokumentációt is készített, melynek megvásárlása az eljárásban való részvétel feltétele volt és a részvételi jelentkezéshez szükséges információkat tartalmazta.
<br>A 2003. augusztus 18-i részvételi jelentkezési határidõig részvételi jelentkezést nyújtott be a kérelmezõ, a SZEVIÉP Rt., a SADE Magyarország Kft., a KEVIÉP Kft., a Strabag Rt., az OMS-Hungaria Kft., a BETONÚT Rt. és a HÓDÚT Kft.
<br>Ajánlatkérõ 2003. szeptember 30-án tartotta a részvételi szakasz eredményhirdetését, melyen kihirdette, hogy a kérelmezõ, a SZEVIÉP Rt., a SADE Magyarország Kft., a KEVIÉP Kft., a Strabag Rt., az OMS-Hungaria Kft., a BETONÚT Rt. és a HÓDÚT Kft. alkalmasak a szerzõdés teljesítésére és az általuk benyújtott részvételi jelentkezés érvényes, ennek alapján részükre az ajánlati felhívást 2003. október 7-én megküldte.
<br>Ajánlatkérõ az ajánlati felhívás 2. pontjában az alábbiakat határozta meg:
<br>"- Az ajánlatok elbírálása a Kbt. 34. § (1) bekezdés b) pontja alapján az összességében legelõnyösebb ajánlat szempontja alapján történik. Az ajánlat megítélésére szolgáló részszempontok a következõk:
<br>
<br>a) ajánlati ár (súlyszám 15)
<br>b) teljesítési határidõ (súlyszám 15)
<br>c) a dokumentáció részét képezõ szerzõdési feltételeknél kedvezõbb feltételek vállalása (súlyszám 10)
<br>
<br>Ezen belül:
<br>- jótállás, 5, max 10 év
<br>- késedelmi kötbér, 2, max 1 500 000 Ft/nap
<br>- meghiúsulási kötbér, 1, max 20%
<br>- jóteljesítési garancia, 1,
<br>- teljesítési garancia, 1,
<br>
<br>d) vállalkozói díj fizetésének ütemezése (súlyszám 3).
<br>
<br>Az egyes részszempontokra adható pontszám: 1-10.
<br>A legkedvezõbb ajánlat a maximális pontszámot kapja, a többi arányosan kevesebbet."
<br>Ajánlatkérõ a részletes ajánlati kiírás 2. oldalának utolsó elõtti és utolsó bekezdésében az alábbiakat határozta meg:
<br>"II. fejezet 11. pontjához:
<br>Az építési kivitelezési munka megkezdése alatt az ajánlatkérõ nem az építési napló megnyitását érti, hanem a kivitelezés tényleges megkezdését, és attól kezdve folyamatos megszakítás nélküli végzését.
<br>III. fejezet 13. pontjához:
<br>A kedvezõbb befejezési határidõ vállalása - kötelezõ elõfinanszírozással összehangoltan - nevesített értékelési szempont. Ez azt jelenti, hogy az ajánlatkérõ akkor is a szerzõdési feltételek 7. pontjában meghatározott ütemezés szerint köteles a vállalkozói díjat megfizetni, ha az ajánlattevõ a részvételi felhívásban 2006. november 30. napjában meghatározott teljesítési határidõnél kedvezõbb befejezési határidõt vállal."
<br>Ajánlatkérõ a részletes ajánlati kiírás 3. oldalának utolsó bekezdésében az alábbiakat határozta meg:
<br>"Ajánlattevõ készítsen munkanemenkénti megbontásban, idõtagolásban havonkénti részletességû, az egész létesítmény megvalósítását felölelõ, egyszerûsített vonalas ütemtervet.
<br>Az ütemterv folyamatvonalaira kérjük felvezetni a havonkénti tervezett átlagos létszámot, legalsó soronként pedig havonként beütemezni a pénzügyi teljesítést abszolút számmal és a teljes összeg százalékában."
<br>Ajánlatkérõ a dokumentáció részét képezõ építési, vállalkozási szerzõdési feltételek címû szerzõdés tervezet III. határidõk címû részének a 11. és 13. pontjában az alábbiakat határozta meg:
<br>"11. Megrendelõ gondoskodik arról, hogy a munkaterületet, a szerzõdéskötést követõ 60 napon belül a generálkivitelezõnek átadja. Ezt követõen a generálkivitelezõ köteles a kivitelezési munkát valamennyi település közigazgatási területén 30 napon belül egy idõben megkezdeni.
<br>
<br>13. Generálkivitelezõ feltétlen kötelezettséget vállal arra, hogy az 1. pontban meghatározott építési munkákat legkésõbb 2006. november 30. napjáig befejezi és a létesítményt a meg rendelõnek az V. fejezetben meghatározott módon átadja. A felek a befejezési határidõt fix, szigorú teljesítési határidõnek tekintik azzal, hogy a generálkivitelezõ attól csak korábban teljesíthet."
<br>Ajánlatkérõ az ajánlattevõk által feltett kérdésre adott válaszait 2003. november 12-én megküldte az ajánlattevõknek.
<br>Ajánlatkérõ az ajánlattevõk kérdéseire adott válaszaiban az alábbiakat is feltüntette:
<br>"A beruházás ajánlati árát a szerzõdési feltételek I/2. pontja szerint egy összegben meghatározott átalányáron kell megadni. A havonkénti részletességû egyszerûsített vonalas ütemtervet a szerzõdési feltételek I/1. pontjában meghatározott mûszaki tartalom szerint öblözetenkénti bontásban kell meghatározni."
<br>Válasz a 9., 10., 11. kérdésre:
<br>"Az ajánlati árat sem a szerzõdéstervezetben, sem pedig a véleményeltérési nyilatkozatban nem kell szerepeltetni. Az árra vonatkozó kikötést a nyertes ajánlattevõvel megkötésre kerülõ vállalkozási szerzõdés fogja tartalmazni. A véleményeltérést az oldalanként cégszerûen aláírt szerzõdéstervezetbe kell beépíteni az eredetitõl eltérõ betûtípussal. Az ajánlatkérõ a bontáskor ismertetésre kerülõ ajánlati áron köti meg a szerzõdést, mégpedig az összességében legelõnyösebb ajánlatban szerepelõ ár alapján."
<br>2003. november 20-ig, az ajánlattételi határidõig ajánlatot nyújtott be a SADE Magyarország Kft., a KEVIÉP Kft., az OMS-Hungária Kft., a Strabag Rt., a Hódút Kft., a Betonút Rt., a SZEVIÉP Rt., valamint a kérelmezõ.
<br>Ajánlatkérõ értékelte a benyújtott ajánlatokat, mely értékelés alapján a KEVIÉP Kft. és a kérelmezõ ajánlatának a Kbt. 52. § (2) bekezdés d) pontja szerint érvénytelenségérõl döntött.
<br>A kérelmezõ ajánlatának érvénytelenné nyilvánításáról kérelmezõt az eredményhirdetést megelõzõen 2003. december 11-én kelt levelével értesítette ajánlatkérõ, melyben a döntést az alábbiakkal indokolta:
<br>"Az érvénytelenség alapjául az a körülmény szolgált, hogy az ajánlatukban megjelölt teljesítési határidõ betartása - figyelembe véve cégük technikai, mûszaki, személyi adottságait, továbbá azt, hogy 10%-ot meghaladó mértékben alvállalkozót nem kívánnak igénybe venni - objektíve lehetetlen. A dokumentáció részét képezõ szerzõdési feltételek szerint az ajánlatkérõ a munkaterületet a szerzõdéskötést követõ 60. napon adja át. Mivel az ajánlati felhívás szerint a szerzõdéskötésre 2003. december 29-én kerülhet sor, a kivitelezés - kedvezõ idõjárási viszonyok közepette is - leghamarabb 2004. március 2-án kezdõdhet.
<br>Tekintettel a beruházás technológiai követelményeire, a közmûkiváltások hatósági eljárásainak idõigényére, a beépítendõ anyagok beszerzésének nehézségeire, valamint arra a körülményre, hogy a kiírás szerint valamennyi településen egyszerre kell megkezdeni és folyamatosan végezni a munkát, a vállalt 2004. július hó 17. napjában meghatározott befejezési határidõ irreális, és mûszakilag teljesíthetetlen. Az értékelhetetlen befejezési határidõn túl ajánlatukban a záportározó földmûveleteinek végösszege nem felelt meg a költségvetésben szereplõ értékeknek, az eltérés meghaladja a 40 M forintot, amely tény önmagában is kizárja az ajánlat érvényességét."
<br>Az ajánlati felhívás szerint az ajánlati rész eredményhirdetése 2003. december 15., míg a szerzõdéskötés idõpontja 2003. december 19.
<br>Kérelmezõ 2003. december 13-án jogorvoslati kérelmet nyújtott be a Döntõbizottsághoz. Kérelmezõ jogorvoslati kérelmében sérelmezte az ajánlatát érvénytelenné nyilvánító ajánlatkérõi döntést, álláspontja szerint ajánlata érvényes és ajánlatkérõ döntése sérti a Kbt. 52. § (2) bekezdés d) pontjának rendelkezését.
<br>Álláspontja szerint az ajánlat összeállításánál figyelembe vette az ajánlatkérõ által meghatározott valamennyi elõírást és feltételt. A becsatolt ütemtervbõl megállapítható, hogy a munkaterület átvételét és a munkakezdés idõpontját ajánlattevõ az elõírásoknak megfelelõen állapította meg. Az ütemtervet a kiírásnak megfelelõen munkanemenként bontva, havonkénti bontásban, létszámadatokat feltüntetve készítette el. Ezen adatokból megállapítható, hogy a beruházás a megadott idõtartammal megvalósítható, melynek alátámasztására az ajánlatban komoly biztosítékokat ajánlott meg. Álláspontja szerint ajánlatkérõ nem hagyhatta volna figyelmen kívül azt sem, hogy lehetõsége van akár több 10% alatti alvállalkozó bevonására is, mely a meglévõ kapacitása kiegészítésére szolgál. Az általa megajánlott teljesítési határidõ mûszakilag teljesíthetõ és a beruházás megvalósítható.
<br>Elõadta továbbá, hogy a fõösszesítõben, azon belül a záportározó földmûveleteiben egyértelmûen számítási hiba található, mely nem alapozza meg az érvénytelenséget. A záportározó és a gravitációs csatorna földmunkáit az ajánlatkérõ által meghatározott költségvetés szerint árazta be. A tételek összegzésénél a záportározóhoz tartozó, mintegy 40 M forintos összeg téves összeadás következtében a gravitációs csatorna földmunkáinak részárához került összesítésre. Az ajánlati ára mind a munkanemenkénti fõösszesítõ végösszegében, mind pedig a településenkénti fõösszesítõ végösszegében azonos összeg, mely összeg egyébként megfelel a beárazott költségvetés egyes tételeinek összegzésével kapott számnak is. Álláspontja szerint csak számítási hiba található az ajánlatában, melyet ajánlatkérõ a Kbt. 43. § (7) bekezdése alapján ki kellett volna, hogy javítson, nem pedig érvénytelenné nyilvánítania ezen ok miatt az ajánlatát.
<br>Elõadta továbbá, hogy ha a bontási eljáráson ismertetésre kerülõ értékelt adatokon kívüli részszempontokra a többi ajánlattevõ esetében a maximális pontszámot feltételezi, akkor is az õ ajánlata lenne az eljárás nyertese, ezért álláspontja szerint ajánlatkérõ a Kbt. 59. § (1) bekezdését is megsértette akkor, amikor az õ ajánlatát érvénytelenné nyilvánította és kizárta a közbeszerzési eljárás további szakaszából.
<br>Fentiek alapján kérte ideiglenes intézkedésként a közbeszerzési eljárás felfüggesztését, a jogsértés megállapítását és az ajánlatát érvénytelenné nyilvánító döntés megsemmisítését.
<br>Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy álláspontja szerint a kérelmezõ által bemutatott technikai felszereltség, valamint a vezetõ szakemberek száma nem elegendõ 38 brigád munkájának irányítására, és kétséges az ajánlatkérõ számára, hogy 38 brigáddal egyáltalán rendelkezik-e kérelmezõ. A tendertervben meghatározott feladat komoly technológiai munkaigényû berendezések megvalósítását is magában foglalja, és az elõírt létesítmények felépítéséhez kapcsolódó hatósági eljárások is rendkívül idõigényesek. Álláspontja szerint a kérelmezõ által megajánlott teljesítési határidõ alatt a beruházás nem valósítható meg a kérelmezõ technikai, mûszaki adatainak ismeretében. Elõadta továbbá, hogy a kérelmezõ által nyilvánvaló számítási hibára való hivatkozás téves, mert az ajánlatban a záportározó földmûveleti munkáinak a tételes költségvetésben szereplõ elemei és a fõösszesítõben szereplõ összegek nem azonosak, továbbá a záportározó földmûveleti munkáinak hasonló jellegû mûszaki tartalmi tételei mellett a beárazott költségvetésben más-más egységár található. Álláspontja szerint ilyen körülmények között ajánlatkérõ nem korrigálhatta a kérelmezõ tévedését.
<br>Elõadta, hogy miután a jogorvoslati kérelmet az eredményhirdetést megelõzõen nyújtották be, így eljárást lezáró döntése még nincs, ezért a nyertes személyére való jogorvoslati kérelemrész idõ elõtti, így a nyertes személye még nem állapítható meg a jogorvoslati eljárás során. Ennek alapján kérte a megalapozatlan jogorvoslati kérelem elutasítását.
<br>Egyéb érdekeltek érdemi észrevételt nem tettek.
<br>A Döntõbizottság 2003. december 13-án a D.653/3/2003. számú határozatával ideiglenes intézkedésként a közbeszerzési eljárást felfüggesztette.
<br>A Döntõbizottság megállapította, hogy a jogorvoslati kérelem az alábbiak szerint részben megalapozott:
<br>A Döntõbizottság elõször a kérelmezõ ajánlatának érvénytelenségével kapcsolatos kérelemrész megalapozottságát vizsgálta meg.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.
<br>Ajánlatkérõ az ajánlati felhívásában 2006-os végsõ teljesítési határidõt határozott meg és ennek megfelelõen határozta meg a pénzügyi ütemezést is. Ajánlatkérõ azonban az elõteljesítésre lehetõséget adott és az ajánlati felhívás 2. pontjában meghatározott bírálati részszempontok közül a teljesítési határidõ bírálati részszempont 15 súlyszámmal került meghatározásra.
<br>Ajánlatkérõ elõírásaiból megállapítható, hogy számára fontos volt, hogy a nyertes ajánlattevõ mielõbb megkezdje a munkavégzést, mert elõírta, hogy valamennyi településen a munkaterület átadását követõ 30 napon belül fel kell vonulni és folyamatosan kell a munkát végezni. Ezzel egyidejûleg ajánlatkérõ meghatározta azt is, hogy a munkavégzés megkezdése nem az építési napló megnyitását, hanem a tényleges kivitelezését megkezdését jelenti. Ajánlatkérõ azt is elõírta, hogy mind a 8 településen párhuzamosan, egyszerre kell megkezdeni a munka elvégzését, és azt folyamatosan kell végezni. Ugyanakkor a szerzõdéskötéstõl számított 60 napon belül vállalta a munkaterület átadását, amely maximum 2004. február 27-i idõpontot jelenthet.
<br>Ajánlatkérõ az ajánlati felhívásban és dokumentációban meghatározta, hogy ajánlattevõknek vonalas ütemtervet kell készíteni a tevékenység végzésérõl és feltételként szerepelt a párhuzamos munkavégzés is, hiszen egyidejûleg több munkavégzési helyen kellett a tevékenységet végezni, vagyis ajánlatkérõ elvárása szerint a nyertes ajánlattevõnek egyidejûleg több munkavégzési csoporttal, brigáddal kell az egyes területeken a munkát végezni. Ezzel kapcsolatban ajánlatkérõ olyan korlátozást, mely a lehetséges, illetve igénybe vehetõ brigádok vagy munkavégzési helyek számát érintette volna, nem alkalmazott az ajánlati felhívásban és dokumentációban.
<br>Kérelmezõ az ajánlatában szereplõ vonalas ütemterv szerint 2004. március 1-jei munkakezdést ajánlott meg, 2004. július 17-i teljesítési határidõvel. A kérelmezõ vonalas ütemtervébõl megállapítható egyidejûleg, hogy a munkát párhuzamosan egyszerre valamennyi településen megkezdi 2004. március 1-jén és azt a teljesítésig folyamatosan végzi.
<br>Kérelmezõ azon nyilatkozatát, mely szerint õ több 10% alatti alvállalkozót kíván igénybe venni és ennek alapján a mûszaki kapacitása ezekkel kiegészül a Döntõbizottság elfogadta, tekintettel arra, hogy ajánlatkérõnek ezt kizáró, korlátozó elõírása nem volt és kérelmezõ ajánlatában sem volt ezzel ellentétes nyilatkozat.
<br>Ajánlatkérõ azon nyilatkozatát, hogy a kérelmezõ által megajánlott teljesítési határidõ meghaladja a kérelmezõ kapacitását a vállalási határidõ rövidsége miatt a Döntõbizottság nem fogadta el, tekintettel arra, hogy a munkavégzés logisztikai megszervezése és mûszaki kivitelezése az ajánlattevõ kompetenciájába tartozik. Ennek alapján ajánlattevõ üzleti, gazdasági döntésének megfelelõen 10% alatti alvállalkozókat bevonhat a teljesítésbe, ezzel a mûszaki kapacitása és létszáma is növekszik. Ajánlatkérõ nem ismerheti a kérelmezõ logisztikai rendszerét, hiszen ezzel kapcsolatban az elõminõsítési szakban sem volt külön elõírás, illetõleg amit meghatározott a szükséges szakemberek, illetve munkavezetõvel kapcsolatosan az elõminõsítési szakaszban ajánlatkérõ, annak a kérelmezõ megfelelt, hiszen ennek alapján minõsítette a kérelmezõt alkalmasnak a szerzõdés teljesítésére.
<br>Miután kérelmezõ ajánlata az ajánlati felhívás és dokumentáció rendelkezéseinek a teljesítési határidõ tekintetében - az elõteljesítés lehetõségére is figyelemmel - megfelelt, a Döntõbizottság megállapította, hogy az ajánlati felhívásban és a dokumentációban nem volt olyan elõírás, amelynek nem tett eleget a kérelmezõ ajánlata a teljesítési határidõ, illetve a munkaszervezés és a munkavégzés körében. Kérelmezõ az ütemezésben arra is figyelemmel volt, hogy a munkát ténylegesen csak a szerzõdéskötést követõ maximum 60 nap múlva kezdheti el. Maga az ajánlatkérõ sem tudott - a Döntõbizottság által a tárgyaláson feltett kérdésre - megjelölni a felhívásában vagy dokumentációjában olyan elõírást, amellyel a kérelmezõ ajánlata ellentétes lenne. Ennek alapján a Döntõbizottság megállapította, hogy ajánlatkérõ azon döntése, mely szerint a kérelmezõ ajánlata nem felel meg az ajánlati felhívás és dokumentáció feltételeinek és ezért a Kbt. 52. § (2) bekezdés d) pontja alapján érvénytelen, jogsértõ, ezért a jogorvoslati kérelem e része megalapozott.
<br>A Döntõbizottság ezt követõen a költségvetéssel, illetve az ajánlati árral kapcsolatos ajánlatkérõi kifogást vizsgálta meg.
<br>A Kbt. 43. § (7) bekezdése szerint, ha az ajánlatban nyilvánvaló számítási hiba van, annak javítását az ajánlatkérõ végzi el úgy, hogy a beszerzés tárgya elemeinek tételesen meghatározott értékeit alapul véve számítja ki az összesített ellenértéket. A számítási hiba javításáról az összes ajánlattevõt egyidejûleg, haladéktalanul, írásban tájékoztatni kell.
<br>Ajánlatkérõ az ajánlati felhívás és dokumentáció feltételeiben, valamint az ajánlattevõk által feltett kérdésekre adott válaszában egyértelmûen meghatározta, hogy egyösszegû ajánlati árat kér és a szerzõdést a fõösszesítõben szereplõ ajánlati áron kívánja megkötni, illetve ezt veszi figyelembe az ajánlatok értékelésekor.
<br>Kérelmezõ az ajánlatában az ajánlati árral kapcsolatban az alábbiakat határozta meg:
<br>
<br>"Számla
<br>Benyújtás 2004. július 17.
<br>Szerzõdés szerinti teljesítéskor
<br>Értéke: 1 262 586 352 Ft
<br>Összesen: 1 262 586 352 Ft + 25% áfa"
<br>
<br>
<br>Békés megye nyolc településén belterületi vízrendezés
<br>Településenkénti fõösszesítõ
<br>
<br>a) Gravitációs csatornák, 554 288 332, 454 474 199, 1 008 762 531
<br>b) Esésnövelõ létesítmény, 62 445 181, 35 137240, 97 582 421
<br>c) Záportározó földmûveletei, 30 608 600 , 107 712 800, 138 321 400
<br>d) Kiviteli tervek elkészítése, , 17 920 000, 17 920 000
<br>Összesen:, 647 342 114, 615 244 238, 1 262 586 352
<br>Áfa 25%, , , 315 646 588
<br>Mindösszesen bruttó, , , 1 578 232 940
<br>
<br>Békéscsaba, 97 450 847, 78 036 779, 175 487 626
<br>Békés, 42 063 758, 27 715 757, 69 779 515
<br>Gyula, 108 691 884, 78 838 050, 187 529 935
<br>Orosháza, 154 303 342, 102 803 110, 257 106 452
<br>Elek, 97 725 183, 107 993 088, 205 718 271
<br>Lõkösháza, 15 245 655, 12 635 553, 27 881 208
<br>Békéssámson, 63 123 122, 67 989 015, 131 112 137
<br>Kétegyháza, 68 548 944, 116 483 036, 185 031 980
<br>Összesen:, 647 152 734, 592 494 388, 1 239 647 122
<br>Észrevételek, 189 380, 22 749 850, 22 939 230
<br>Mindösszesen nettó, 647 342 114, 615 244 238, 1 262 586 352
<br>Áfa 25%, , , 315 646 588
<br>Mindösszesen bruttó, , , 1 578 232 940
<br>
<br>A Döntõbizottság megállapította, hogy a munkanemenként készült költségvetési fõösszesítõ fõösszege és a településenként készült költségvetés fõösszesítõ fõösszege megegyezik és ez az összeg azonos a kérelmezõ által megajánlott ajánlati árral.
<br>Az ajánlatkérõ az ajánlatok értékelése során megállapította, hogy a kérelmezõ ajánlatának 19. oldalán található fõösszesítõ c) pontjában eltérõ adat található e részekre a tételes költségvetés alapján, a munkarészenként számított árhoz képest.
<br>Megfelel a valóságnak, hogy a záportározóval kapcsolatos munkanem fõösszege 40 M Ft-tal eltér az e körben összegzett részletes költségvetésben szereplõ árelemek összegétõl. Ajánlatkérõ azon álláspontját, hogy ennek alapján hibajavításra nem volt lehetõség, így a kérelmezõ ajánlata érvénytelen, a Döntõbizottság nem fogadta el, ugyanis az ajánlat részét képezõ tételes beárazott költségvetésben szereplõ munkarészek ajánlati árának összege azonos a fõösszesítõ végösszegével.
<br>A Döntõbizottság álláspontja szerint tekintettel arra, hogy ajánlatkérõ egyösszegû ajánlati árat kért és a kérelmezõ ezt az ajánlati árat megajánlotta, ez az ajánlati ár megegyezett a tételes költségvetés alapján számított teljes összeggel is, az ajánlatban a számítási hiba figyelembevételével egyértelmûen megállapítható volt az ajánlati ár, amely a kiadott tételes költségvetésben szereplõ valamennyi feladat elvégzését magában foglalta.
<br>Kérelmezõ azon nyilatkozatát, mely szerint a munkanemenkénti fõösszesítõ fõösszegén belüli két tételében - a gravitációs csatorna a) és a záportározó mûveletei c) tétel között - egy számítási hiba következtében mintegy 40 M forintos összeg a c) helyett az a) tételhez került hozzáadásra és ez számítási hibának tekintendõ, a Döntõbizottság elfogadta.
<br>A Döntõbizottság rámutat arra, hogy az egyes ajánlattevõk által tett ajánlatok ajánlati árának vizsgálatakor nem csak a fõösszesítõben, illetve felolvasólapon meghatározott végösszeg, hanem a teljes ajánlat - ideértve a tételes költségvetést is - vizsgálata alapján kell az ajánlatkérõnek eljárni akkor, amikor meg kívánja állapítani az ajánlati árat, amennyiben azzal kapcsolatban kérdés, probléma merül fel. A jelen esetben a kérelmezõ ajánlatában a külön nevesített ajánlati ár, mellyel a szerzõdést a kérelmezõ meg kívánta kötni és a fõösszesítõk fõösszegében szereplõ ajánlati ár azonos volt. Ez az ár megegyezett a részletes beárazott költségvetés tételeinek az összegével is. Az ajánlati ár szempontjából nem volt relevanciája annak, hogy hasonló tételeket a kérelmezõ eltérõ árszinten kalkulált.
<br>A Döntõbizottság álláspontja szerint ennek alapján a kérelmezõ ajánlatában nem volt vitatható az ajánlati ár összege. Az ajánlati ár belsõ elemeinek helyességével kapcsolatban pedig ajánlatkérõ a Kbt. 43. § (7) bekezdése alapján kijavíthatta volna a fõösszesítõ belsõ tételeit, illetve az ott szereplõ összegeket tekintettel arra, hogy ezek a fõösszeget nem érintették. A számítási hiba észlelése elõbbiek miatt nem vezethetett az ajánlat érvénytelenségéhez.
<br>A Döntõbizottság ezt követõen a közbeszerzési eljárás nyertesével kapcsolatos kérelemrész megalapozottságát vizsgálta meg.
<br>A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.
<br>A Kbt. 76. § (1) bekezdése szerint a közbeszerzésekkel kapcsolatos jogorvoslat körében a bizottság hatáskörébe tartozik
<br>a) a közbeszerzési eljárás jogtalan mellõzése miatt indult eljárás lefolytatása;
<br>b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;
<br>c) az ajánlatkérõ döntésével szemben bármely érdekelt által benyújtott kérelem elbírálása.
<br>A Kbt. rendelkezései alapján a Döntõbizottság a közbeszerzési eljárás lefolytatásának, illetve ajánlatkérõ döntéseinek jogszerûségi felülvizsgálatára rendelkezik hatáskörrel. Az eljárás nyertesére, eredményre vonatkozó döntés ajánlatkérõ döntési kompetenciájába tartozik és a Döntõbizottság csupán a döntés meghozatalát követõen vizsgálhatja e döntés jogszerûségét. Addig, ameddig ajánlatkérõ e döntését nem hozta meg és azt az eredményhirdetésen ki nem hirdette, addig nincs olyan döntés, melyet a Döntõbizottság felülvizsgálhatna. A jelen közbeszerzési eljárásban - tekintettel a Döntõbizottság által alkalmazott ideiglenes intézkedésre is - ajánlatkérõ még nem hirdette ki a közbeszerzési eljárás eredményét, vagyis nem állapította meg az eljárás nyertesét, azaz ajánlatkérõnek az eljárás nyertesére vonatkozó döntése nincs. Miután az ezzel kapcsolatos kérelmi elem az ajánlatkérõ döntéséhez képest idõ elõtti, ezért a közbeszerzési eljárás nyertesének a megállapításával kapcsolatos kérelemrész megalapozottságát a Döntõbizottság eljárási akadály miatt nem vizsgálhatta.
<br>A Kbt. 2002. január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A konkrét közbeszerzési eljárásban a Döntõbizottság megállapította, hogy személyi bírság alkalmazására nincs mód, mivel ajánlatkérõ részérõl testület hozta a kifogásolt döntést.
<br>A Kbt. 88. § (1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése alapján a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó birság legalább a bírság minimális összegének a kétszerese.
<br>Az eset összes körülményei között a Döntõbizottság mérlegelte, hogy a bírságolt szervezet a Kbt.-be ütközõ magatartást 2002. január 1-jét követõ eljárásával kapcsolatban elõször állapította meg, továbbá arra, hogy a jogsérelem reparálható, figyelembe vette továbbá a beszerzés tárgyát, annak sajátosságait, valamint értékét és a kiszabható minimális és maximális bírság összegét. A Döntõbizottság értékelte azt is, hogy ajánlatkérõ a jogorvoslati eljárás során a törvényi kötelezettségek teljesítésén túl egyéb az eljárást segítõ együttmûködõ magatartást nem tanúsított.
<br>Az eset összes körülményeit figyelembe véve a Döntõbizottságnak az az álláspontja, hogy jelen jogorvoslati eljárás során az irányadó költségvetési törvényben meghatározott minimális összegû 1 000 000 Ft, azaz egymillió forint bírság kiszabása áll arányban az ajánlatkérõ által elkövetett jogsértések súlyával.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének c), d) és f) pontja szerinti jogkövetkezményeket alkalmazta ajánlatkérõvel szemben, és ennek megfelelõen a Kbt. 88. § (1) bekezdés h) pontja alapján rendelkezett a költségek viselésérõl is.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 5.
<br>
<br>Dr. Nagy László Gábor s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br><br></body></html>