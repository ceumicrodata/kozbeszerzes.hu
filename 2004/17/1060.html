<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1060/2004)
</h2>
<br>1024 Budapest, Margit krt. 85.
<br>Ikt.sz.: D.652/8/2003
<br>
<br>Tárgy: a Depona Kft. jogorvoslati kérelme Aranyosapáti Község Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Depona Mélyépítõ és Kereskedelmi Kft. (4400 Nyíregyháza, Csillag u. 16., képviseli: dr. Csire Lajos ügyvéd 4400 Nyíregyháza, Ady E. u. 11. továbbiakban: kérelmezõ) jogorvoslati kérelmét, melyet Aranyosapáti Község Önkormányzata (4634 Aranyosapáti, Kossuth u. 43. a továbbiakban ajánlatkérõ) "Aranyosapáti településen a Kossuth utcai szilárd burkolatú út szélesítése, Bocskai u. kiépítése és csapadék víz -csatornázás" tárgyú közbeszerzési eljárása ellen nyújtott be, elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Az ajánlatkérõ 2003. október 15-én, a Közbeszerzési Értesítõ 42. számában, 7550/2003 számon ajánlati felhívást tett közzé nyílt közbeszerzési eljárás megindítására a fenti tárgyban.
<br>Az ajánlati felhívás 11. pontjában határozta meg ajánlatkérõ az ajánlattevõk pénzügyi, gazdasági és mûszaki alkalmassága igazolásával kapcsolatos követelményeit és a szerzõdés teljesítésére alkalmatlanná minõsítési szempontokat.
<br>Az ajánlatokat az összességében legelõnyösebb ajánlat szempontja szerint kívánta elbírálni. Meghatározta az ennek megítélésére szolgáló részszempontokat, súlyszámokat, pontszámokat, és az értékelés módszerét.
<br>E szerint:
<br>
<br>részszempontok
<br>súlyszámok
<br>- vállalási ár	85
<br>- jótállás mértéke	10
<br>- kis- és középvállalkozások	5
<br>
<br>Rögzítette, hogy a Kbt. 35. § (1) bekezdés szerinti elõnyben részesítés elvei közül a választott a d) pontban biztosított szempont, melyhez meghatározta az értékelés módját is.
<br>A felhívás 16. pontjában rögzítette, hogy a Kbt. 59. § (2)-(5) bekezdéseiben foglaltak az ajánlati felhívás részét képezik. Meghatározta továbbá, hogy hiánypótlásnak nincs helye.
<br>Ajánlatkérõ dokumentációt is készített, amely tartalmazta a részletes ajánlati feltételeket és a pontos mûszaki feltételeket.
<br>Az ajánlattételi határidõre, 2003. november 25-re kérelmezõn kívül az alábbi társaságok nyújtottak be ajánlatot: "KÖZMÛ" Kkt., CZIMRE és Társa Kft., Mélyépítõ Budapest Kft., KE-VÍZ 21. Építõipari Rt., DEBMUT Rt., HÓDÚT Kft., POPOVICS és SZABÓ Kft., STRABAG Rt.
<br>Kérelmezõ ajánlata 129. oldalán csatolta nyilatkozatát arról, hogy a beruházás részét képezõ árubeszerzés értékének 100%-a a belföldön foglalkoztatottak által elõállított érték, valamint a kötendõ alvállalkozói szerzõdések értékének ötven százalékát meghaladó mértékben igénybe venni kívánt alvállalkozók 100%-ban belföldi székhelyûek. Csatolta továbbá ajánlatának 130. oldalán nyilatkozatát arról, hogy a kivitelezési munka során környezetbarát védjeggyel ellátott terméket épít be. Ennek igazolására csatolta a Környezetvédelmi és Vízügyi Minisztérium által kiadott 03/2003 számú oklevelet.
<br>A "KÖZMÛ" Kkt. ajánlatának 35. oldalán csatolta nyilatkozatát arról hogy a kivitelezés részét képezõ árubeszerzés értékének 100%-át teszi ki a belföldön foglalkoztatottak által elõállított érték.
<br>Ajánlatkérõ az ajánlatokat megvizsgálta, és a bontás során egy ajánlatot érvénytelenített. A 2003. december 5-i eredményhirdetésen a "KÖZMÛ" Vízvezeték és Csatornaépítõ Kkt. ajánlatát hirdette ki nyertesként.
<br>Kérelmezõ 2003. december 13-án nyújtotta be jogorvoslati kérelmét, kérte annak megállapítását, hogy ajánlatkérõ megsértette a Kbt. 59. § (3)-(4) bekezdését, valamint a Kbt. 55. § (6) bekezdését. Kérte ajánlatkérõ döntésének megsemmisítését, ajánlatkérõ költségekben való marasztalását, ideiglenes intézkedésként az eljárást lezáró szerzõdés megkötésének megtiltását. Kérte, hogy a Döntõbizottság kötelezze ajánlatkérõt új döntés meghozatalára is. Kérelme indokául elõadta, hogy ajánlata és a nyertesként kihirdetett ajánlat között az ajánlati ár tekintetében csak 7,8% különbség volt. Az ajánlati felhívás tartalmazta a Kbt. 59. § (2)-(5) bekezdésére való hivatkozást. Ennek megfelelõen kérelmezõ csatolta nyilatkozatát a belföldön elõállított érték 100%-os mértéke vonatkozásában. Csatolta továbbá nyilatkozatát arról, hogy a kivitelezési munka során környezetbarát védjeggyel ellátott terméket épít be. Elõadta, hogy a csatolt nyilatkozata alapján ajánlatának ajánlati árát egyenértékûnek kellett volna tekinteni a nyertes ajánlattevõ ajánlati árával, s az így kialakult azonos pontszámra való tekintettel, a Kbt. 59. § (5) bekezdése a) pontja alapján ajánlatát elõnyben kellett volna részesíteni a környezetbarát védjegyhasználattal rendelkezõ termék alkalmazása miatt. Ennek alapján jogszerûen eljárva ajánlatkérõnek kérelmezõ ajánlatát kellett volna nyertesként kihirdetni. Álláspontja szerint ajánlatkérõ mulasztásos jogsértést követett el azzal, hogy nem alkalmazta a Kbt. 59. § (2)-(5) bekezdésében foglalt elõnyben részesítési szabályokat.
<br>Ajánlatkérõ észrevételében kérte a jogorvoslati kérelem elutasítását annak megalapozatlanságára való hivatkozással. Álláspontja szerint a felhívásban meghatározottak szerint, az összességében legelõnyösebb ajánlatot hirdették ki nyertesként, amelyet a felhívásban meghatározott részszempontok alapján, a megadott módszerrel történõ értékelés alapján választottak ki. A sérelmezett rendelkezéseket azért nem tudták alkalmazni, mert a nyertes ajánlatban szintén van nyilatkozat arról, hogy az árubeszerzés értékének 100%-a belföldön elõállított érték. Az alvállalkozói teljesítésre vonatkozóan kérelmezõ nyilatkozatát azért nem tudta e körben értékelni, mert a kérelmezõ nyilatkozott, hogy nem vesz igénybe alvállalkozót. A környezetbarát védjeggyel ellátott termékre vonatkozó nyilatkozatot azért nem tudták figyelembe venni, mert az ÁKMI alkalmazási hozzájárulás az ajánlatban nem szerepelt.
<br>Az egyéb érdekeltek érdemi észrevételt nem terjesztettek elõ.
<br>A Döntõbizottság ideiglenes intézkedést nem hozott, mert annak törvényi elõfeltételei nem álltak fenn.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>Kérelmezõ vitatta az ajánlatkérõ értékelését abból a szempontból is, hogy a Kbt.-nek az elõnyben részesítésre vonatkozó, az 59. § (3) bekezdésében foglalt rendelkezéseit nem alkalmazta.
<br>A Kbt. 35. § (2) bekezdése kimondja, hogy az 59. § (2)-(5) bekezdésében foglaltak az ajánlati felhívásnak részét képezik. Erre a körülményre az ajánlati felhívásban fel kell hívni az ajánlattevõk figyelmét.
<br>A Döntõbizottság megállapította, hogy erre ajánlatkérõ felhívta az ajánlattevõk figyelmét, a felhívása - fent idézett - 16. pontja elsõ francia bekezdésében.
<br>A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.
<br>A Kbt. 59. § (3) bekezdése szerint az ajánlatok elbírálása során legfeljebb tízszázalékos mértékû eltérés esetén azt az árra vonatkozó ajánlatot is egyenértékûnek kell tekinteni, amelyben az építési beruházás részét képezõ árubeszerzés értékének ötven százalékát meghaladja a belföldön foglalkoztatottak által elõállított érték, illetve, amelyben az alvállalkozói szerzõdések értékének ötven százalékát meghaladó mértékben kerül sor belföldi székhelyû (lakóhelyû) alvállalkozók igénybevételére.
<br>A Kbt. 59. § (3) bekezdése az egyenértékûség feltételeként a belföldön foglalkoztatottak által elõállított érték meghatározott magasabb arányát szabja meg. E tekintetben azonban mindkét ajánlat a 100%-ra vonatkozó nyilatkozatot tartalmazott.
<br>A Kbt. 59. § (4) bekezdése kimondja, hogy "a (2)-(3) bekezdésben meghatározott tartalmú ajánlatok közül azt az ajánlatot kell elõnyben részesíteni, amely alapján a belföldön foglalkoztatottak által elõállított érték a legmagasabb."
<br>A Kbt. 59. § (3) és (4) bekezdéséhez fûzött törvényi indokolás szerint az egyenértékûségi, illetve elõnyben részesítési szabály célja a hazai ipar erõsítése, a hazai foglalkoztatáspolitikai célkitûzések érvényesítése, amelynek érdekében a preferencia alapját a közbeszerzés tárgyát képezõ termék származása, illetve a közbeszerzés teljesítéséhez igénybe vett belföldi munkaerõ - építési beruházás esetén -, a hazai alvállalkozók foglalkoztatása képezi. Ennek értelmében a hazai termékek, illetõleg a hazai munkaerõ számára a versenyben árpreferenciát kell biztosítani. A törvényi indokolásból kitûnik, hogy a hivatkozott szempontokat teljesítõ vállalkozót a nem hazai termékekkel, illetve a nem hazai munkaerõ alkalmazásával szemben illeti meg elõny.
<br>A Döntõbizottság megállapította, hogy a jelen esetben mind a kérelmezõ, mind a nyertes ajánlattevõ a belföldi foglalkoztatottak által elõállított érték 100%-os mértékére tett nyilatkozatot, így e vonatkozásban az ajánlatuk azonos, egymással szembeni preferencia nem illeti meg õket, tehát ajánlatkérõ jogszerûen járt el, amikor nem tekintette kérelmezõ ajánlati árát a nyertes ajánlattevõ alacsonyabb árával egyenértékûnek.
<br>Kérelmezõ kérte annak megállapítását is, hogy a Kbt. 59. § (5) bekezdése alapján ajánlatát elõnyben kellett volna részesíteni.
<br>A Kbt. 59. § (5) bekezdése szerint abban az esetben, ha a (2)-(4) bekezdésben foglaltak alapján a nyertes ajánlat nem állapítható meg, egyenértékû ajánlatok esetén elõnyben kell részesíteni - ebben a sorrendben - azt az ajánlatot:, amely környezetbarát védjegyhasználattal rendelkezõ terméket alkalmaz.
<br>Tekintettel arra, hogy a nyertes ajánlattevõ által megajánlott ár alacsonyabb volt, s ennek következtében az értékelés során magasabb pontszámot kapott, továbbá az 59. § (3) bekezdése alkalmazásának nem volt helye, az ajánlatok nem voltak egyenértékûek. Ebbõl következik, hogy mivel a Kbt. 59. § (5) bekezdésének alkalmazására csak egyenértékû ajánlatok esetén kerülhet sor, ajánlatkérõ nem követett el jogsértést az (5) bekezdés a) pontja alkalmazásának mellõzésével sem, ezért a Döntõbizottság a jogorvoslati kérelmet ebben a részében is elutasította.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.
<br>A Kbt. 88. § (1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére. A fentiekre tekintettel a Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 21.
<br>
<br>
<br>Dr. Telek Katalin s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>