<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1052/2004)
</h2>
<br>1024 Budapest, Margit krt. 85.
<br>Ikt.sz.: D.680/9/2003.
<br>
<br>Tárgy: a Siemens Rt. jogorvoslati kérelme a Foglalkoztatási Hivatal közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Siemens Rt. (1143 Budapest, Gizella út 51-57., képviseli: Dr. Varga Katalin ügyvéd 1026 Budapest, Pasaréti út 59. a továbbiakban: kérelmezõ) által a Foglalkoztatási Hivatal (1089 Budapest, Kálvária tér 7. a továbbiakban: ajánlatkérõ) "Egységes Munkaügyi Nyilvántartó Rendszer kivitelezése a dokumentációban foglaltak szerint" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonására tekintettel - megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. október 22-i 43. számában tette közzé részvételi felhívását hirdetmény közzé tételéve l induló tárgyalásos eljárás megindítására a Kbt. 70. § (1) bekezdés e) pont alapján a rendelkezõ részben meghatározott tárgyban.
<br>Ajánlatkérõ 2003. november 21-én hirdette ki a részvételi szakaszt lezáró döntését, minden jelentkezõt alkalmasnak minõsített és felhívott ajánlattételre.
<br>Ajánlatkérõ ajánlati felhívásában akként rendelkezett, hogy az ajánlatokat az összességében legelõnyösebb ajánlat szempontja alapján bírálja el és meghatározta a részszempontokat, súlyszámokat, értékelési ponthatárt és az értékelés módszerét.
<br>Meghatározta eljárása lefolytatásának menetét, az elsõ tárgyalás idõpontját és a végleges ajánlatok benyújtásának idejét.
<br>Ajánlatkérõ dokumentációt is összeállított, ebben állapította meg az ajánlatok benyújtásával szemben támasztott tartalmi és formai követelményeit.
<br>Az ajánlattételi határidõre, 2003. december 3-ra ajánlatot nyújtott be a Synergon Informatikai Rt., az International Business Machines Corporation Magyarországi Kft., a BULL Magyarországi Kft.-vel közösen, a Hewlett-Packard Magyarország Kft. és a kérelmezõ.
<br>Ajánlatkérõ megtartotta a tárgyalást, benyújtották a végleges ajánlatokat, majd ajánlatkérõ 2003. december 15-én kihirdette az eljárást lezáró döntését. A Synergon Informatikai Rt., valamint az International Business Machines Corporation Magyarországi Kft. és a BULL Magyarországi Kft. ajánlatát érvénytelenné nyilvánította. Az eljárás nyertese 910 összpontszámmal a Hewlett-Packard Magyarország Kft. lett. Az õt követõ legkedvezõbb ajánlattevõnek a kérelmezõt választották, összpontszámát 890-ben állapították meg.
<br>A kérelmezõ 2003. december 23-án nyújtotta be jogorvoslati kérelmét, melyben kérte jogsértés megállapítását, ajánlatkérõ eljárást lezáró döntésének megsemmisítését és ideiglenes intézkedésként a szerzõdés megkötésének megtiltását, a közbeszerzési eljárás felfüggesztését.
<br>Álláspontja szerint ajánlatkérõ eljárása során megsértette a Kbt. 24. § (1) és (2) bekezdésében meghatározott alapelveket, több részszempontot jogsértõen értékelt, melynek következtében az eljárás nyertesének személye is változna.
<br>A Döntõbizottság a jogorvoslati eljárást D.680/2003. szám alatt megindította és 2004. január 15-ére tárgyalást tûzött ki.
<br>Ajánlatkérõ írásbeli észrevételében kérte a jogorvoslati kérelem elutasítását, álláspontja szerint jogszerûen folytatta le a közbeszerzési eljárását és helyesen értékelte a benyújtott ajánlatokat.
<br>A kérelmezõ a tárgyaláson bejelentette, hogy jogorvoslati kérelmét visszavonja és kérte a jogorvoslati eljárás megszüntetését, továbbá amennyiben erre lehetõség van az igazgatási szolgáltatási díj visszatérítését.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl. E szakasz szerint a Döntõbizottság a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.
<br>Az igazgatási szolgáltatási díj egy speciális jogintézmény az illetékekrõl szóló 1990. évi XCIII. törvény (Itv.) állapítja meg a rá vonatkozó általános szabályokat. Az Itv. 67. § (1) bekezdése szerint "egyes államigazgatási eljárásokért, illetõleg egyes intézmények igazgatási jellegû szolgáltatásának igénybevételéért, továbbá egyes bírósági eljárási cselekményekért (szolgáltatásokért) díjat kell fizetni."
<br>Az Itv. 67. § (5) bekezdése kimondja, hogy a díjat megállapító jogszabályban rendelkezni kell a díj beszedésével, kezelésével, nyilvántartásával, visszatérítésével stb. kapcsolatos részletes szabályokról.
<br>Az Itv. fenti rendelkezésébõl és a Kbt. 80. § (2) bekezdése szabályozásából egyértelmûen megállapítható, hogy az igazgatási szolgáltatási díj a Döntõbizottság eljárásának a díja, amelyet a jogorvoslati kérelem benyújtásakor kell megfizetni.
<br>Sem az Itv., sem a Kbt. nem állapít meg további részletszabályokat az igazgatási szolgáltatási díjjal, különösen annak visszatérítésével kapcsolatban. Erre tekintettel a Döntõbizottság külön jogi felhatalmazás hiányában nem jogosult az eljárási díj visszatérítésére. A Kbt. fentiekben idézett 88. § (1) bekezdés h) pontja alapján a Döntõbizottság akként rendelkezett, hogy a kérelmezõ viseli a felmerült költségeit, tekintettel arra, hogy nincs jogi lehetõség arra, hogy mást kötelezzen arra a Döntõbizottság, illetve elrendelje az igazgatási szolgáltatási díj visszatérítését.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. január 15.
<br>
<br>Dr. Nagy Gizella s. k., Fábián Péter s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>