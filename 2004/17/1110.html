<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (1110/2004)
</h2>
<br>
<br>3.Kf.27.034/2003/6. szám
<br>
<br>A Fõvárosi Ítélõtábla a dr. Berta Hubert ügyvéd (1054 Budapest, Alkotmány u. 10. I/4.) által képviselt M + A Kft. I. r. (2220 Vecsés, Temetõ u. 14-16.), valamint a Kiskunlacházi Ügyvédi Iroda (2340 Kiskunlacháza, Dózsa Gy. u. 168., ügyintézõ: dr. Lukács György ügyvéd) által képviselt DAKÖV Dabas és Környéke Vízügyi Kft. II. r. (2370 Dabas, Széchenyi u. 3.) felperesnek a dr. Nagy László Gábor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2002. április 23. napján kelt 13.K.32.105/2001/5. számú ítélete ellen a II. r. felperes által 6. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletének fellebbezéssel nem támadott részét nem érinti, fellebbezéssel támadott rendelkezéseit helybenhagyja.
<br>Kötelezi a II. r. felperest, hogy 15 napon belül fizessen meg az alperesnek 30 000 (harmincezer) forint, az I. r. felperesnek 10 000 (tízezer) forint másodfokú perköltséget.
<br>Kötelezi a II. r. felperest, hogy fizessen meg a magyar államnak - az illetékhivatal külön felhívására - 24 000 (huszonnégyezer) forint fellebbezési illetéket.
<br>Ez ellen az ítélet ellen fellebbezésnek helye nincs.
<br>
<br>INDOKOLÁS
<br>
<br>Dabas Város Önkormányzata (a továbbiakban: ajánlatkérõ) a Közbeszerzési Értesítõ 2001. január 10-i számában közzétett és 2001. január 17-i számában módosított részvételi felhívásával a közbeszerzésekrõl szóló 1995. évi XL. törvény (a továbbiakban: Kbt.) 32. § (1) bekezdése alapján nyílt elõminõsítéses eljárást indított szennyvízelvezetõ hálózatának megvalósítására.
<br>Az elõírt határidõben húsz pályázó adta be részvételi jelentkezését, köztük az I. r. felperes, valamint a II. r. felperes és a Gordius Kft. alkotta konzorcium. Az ajánlatkérõ elõminõsítési szakaszt lezáró döntéseit a képviselõ-testület hozta meg, tizenkilenc pályázó - köztük a perben érintettek - ajánlatát érvényesnek találva, õket ajánlattételre felhívta.
<br>Az I. r. felperes az elõminõsítési szakaszt lezáró ajánlatkérõi döntést kifogásolva fordult jogorvoslati kérelemmel az alpereshez azzal, hogy az ajánlatkérõ résztulajdonosa a II. r. felperesnek, ezért a konzorcium jelentkezését a Kbt. 31. § (2) bekezdése alapján érvénytelennek kellett volna minõsíteni.
<br>Az alperes D.200/13/2001. számú határozatában megállapította, hogy az ajánlatkérõ megsértette a Kbt. 31. § (2) bekezdés c) pontjára, a 31. § (5) bekezdésére, az 52. § (2) bekezdésére, valamint a 63. § (8) bekezdésére tekintettel a Kbt. 52. § (1) bekezdését, ezért az ajánlatkérõnek a közbeszerzési eljárás elõminõsítési szakaszát lezáró képviselõ-testületi határozat szerinti - a DAKÖV Kft. - Gordius Kft. konzorcium jelentkezését elfogadó - döntését megsemmisítette, ezt meghaladóan a jogorvoslati kérelmet elutasította.
<br>Az alperes határozata ellen az I. r. felperes a jogorvoslati kérelmet elutasító, a II. r. felperes az összeférhetetlenséget és annak jogkövetkezményeit megállapító részét kifogásolva nyújtott be keresetet. A II. r. felperes nézete szerint nem bírt jelentõséggel az a körülmény, hogy a DAKÖV Kft.-ben az ajánlatkérõ tulajdoni részesedéssel rendelkezik, önmagában ez a körülmény nem zárta ki a társaság mint ajánlattevõ részvételét.
<br>Az elsõfokú bíróság a felperesek keresetét elutasította. Megállapította, hogy az ajánlatkérõ a részvételi jelentkezést benyújtó II. r. felperes résztulajdonosa. A kft.-ben lévõ önkormányzati üzletrész tekintetében a tulajdonosi jogok gyakorlására, a közbeszerzési eljárásban a döntés meghozatalára az önkormányzat képviselõ-testülete jogosult. Mindebbõl következõen nem vitatható, hogy az önkormányzat a II. r. felperesben meglévõ résztulajdonosi minõsége alapján érdekelt abban, hogy az általa indított közbeszerzési eljárásban a II. r. felperes milyen eredményt ér el. Ezért az összeférhetetlenség fennállt. A képviselõ-testület a közbeszerzési eljárásban mint az ajánlatkérõ nevében eljáró közremûködõ szervezet tekintendõ. Az önkormányzat által kezdeményezett közbeszerzési eljárásból történõ kizárása fogalmilag azonban nem lehetséges, e miatt az összeférhetetlenségi helyzet csak az érdekelt gazdálkodószervezet, tehát a II. r. felperes eljárásból való kizárásával szüntethetõ meg.
<br>Az elsõfokú bíróság ítélete ellen a II. r. felperes élt fellebbezéssel, kérve az elsõfokú ítélet részbeni megváltoztatását kereseti kérelmének megfelelõen. Kérte továbbá perköltségének megállapítását. Fellebbezésében kifejtette, hogy a II. r. felperes kizárólag ajánlattevõ volt az eljárásban, annak elõkészítésében nem vett részt sem a társaság, sem annak dolgozója, illetõleg vezetõ tisztségviselõje, illetve azok hozzátartozói. Ezért nem bír jelentõséggel az ajánlatkérõ tulajdoni részesedésének ténye. A helyi önkormányzatokról szóló 1990. évi LXV. törvény (a továbbiakban: Ötv.) 9. § (1) és (2) bekezdésére hivatkozással utalt a továbbiakban arra, hogy a képviselõ-testület, amely az önkormányzati jogok általános letéteményese és gyakorlója, nem tekinthetõ az ajánlatkérõtõl független, úgymond nevében eljáró harmadik személynek, hiszen õ maga az ajánlatkérõ érdemi döntésre feljogosított szerve. Az alperesi határozatban megjelenõ jogértelmezés és jogalkalmazás az önkormányzatok által alapított gazdasági társaságok kizárását jelentené eleve minden olyan közbeszerzési eljárásból, amely bármelyik, a társaságban, akárcsak elenyészõ tulajdoni részesedéssel rendelkezõ önkormányzat részérõl kerül kiírásra.
<br>Az alperes ellenkérelmében az elsõfokú bíróság ítéletének - annak helyes indokai alapján - helybenhagyását, perköltségének megállapítását kérte. Az I. r. felperes észrevétele az elsõfokú ítélet helybenhagyására irányult.
<br>A Fõvárosi Ítélõtábla a fellebbezést a Polgári perrendtartásról szóló 1952. évi III. törvény (a továbbiakban: Pp.) 256/A. § (1) bekezdés f) pontja alapján tárgyaláson kívül bírálta el.
<br>A fellebbezés alaptalan.
<br>A másodfokú bíróság az elsõfokú bíróság ítéletét a fellebbezési kérelem és ellenkérelem korlátai között vizsgálva megállapította, hogy az elsõfokú bíróság a tényállást e részben helyt állóan állapította meg, és helyes jogi következtetésre jutott. A fellebbezéssel kapcsolatban a következõket szükséges kiemelni:
<br>A Kbt. az összeférhetetlenségre vonatkozó rendelkezéseit az ajánlatkérõ oldaláról szabályozza. Ily módon az eljárás elõkészítésétõl annak lezárultáig az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos tevékenységet végzõ gazdálkodószervezet (érdekelt gazdálkodószervezet), illetõleg olyan személy vagy szervezet, aki (amely) az érdekelt gazdálkodószervezettel a Kbt. 31. § (2) bekezdés a)-d) pontja szerint összefüggésbe hozható. A perbeli közbeszerzési eljárásba való részvételre olyan társaság - II. r. felperes - jelentkezett, melynek résztulajdonosa az ajánlatkérõ, így az összeférhetetlenség szabályait már az ajánlattevõi oldalról vizsgálva kellett az elsõfokú bíróságnak, illetve az alperesnek döntenie. A II. r. felperes által hivatkozott az Ötv. 9. §-ának rendelkezései az elsõfokú bíróság összeférhetetlenség körében kifejtett jogi álláspontját támasztják alá, hiszen az önkormányzati feladat- és hatásköröket ellátó képviselõ-testület jogosult egyrészt a társaságban a reá jutó tulajdoni hányad szerinti tulajdonosi jogok gyakorlására, másrészt az adott közbeszerzési eljárásban a döntés meghozatalára.
<br>E tekintetben a jogi személyiséggel bíró önkormányzat és a feladat- és hatásköröket ellátó képviselõ-testület kettéválasztása az ajánlatkérõi oldalon nem lehetséges. Erre a II. r. felperes helytállóan hivatkozott. Ezzel együtt - függetlenül attól, hogy a II. r. felperes dolgozója, vezetõ tisztségviselõje, illetve azok hozzátartozója az eljárás elõkészítésében nem vett részt - a tulajdoni részesedés ténye az összeférhetetlenség tényének megállapítását indokolttá teszi. A Kbt. 31. §-ának alkalmazása valóban azt kell hogy jelentse, hogy az önkormányzati résztulajdonban lévõ társaságok adott önkormányzat beszerzéseibõl kizártak, ezt a Kbt. 31. § (2) bekezdés c) pontja egyértelmûvé teszi.
<br>Mindezekre figyelemmel a Fõvárosi Ítélõtábla az elsõfokú ítélet fellebbezéssel nem támadott rendelkezései érintetlenül hagyása mellett annak fellebbezéssel támadott részét helybenhagyta a Pp. 253. § (2) bekezdése alapján.
<br>A II. r. felperes fellebbezése sikertelen volt, ezért marasztalta a másodfokú bíróság a perköltségben, amely az I. r. felperes és az alperes jogi képviseltével merült fel. Ez utóbbi rendelkezés a Pp. 78. § (1), (2) bekezdése és a 79. § (1) bekezdésén alapul.
<br>Az illetékfeljegyzési jog folytán feljegyzett fellebbezési illeték viselésére ugyancsak a II. r. felperes köteles az illetékekrõl szóló 1990. évi XCIII. törvény 39. § (3) bekezdés c) pontja, a 46. § (1) bekezdése és a költségmentességrõl szóló 6/1986. (VI. 26.) IM r. 13. § (2) bekezdése alapján.
<br>
<br>Budapest, 2004. január 7.
<br>
<br>Dr. Sára Katalin s. k., Dr. Páldy Zsuzsanna s. k.,
<br>tanácselnök, elõadó bíró bíró
<br>
<br>Dr. Matheidesz Ilona s. k.,
<br>bíró
<br>
<br>
<br><br></body></html>