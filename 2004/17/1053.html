<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1053/2004)
</h2>
<br>1024 Budapest, Margit krt. 85.
<br>Ikt.sz.: D.665/6/2003.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Nemzeti Autópálya Rt. közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Nemzeti Autópálya Rt. (1036 Budapest, Lajos u. 80., a továbbiakban: ajánlatkérõ) "ÚT 2-1.201/2001. számú mûszaki elõírásoknak megfelelõ kiviteli tervek elkészítése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.
<br>Ajánlatkérõ 2003. december 10-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés b) pontja alapján a rendelkezõ részben megjelölt beszerzés tárgyában. Ajánlatkérõ 2003. december 16-án a Döntõbizottság részére megküldte továbbá a választott jogalap alátámasztásául szolgáló iratait.
<br>Ajánlatkérõ ajánlattételre az UVATERV Rt.-t és az UTIBER Kft.-t hívta fel.
<br>Ajánlatkérõ az eljárásfajta választását azzal indokolta, hogy az elmúlt években a felkért ajánlattevõk készítették számára az engedélyezési terveket, amelyek alapján most a kiviteli tervek elkészítése a feladat. Az ajánlati felhívásban négy különbözõ projekt terveinek elkészítése került megjelölésre a beszerzés tárgyaként:
<br>- M43 autópálya 3,0-9,7 km közötti szakasz,
<br>- M43 autópályává fejleszthetõ autóút 9,7-19,0 km közötti szakasz,
<br>- M43 autópályává fejleszthetõ autóút 16+218 km-szelvényében Tisza-híd,
<br>- M43 autópályává fejleszthetõ autóút 19,0-34,6 km közötti szakasz és az M43 autóutat és 43. sz. fõutat összekötõ út.
<br>Az 1. és 3. számú tervezési feladatokra az UVATERV Rt.-t, a 2. és 4. számú feladatokra az UTIBER Kft.-t hívta fel, részajánlatot kérve. Hivatkozása szerint a korábban kötött szerzõdésekben ajánlatkérõ biztosította a tervezõk szerzõi jogainak védelmét.
<br>Ajánlatkérõ ajánlati felhívást is készített, melyben meghatározta az alkalmasság vizsgálatának módját és az ajánlatok elbírálására vonatkozó elõírásait. Ajánlatkérõ az ajánlati felhívásban a szerzõdéskötés idõpontjaként az eredményhirdetést követõ napot jelölte meg.
<br>A Döntõbizottság elnöke 2003. december 17-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a Kbt. 70. § (1) bekezdés b) pontjában foglalt feltételek fennállása egyértelmûen nem állapítható meg, továbbá az ajánlati felhívásban a szerzõdéskötés idõpontja nem a Kbt. elõírásainak megfelelõen került meghatározásra. Ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ 2003. december 30-án a Döntõbizottságnak bejelentette, hogy a választott jogalap alátámasztását megalapozó iratokat 2003. december 16-án a Döntõbizottság részére benyújtotta, továbbá a szerzõdéskötési idõpontra vonatkozó észrevétel jogszerûségét elismerve az ajánlati felhívás ezen pontját módosítani kívánják.
<br>Az UVATERV Rt. mint egyéb érdekelt érdemi észrevételében tájékoztatta a Döntõbizottságot, hogy nincs tudomása arról, hogy a beszerzés tárgyaként megjelölt ügyben ajánlatkérõ közbeszerzési eljárást indított volna.
<br>A Döntõbizottság az ügyben hivatalból tárgyalást tûzött ki, a tárgyaláson pedig ajánlatkérõ meghatalmazott képviselõje bejelentette, hogy az ajánlati felhívás kiküldésére ténylegesen nem került sor figyelemmel arra, hogy idõközben a Döntõbizottság az ügyben jogorvoslati eljárást indított. Ennek alapján kérte az eljárás megszüntetését.
<br>A Döntõbizottság figyelemmel arra, hogy közbeszerzési eljárás nincs folyamatban, a jogorvoslati eljárás megszüntetésérõl határozott.
<br>A Kbt. 71/B. § (2) bekezdése alapján a hirdetmény közzététele nélkül induló tárgyalásos eljárás megkezdésekor meg kell küldeni a bizottság elnöke részére - telefaxon is - az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást.
<br>A Döntõbizottság azonban felhívja ajánlatkérõ figyelmét, hogy a fenti szakasz alapján a közbeszerzési eljárás megindításakor, azzal egyidejûleg és nem azt megelõzõen kell a Döntõbizottság elnökét tájékoztatni a közbeszerzési eljárás indításáról. A tárgyalásos eljárás jogszerûségét elõzetesen a Döntõbizottság elnöke nem vizsgálhatja, csak annak megindítását követõen van erre törvényi kötelezettsége.
<br>A Kbt. 79. § (1) bekezdése szerint a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.
<br>A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 15.
<br>
<br>Dr. Engler Magdolna s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br>
<br>
<br><br></body></html>