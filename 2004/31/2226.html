<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2226/2004)
</h2>
<br>1024 Budapest, Margit krt. 85.
<br>Ikt.sz.: D.30/11/2004.
<br>
<br>Tárgy: a Sector Hungary 1992 Rt. jogorvoslati kérelme a Szegedi Közlekedési Kft. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a SECTOR Hungary 1992 Biztonsági Szolgáltató és Kereskedelmi Rt. (1107 Budapest, Fertõ út 14., képviseli: dr. Halmi Franciska ügyvéd, 5000 Szolnok, Magyar u. 9. fszt. 2., a továbbiakban: kérelmezõ) kérelmének, amelyet a Szegedi Közlekedési Kft. (6720 Szeged, Zrínyi u. 4-8., képviseli: dr. Ollé György ügyvéd, 6722 Szeged, Gutenberg u. 3. mfszt. 3., a továbbiakban: ajánlatkérõ) "a társaság 3 telephelye teljes körû õrzés-védelmének ellátása, recepcióstevékenység, személy-, jármû- és eszközforgalom ellenõrzése élõmunkával és a pályázó által kialakított és saját költségén kiépített elektronikus beléptetõ rendszer és biztonsági kamerarendszer segítségével, pénzszállítás a pályázó saját jármûvével, valamint pénzõrzés külön igény alapján a pályázati dokumentációban megadott részletezés szerint" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 52. § (2) bekezdés d) pontjára és a Kbt. 53. § (2) bekezdésére tekintettel a Kbt. 59. § (1) bekezdését, valamint a Kbt. 55. § (6) bekezdését és a Kbt. 61. § (1) bekezdését, ezért az ajánlatkérõvel szemben 2 000 000 Ft, azaz kettõmillió forint bírságot szab ki.
<br>A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Az ajánlatkérõ a Közbeszerzési Értesítõ 2003. november 5-i, 45. számában tette közzé ajánlati felhívását az alábbiakban meghatározott tárgyban.
<br>"3. a) A beszerzés tárgya és mennyisége: a társaság 3 telephelyének teljes körû õrzés-védelmének ellátása, recepcióstevékenység, személy-, jármû- és eszközforgalom ellenõrzése élõ munkával és a pályázó által kialakított és saját költségén kiépített elektronikus beléptetõ rendszer és biztonsági kamerarendszer segítségével, pénzszállítás a pályázó saját jármûvével, valamint pénzõrzés külön igény alapján a pályázati dokumentációban megadott részletezés szerint. A 3 telep területe összesen 101 683 m 2 ".
<br>Ajánlatkérõ részajánlat tételét nem tette lehetõvé, többváltozatú ajánlattételre lehetõséget adott.
<br>Ajánlatkérõ az ajánlati felhívás 9. pontjában elõírta a pénzügyi ellenszolgáltatás teljesítésének feltételeit, illetve hivatkozás a vonatkozó elõírásokra: ajánlatkérõ elõleget nem fizet. Fizetési határidõ: a részszámlák igazolt teljesítésétõl számított 30 nap, banki átutalással teljesíti az ajánlatkérõ, azonban az ajánlattevõ ennél kedvezõbb fizetési ajánlatot is adhat.
<br>Ajánlatkérõ az ajánlati felhívás 11. pontjában elõírta az ajánlattevõk pénzügyi, gazdasági és mûszaki alkalmassága igazolására kért adatokat és tényeket: Mind az ajánlattevõnek, mind pedig a Kbt. 43. § (2) bekezdés b) pontjába tartozó alvállalkozó vonatkozásában csatolnia kell ajánlatához a Kbt. 44. § (1) bekezdése szerint:
<br>"- 2001-2002. évekre vonatkozó mérlegének kimutatását."
<br>A mûszaki alkalmasság igazolása között elõírta, hogy csatolni kell:
<br>"- az elmúlt két évben legalább öt cégnél az ajánlati felhívásban meghatározott volumenû - biztonságtechnikai berendezések kiépítésére vonatkozó - referenciát".
<br>A 11. b) pontban meghatározta az ajánlattevõnek a szerzõdés teljesítésére alkalmatlanná minõsítésének szempontjai között a
<br>"- mérlegeredménye bármely évben negatív,
<br>- nem rendelkezik az elmúlt két évben legalább öt cégnél az ajánlati felhívásban meghatározott volumenû biztonságtechnikai berendezések kiépítésére vonatkozó referenciával".
<br>Az ajánlati felhívás 13. pontja szerint az ajánlatkérõ az összességében legelõnyösebb ajánlat kiválasztásának szempontja alapján bírálja el és dönt az ajánlat elfogadásáról.
<br>A 13. b) pont részszempontokként az alábbiakat határozta meg:
<br>részszempontok
<br>súlyszámok
<br>- az ajánlati ár a beléptetõ rendszer és biztonsági kamerarendszer kiépítésére
<br>5
<br>- fizetési feltétel (kedvezõbb fizetési határidõ)
<br>5
<br>- ajánlati ár az élõerõs õrzõ-védõ, valamint a recepcióstevékenység ellátására
<br>5
<br>- ajánlati ár a pénzszállítási és pénzõrzési tevékenységre
<br>3
<br>- beléptetõ rendszer és a biztonsági kamerarendszer kiépítésének és üzembe helyezésének idõpontja
<br>3
<br>- a beléptetõ rendszer és biztonsági kamerarendszer üzemeltetésének és karbantartásának költsége
<br>3
<br>Az értékelés során adható pontszámokat részszempontonként 1-10-ig határozta meg, jelölve, hogy az értékelést matematikai módszerrel, arányosítással végzi.
<br>A 16. pont 3. francia bekezdése szerint az egyéb információk között a következõket írta elõ:
<br>Az ajánlat benyújtásának módja: az ajánlatot a cégjegyzésre jogosultak által cégszerûen aláírva, valamennyi oldalt szignálva, zárt csomagolásban, 2 példányban (1 eredeti és 1 másolat) kell benyújtani. A borítékon az alábbi megjelöléseket kell feltüntetni: "Ajánlat a Szegedi Közlekedési Kft. õrzési és vagyonvédelmi feladatainak ellátására".
<br>Az ajánlattevõ nyilatkozata részeként az alábbi nyilatkozatokat tartozik benyújtani:
<br>- az ajánlatkérõ által az ajánlati útmutatóhoz csatolt adatlap, amelyet a benyújtott pályázat elsõ oldalaként kell szerepeltetni,
<br>- 3 hónapnál nem régebbi eredeti cégkivonat, a cégjegyzésre jogosult személyek aláírási címpéldánya eredeti vagy másolatának közjegyzõ által hitelesített példánya,
<br>- az eljárás alatt folyamatban lévõ, el nem bírált változásbejegyzési kérelem cégbírósági érkeztetõbélyegzõvel ellátott példánya.
<br>A 16. pont utolsó francia bekezdése szerint az ajánlatkérõ a dokumentációban elõírt szerzõdést az eljárás nyertesével köti meg. Amennyiben a nyertes visszalép, az ajánlatkérõ a szerzõdést az eredményhirdetéskor megjelölt második helyre sorolt ajánlatot tevõvel köti meg.
<br>Az ajánlatkérõ "Ajánlati felhívás" c. dokumentációt is készített, amely az ajánlattevõknek "Útmutatót" tartalmazott az ajánlati felhíváson túlmenõen. Az útmutató többek között részletezte az ajánlat tartalmát, a pénzszállítással, pénzõrzéssel kapcsolatos kiegészítéseket, elvárásokat a biztonságtechnikai rendszerrel szemben, az ajánlathoz csatolt okmányok között a szolgáltatási szerzõdést és adatlapot. Az adatlapon az ajánlattevõ adatain kívül szerepeltek az ajánlati árakra, a részszempontok nagy részére vonatkozó adatok.
<br>Az ajánlattevõk részérõl feltett kérdésekre az ajánlattevõ 2003. december 10-én faxon elküldte a válaszait. Ezek között a referenciákkal kapcsolatos kérdésre a következõ választ adta:
<br>"elfogadjuk bármely megvalósított biztonságtechnikai rendszer referenciáját, ha az alátámasztja az ajánlattevõ mûszaki, technológiai és informatikai alkalmasságát az ajánlati felhívásban meghatározott nagyságrendû biztonságtechnikai rendszerek létesítésére, üzemeltetésére és karbantartására, de ezen belül megkülönböztetett figyelmet fordítunk a cégünk adottságain is adaptálható beléptetõ és térfigyelõ rendszerek referenciáira."
<br>A biztonsági rendszer bekábelezését ajánlatkérõ válaszában 2004. január 31-i idõpontra vállalta a kivitelezés kezdeti idõpontja szempontjából.
<br>Az ajánlattételi és egyben bontási határidõ 2003. december 16-án volt. A kérelmezõn kívül ajánlatot nyújtott be a Regio Pol Kft., az Ultra-Média Kft., a Future Security Rt. és a Trióda Security Kft.
<br>Az ajánlatkérõ ismertette és a bontási jegyzõkönyvben rögzítette az adatlapokon feltüntetett adatokat.
<br>A kérelmezõ és a Trióda Kft. a beléptetõ és a biztonsági rendszer kiépítésére két változatban nyújtott be ajánlatot, amelyekre vonatkozó és az adatlapon feltüntetett üzemeltetési és karbantartási költségek ismertetése is megtörtént. Ezen költségek ismertetése a többi ajánlattevõ esetében elmaradt.
<br>A jelenléti ív szerint a kérelmezõ képviselõje az ajánlatok bontásakor jelen volt.
<br>A 2004. január 16-án tartott eredményhirdetésen az ajánlatkérõ nyertesnek az Ultra-Mérida Kft.-t, az ezt követõ legkedvezõbb ajánlattevõnek a kérelmezõt hirdette ki.
<br>Az õrzés-védelemre és a kiegészítõ tevékenységekre a megbízási szerzõdést 2004. január 19-én az ajánlatkérõ a nyertessel megkötötte, a beléptetõ rendszer és biztonságikamera-rendszer létesítésére vonatkozó megbízási szerzõdést nem csatolta.
<br>A kérelmezõ 2004. január 15-én nyújtotta be jogorvoslati kérelmét a Döntõbizottsághoz, amelyet 2004. január 19-én hiány pótolt.
<br>A tárgyaláson módosított kérelmében kérte, hogy a Döntõbizottság állapítson meg jogsértést, semmisítse meg az Ultra-Média Kft. alkalmasságára és nyertességére vonatkozó ajánlatkérõi döntést, és ideiglenes intézkedéssel tiltsa meg a szerzõdés megkötését.
<br>Sérelmezte, hogy az ajánlatkérõ kérdésekre adott válaszában enyhítette a referenciákra vonatkozó alkalmassági elõírását, és ezt a módosított feltételrendszert az ajánlatkérõ a Kbt. 48. § (1) bekezdésében foglalt kötelezettsége ellenére új hirdetményben közzé nem tette, ezáltal a Kbt. 48. § (1) bekezdésében foglalt elõírásokat megszegte, amelynek eredményeként nem biztosította a Kbt. 24. § (1) bekezdésében elõírtak szerint a verseny tisztaságát, a nyilvánosság és az esélyegyenlõség elvét. A kérdésekre kapott választ az ajánlatkérõ 2003. dec. 10-én, faxán megküldte.
<br>Sérelmezte azt is, hogy a bontásról felvett jegyzõkönyvbõl nem állapítható meg a mûszaki, gazdasági alkalmasság igazolására benyújtani kért dokumentumok megléte, nem állapítható meg, hogy a pályázók alvállalkozót vettek-e igénybe, valamint az nem tartalmazza minden ajánlattevõre vonatkozóan a beléptetõ és biztonsági rendszer karbantartási és üzemeltetési költségét. Hiányzik a fizetési feltételekre vonatkozó ajánlati elem is.
<br>Álláspontja szerint az eljárásról készült összegezés nem felel meg a Kbt.-ben elõírt tartalmi követelményeknek, mert nem tartalmazza a résszempontok szerinti ajánlati tartalmi elemeket. Így:
<br>- a beléptetõ és biztonsági kamerarendszer üzemeltetési és karbantartási költségét,
<br>- a fizetési feltételeket,
<br>- a pénzszállítási és -õrzési tevékenységre a Régió Pol és a Trióda Kft. által adott értékek nem az elõírt Ft/km, ill. Ft/óra, hanem Ft/hó értékek, ennek ellenére azokat az ajánlatkérõ értékelte és pontozta.
<br>Kifogásolta, hogy a pontozás nem a felhívás szerinti matematikai arányosítással történt.
<br>Álláspontja szerint a nyertes Ultra-Média Kft. nem igazolhatta kellõképpen a szerzõdés teljesítésére való alkalmasságát az alábbiak szerint.
<br>- fõtevékenysége a 74.60 számmal jelölt nyomozási, biztonsági tevékenység, azonban nem szerepel tevékenységi körében a riasztóberendezések felszerelése, üzembe helyezése megnevezésû, 45.31 TEÁOR-számú tevékenység. Ilyen tevékenységi kör hiányában az Ultra-Média Kft. referenciákkal nem rendelkezhetett. Az általa esetlegesen bejelentett alvállalkozó személyérõl, esetleges referenciájáról az ajánlattevõnek ismeretei nincsenek. Amennyiben az Ultra-Média Kft. alvállalkozót kívánt is alkalmazni, úgy fõvállalkozóként sem jogosult a 45.31 TEÁOR-szám hiányában ezt a tevékenységet továbbszámlázni.
<br>A Cégnyilvántartási és Céginformációs Szolgálattól beszerezhetõ, 2004. január 14. napján kelt cégkivonat és ugyanezen, az Ultra-Média Kft. vonatkozásában 2004. január 9. napján beszerzett iratnyilvántartás és cégmásolat tanúsága szerint az Ultra-Média Kft. ügyvezetõjének, Csikós Péter, Szeged, Világos u. 15/A szám alatti lakosnak az ügyvezetõi megbízása 2003. december 15. napjával lejár. A becsatolt, Céginformációs Szolgálattól származó adatok szerint a változásbejelentés a rendelkezésre álló törvényes határidõn, 30 napon belül nem került sor, így a pályázat elbírálásának napján a társaság cégjegyzõjeként megjelölt ügyvezetõ érvényes megbízatással nem rendelkezett. A tárgyaláson a biztonságtechnikai rendszerek kivitelezésére vonatkozó, még meg nem kötött szerzõdés megkötésének megtiltását kérte a Döntõbizottságtól.
<br>A Döntõbizottság ideiglenes intézkedést nem alkalmazott a szerzõdéskötésre tekintettel, mely az õrzõ-védõ szolgáltatásra vonatkozóan megtörtént, és a részajánlat kizárt lehetõségére figyelemmel a beszerzés egész tárgyára vonatkozó szerzõdéskötési folyamat befejezõdött, figyelemmel a becsatolt megbízási szerzõdés 10. pontjában a beléptetõ rendszer és biztonságikamera-rendszer kiépítésére vonatkozó kötelezettségvállalásra.
<br>Az ajánlatkérõ a kérelem elutasítását kérte egyrészt elkésettség, másrészt alaptalanság miatt.
<br>A mûszaki alkalmasság igazolása módosításával kapcsolatos kérelmi rész álláspontja szerint elkésett, mert errõl a 2003. december 10-én faxon elküldött levélbõl kérelmezõ tudomást szerzett.
<br>Az ajánlatok bontásakor ismertetett adatokra vonatkozó kérelem ugyancsak elkésett a 2003. december 16-i ajánlattételi idõpontra tekintettel, mivel az ajánlatok bontásán a kérelmezõ képviselõje részt vett.
<br>Az összegezés álláspontja szerint a Kbt. 5. sz. mellékletében elõírtaknak megfelelt.
<br>Megalapozatlannak ítélte a kérelmezõnek a pénzszállítás és pénzõrzés vállalási áraira vonatkozó kifogását is, mely szerint azok összehasonlíthatóak és objektíven értékelhetõek nem voltak. A pályázati dokumentáció részét képezõ útmutató ugyanis külön fejezetben részletezi és pontosan meghatározza a havi pénzõrzés, pénzszállítás költségszámításához szükséges óraszükségletet, kilométereket és idõtartamokat. Az ajánlatokat értékelõ bizottság számára és az ajánlattevõk részére tehát ezen alapadatok hiánytalan rendelkezésre állnak, ennélfogva a havi szinten közölt vállalkozási díjak éppúgy egyértelmûen értelmezhetõek voltak, mint az e tevékenységekre külön-külön meghatározottak, így összevetésüknek sem volt akadálya. Megítélése szerint az egyértelmûséget jelzi az is, hogy az eljárás során erre vonatkozó kérdés az ajánlatkérõhöz az eljárás során nem érkezett.
<br>Az értékelés módszerére vonatkozó kifogása, melyet a tárgyalást követõen történt észrevételében is kifejtett, a következõ volt.
<br>Az ajánlati felhívás szerint "az értékelés során adható pontszám részszempontonként 1-10 pont.
<br>A legkedvezõbb 10 pont, a legkedvezõtlenebb 1 pont, a kettõ közötti ajánlatok arányosan kapják a köztes pontokat. Az értékelést matematikai módszerrel végezzük". E kiírásnak megfelelõen a pontozás a helyezések arányában történt. Miután öt ajánlat érkezett és a legkedvezõtlenebbre legalább egy pontot kellett adni, a fennmaradó ajánlatok arányosan 10-8-6-4 pontot kaphattak, míg az értékelhetõ adatot nem tartalmazó részfeladatra az ajánlattevõ nulla pontot kapott. Azon esetben, amennyiben az értékelésnél a 10-es számskála más helyezésarányos pontkiosztást alkalmazta volna, az ajánlattevõk sorrendisége változatlan maradna, hiszen a hat elbírálási részszempontból az eljárás nyertese ötben jobb ajánlatot tett, mint a második helyre sorolt ajánlattevõ, sõt a további helyezések sorrendje sem változott volna.
<br>Az Ultra-Média Kft.-re vonatkozó kifogással kapcsolatban megítélése szerint az ajánlati felhívásban megfogalmazott szerzõdés teljesítésére alkalmatlanná minõsítési szempontokat helyesen értékelte, az adatokból a nyertes ajánlattevõ alkalmatlansága - az elõzetesen meghirdetett szempontrendszer szerint - nem állapítható meg.
<br>Egyéb érdekeltként az Ultra-Média Kft. a kérelem elutasítását kérte, amelynek indokolásaként elõadta a következõket:
<br>A jelzett 2001. évben a gazdasági társaság mérleg szerinti eredménye pozitív volt, társasági adót is fizetett.
<br>A tárgybani közbeszerzési pályázat kiírásában nem tiltotta és kizáró okként sem jelölte meg a kiíró az egyes részfeladat tekintetében alvállalkozó igénybevételét. A társaság ezzel a lehetõséggel élve megnevezte az igénybe venni kívánt alvállalkozóját - csatolva a pályázati anyaghoz az alvállalkozóra vonatkozó valamennyi olyan dokumentumot, amit a kiírás a pályázóra nézve is megkívánt. A gazdasági társaságokról szóló 1997. évi CXLIV. törvény rendelkezései szerint az ügyvezetõ megbízatása határozott idõre, de legfeljebb 5 évre szólhat. Csikós Péter ügyvezetõ megbízatása 2008. december 15-ig - a taggyûlés döntése során, újraválasztása miatt - meghosszabbodott. Az errõl készült taggyûlési jegyzõkönyv 1 példányát észrevételéhez mellékelte.
<br>Tekintettel arra, hogy az ügyvezetõ személye a korábbival azonos, a cégnyilvántartáson más adatot nem kellett átvezettetni.
<br>A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a jogorvoslati kérelem részben elkésett, illetve részben megalapozott.
<br>A Kbt. 79. § (7) bekezdése elsõ és második fordulata szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A kérelmezõ maga is elismerte, hogy az ajánlatkérõi kérdésekre adott választ az ajánlatkérõ 2003. december 10-én elküldte. A referenciákra vonatkozó feltételrendszer módosításának jogsérelmével kapcsolatos kérelmét - a karácsonyi ünnepekre és munkaszüneti napokra tekintettel - legkésõbb 2003. december 29-én nyújthatta volna be a Döntõbizottsághoz.
<br>Az ajánlatok bontásakor ismertetett és jegyzõkönyvezett adatokkal kapcsolatban vélt jogsértés az ajánlatok bontásakor - ahol a jelenléti ív tanúsága szerint a kérelmezõ képviselõje jelen volt -, 2003. december 16-án a kérelmezõ tudomására jutott. Az erre vonatkozó kérelem benyújtására nyitva álló határidõ 2003. december 31-én eltelt.
<br>A kérelmezõ a fenti kérelmi elemekre vonatkozó jogorvoslati kérelmét csak 2004. január 15-én, a jogvesztõ határidõn túl nyújtotta be a Döntõbizottsághoz.
<br>A Döntõbizottság megállapította, hogy a kérelem hivatkozott részei elkéstek, ezért azokat érdemi vizsgálat nélkül elutasítja.
<br>A kérelemnek az összegezés hiányosságaira vonatkozó része az alábbiak szerint megalapozott.
<br>A Kbt. 61. § (1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.
<br>A Kbt. 5. sz. melléklet 2. a) pontja szerint az összegezésnek - többek között - tartalmaznia kell - az összességében legelõnyösebb ajánlat választása esetén - annak részszempontjai szerinti tartalmi elemeit, a 2. b) pont szerint a táblázatban az értékelési pontszámot, az egyes ajánlatok vonatkozásában, illetve az értékelési pontszámoknak a súlyszámokkal kialakított szorzatát, valamint a 2. c) pont szerint a táblázatban szereplõ értékelési pontszámok indokolását.
<br>Az ajánlatkérõ az összegezés 2. a) pontjában csak az általa érvényesnek tartott ajánlatot benyújtó ajánlattevõk, a ki nem zárt és alkalmasnak minõsített ajánlattevõk nevét sorolta fel. Az összességében legelõnyösebb ajánlat kiválasztására szolgáló részszempontok szerinti ajánlati tartalmi elemeket az ajánlatkérõ az összegezés 2. a) pontjában megismertette.
<br>A 2. b) pontban táblázatba foglalta az ajánlattevõknek az elbírálás részszempontjai szerint megállapított értékelési pontszámokat és a súlyszámmal képzett szorzatukat.
<br>A 2. c) pontban az ajánlatkérõ felsorolta a részszempontokat és szöveges magyarázatot adott, azonban az észrevételében hivatkozott pontszámítási módszert - amely eltért a felhívásban elõírtaktól - nem ismertette.
<br>A Kbt. 55. § (6) bekezdésének elsõ és második fordulata szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja.
<br>A Döntõbizottság megállapította, hogy az ajánlatkérõ által alkalmazott sávos pontozási módszer nem felel meg az ajánlati felhívásban meghatározott arányosítási módszernek.
<br>Az ajánlatkérõ az ajánlati ár a beléptetõ rendszer és biztonságikamera-rendszer kiépítésére részszempontnál a rendszerek mûszaki tartalmát részletezte, azonban nem tért ki arra, hogy a többváltozatú ajánlatokat hogyan pontozta.
<br>A fizetési feltételek részszempontnál csak azt közölte, hogy számára minél hosszabb fizetési határidõ volt a szempont.
<br>Az ajánlati ár az élõerõs õrzõ-védõ, valamint recepcióstevékenység ellátásra bírálati részszempontnál közölte, hogy az ajánlati ár nagysága szerint pontozott.
<br>Az ajánlati ár a pénzszállítási és pénzõrzési tevékenységre bírálati részszempontnál nem állapítható meg, hogy kétféle ajánlati elemet hogyan értékelte együttesen, egy közös pontszámmal.
<br>A beléptetõ rendszer és a biztonságikamera-rendszer kiépítésének és üzembe helyezésének idõpontja részszempontra a legrövidebb teljesítési idõre a legmagasabb pontszámot adta.
<br>A beléptetõ rendszer és a biztonságikamera-rendszer üzemeltetésének és karbantartásának költsége részszempont indokolása a részszempontban nem szereplõ garanciaidõtartamokat ismerteti.
<br>A Döntõbizottság nem fogadta el az ajánlatkérõ hivatkozását arra, hogy a bontási jegyzõkönyvben az ajánlatkérõ az 1., 3., 4., és 6. részszempontoknak megfelelõ adatokat ismertette.
<br>A Kbt. 61. § (1) bekezdése a Kbt. 25. §-ában foglalt kógenciára tekintettel kötelezõen írja elõ ugyanis az ajánlati tartalmi elemek ismertetését függetlenül a bontási jegyzõkönyvben foglalt adatok ismertetésének tényétõl. A Döntõbizottság megállapította, hogy az ajánlatkérõ nem a Kbt. 5. sz. melléklete szerinti összegezés 2. a) és 2. c) pontjában elõírt tartalommal készítette el az eljárás összegezését, és ezzel megsértette a Kbt. 61. § (1) bekezdését.
<br>Ezt követõen a Döntõbizottság vizsgálta, hogy a nyertes ajánlattevõ Ultra-Média Kft. ajánlata érvényes volt-e, vagy sem.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.
<br>Az ajánlati felhívás 16. pont 3. francia bekezdése a cégjegyzésre jogosultak által cégszerû aláírást írt elõ az ajánlat benyújtására, a 4. francia bekezdés szerint cégkivonatot, aláírási címpéldányt és változásbejegyzés iránti kérelmet kellett az ajánlathoz csatolni, amennyiben folyamatban lévõ változásbejegyzési eljárás került kezdeményezésre.
<br>Az Ultra-Média Kft. ajánlatának 12-14. oldalain csatolta cégkivonatát és aláírási címpéldányát.
<br>A cégkivonat 8. pontja szerint a legutolsó létesítõ okirat kelte 1998. december 15. A 13.002. pont rögzíti a cégjegyzésre jogosult Csikós Péter ügyvezetõ adatait, amelyet a közjegyzõvel hitelesített aláírási címpéldány megerõsít. Az ajánlatot a szükséges helyeken az ügyvezetõ írta alá.
<br>A gazdasági társaságokról szóló 1997. évi XCLIV. törvény 24. § (1) bekezdés szerint a vezetõ tisztségviselõk megbízatása legfeljebb öt év idõtartamra terjedhet.
<br>Az Ultra-Média Kft. észrevételében hivatkozott és csatolta a 2003. december 8-án tartott taggyûlés jegyzõkönyvét, amelynek határozata szerint a társaság ügyvezetõjévé további öt évre Csikós Pétert megválasztja.
<br>Ez a taggyûlési jegyzõkönyv azonban az ajánlathoz nem került csatolásra, tehát az ajánlati felhívás 16. pont Egyéb információk 4. pontja szerinti változásbejegyzési eljárást nem igazolta a nyertes ajánlattevõ, illetõleg nyilatkozatot erre vonatkozóan nem csatolt.
<br>A Döntõbizottság megállapította, hogy az ajánlattételi határidõ 2003. december 16-i lejártakor a nyertes ajánlattevõ nem a cégjegyzésre jogosult ügyvezetõ által aláírt ajánlatot csatolt be, ezért az ajánlati felhívás 16. pont 3. francia bekezdésében foglalt érvényességi elõírás nem teljesült, nem csatolta az ügyvezetõi státus meghosszabbítására vonatkozó társasági taggyûlési jegyzõkönyvet, amelyre tekintettel a nyertes ajánlattevõ ajánlata érvénytelen volt.
<br>A Döntõbizottság megállapította, hogy a nyertes ajánlattevõ mûszaki szempontból alkalmatlan volt a referenciát illetõen, azonban az ajánlat érvénytelensége miatt mint elõkérdésben történt állásfoglalásra tekintettel azt külön jogsértésként nem jelöli meg.
<br>A Döntõbizottság észrevételezi ugyanakkor, hogy a nyertes ajánlattevõ nem tett eleget a felhívás 11. a) pont szerint a mûszaki alkalmasság igazolására a beszerzés tárgya szerinti biztonságtechnikai berendezések kiépítésére vonatkozó referenciákra vonatkozó feltételnek, továbbá a felhívás 11. b) pont alá esik, mely szerint alkalmatlansági szempont és az ajánlattevõ a szerzõdés teljesítésére alkalmatlan, ha ilyen referenciával nem rendelkezik, figyelemmel a Kbt. 44. § (6) és (8) bekezdésére.
<br>A nyertes ajánlatának 31-33. oldalán csatolt referencialevelek mindegyike csak élõerõs vagyonvédelmi feladatok ellátására vonatkozik. Az Ultra-Média Kft. és az ajánlatkérõ joggal nem hivatkozhat az alvállalkozó referenciáira, mivel a felhívás 11. b) pontja az ajánlattevõ alkalmatlansági szempontjaként határozta meg az öt cégtõl származó referenciát.
<br>A Kbt. 59. § (1) bekezdés elsõ fordulata szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.
<br>A Döntõbizottság megállapította, hogy a nyertes ajánlat érvénytelen volt, amelyre tekintettel az ajánlatkérõ nem vonhatta volna be az értékelésbe. Ezért mint érvénytelen ajánlat benyújtója az Ultra-Média Kft. nem lehetett az eljárás nyertese.
<br>A nyertes ajánlatának érvénytelenségére, valamint arra a tényre tekintettel, hogy az ajánlatkérõ nem vonta kétségbe a kérelmezõ második helyezését, a Döntõbizottságnak függetlenül attól, hogy a Kbt. 55. § (6) bekezdése sérelmét megállapította, ennek következményét a pontszámok rangsorát illetõen nem kellett levonnia. Ennek megfelelõen a Döntõbizottság álláspontja szerint az ajánlatkérõ által jogsértõ módon alkalmazott értékelési módszer a kérelmezõnek a második helyezését a pontszámok rangsorában nem befolyásolta. Mivel a nyertes ajánlattevõ ajánlata érvénytelen volt, ez a tény önmagában megalapozza a Kbt. 59. § (1) bekezdésének sérelmét is, függetlenül a Kbt. 55. § (6) bekezdésének körében megállapított jogsértéstõl.
<br>A Döntõbizottság nem tudta figyelembe venni a jogsértések értékelése során az ajánlatkérõ azon bejelentését, hogy a megadott szerzõdéskötési idõpontban csak az õrzés-védelemre és az ezzel összefüggõ feladatokra kötötte meg a megbízási szerzõdést és a beléptetõ, valamint a biztonságikamera-rendszerre vonatkozó megbízási szerzõdést még nem. Ugyanis az ajánlati felhívás 3. c) pontja szerint a részajánlat tételére nem volt mód, ezért a szerzõdéskötési folyamat már befejezõdött a beszerzés egészére nézve a megbízási szerzõdés 10. pontjában foglaltak szerint.
<br>A Kbt. 88. § (4) bekezdése szerint a bírság mértéke a közbeszerzési értéknek legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A hatályos jogszabályi rendelkezések alapján a bírság minimális összege 1 000 000 Ft, természetes személlyel szemben pedig 100 000 Ft.
<br>A bírság összegének megállapításakor a Döntõbizottság a Kbt. 88. § (5) bekezdés szerint a jogsértés súlyára volt figyelemmel, nevezetesen hogy az ajánlatkérõ érvénytelen ajánlatot hirdetett ki nyertes ajánlatnak, a megkötött szerzõdésre a jogsértés már nem reparálható, valamint a beszerzés értékére volt tekintettel. Figyelembe vette továbbá azt, hogy az ajánlatkérõ együttmûködõ magatartást tanúsított a jogorvoslati eljárás során. Ennek megfelelõen az ügy összes körülményét figyelembe véve a beszerzési értéknek az ajánlatkérõ által megkötött megbízási szerzõdésben foglalt 30 M Ft/év-es értékével, illetve a beléptetõ és biztonsági rendszer kiépítésének 16,5 M Ft ajánlati árával arányos mértékû bírságot tartott a Döntõbizottság indokoltnak.
<br>A Döntõbizottság arra tekintettel, hogy az ajánlatkérõ részérõl bírálóbizottság döntött az ajánlatok érvényessége, illetve azok értékelése vonatkozásában és az ajánlatkérõ ügyvezetõje a becsatolt felelõsségi rendre vonatkozó dokumentum szerint csak az ezzel kapcsolatos tárgyú elõkészítõ anyagot kapta meg, ezért a személyes felelõsség megállapítását nem tartotta indokoltnak.
<br>A Döntõbizottság a fentiek szerint a Kbt. 76. § (1) bekezdés c) pontja szerint biztosított jogkörében eljárva a Kbt. 88. § (1) bekezdés d) és f) pontja szerinti jogkövetkezményeket alkalmazta, illetve bírságot szabott ki a Kbt. 88. § (1) bekezdés f) pontja alapján.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 20.
<br>
<br>Dr. Csanádi Péter s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Dr. Tukacs László s. k.,
<br>közbeszerzési biztos
<br><br></body></html>