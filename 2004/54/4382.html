<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4382/2004)
</h2>
<br>1024 Budapest, Margit krt. 85.
<br>Ikt.sz.: D.83/12/2004.
<br>
<br>Tárgy: a STAND-Art 98 Bt. jogorvoslati kérelme a Magyar Turizmus Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A STAND-Art 98 Kiállítás Tervezõ-, Kivitelezõ és Szolgáltató Betéti Társaság (9027 Gyõr, Tompa u. 12., képviseli: dr. Berger Adrián ügyvéd, 9021 Gyõr, Teleki L. u. 17., a továbbiakban: kérelmezõ) jogorvoslati kérelmét, melyet a Magyar Turizmus Rt. (1012 Budapest, Vérmezõ út 4., képviseli: dr. Tasnádi Gábor ügyvéd, 1111 Budapest, Kende u. 18., a továbbiakban: ajánlatkérõ) "a Budapesti Vásárközpontban 2004. március 18. és 21. között megrendezésre kerülõ Utazás 2004. kiállításon az idegenforgalmi régiók standjának és a központi funkciós terület kulcsrakész kivitelezése, szervezése és üzemeltetése a dokumentációban megadott arculati terv alapján" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. december 17-ei számában megjelent felhívásában nyílt eljárás keretében kért ajánlatot a következõk szerint:
<br>
<br>3. a) A beszerzés tárgya és mennyisége: a Budapesti Vásárközpontban 2004. március 18. és 21. között megrendezésre kerülõ Utazás 2004. kiállításon az idegenforgalmi régiók standjának és a központi funkciós terület kulcsrakész kivitelezése, szervezése és üzemeltetése a dokumentációban megadott arculati terv alapján az alábbi területekre:
<br>- Budapest-Közép-Duna-vidék (400 m 2 alapterület),
<br>- Észak-Magyarország (406 m 2 alapterület),
<br>- Balaton (300 m 2 alapterület),
<br>- Alföld (532 m 2 alapterület),
<br>- Dunántúl (400 m 2 alapterület),
<br>- központi funkciós terület, illetve dekoráció (600 m 2 alapterület), színpad, vetítõfal, pavilonhomlokzat-dekorációk, belsõ irányító rendszer, központi fórum kialakítása a dokumentáció szerint.
<br>Az alapterület max. -20%-kal változhat.
<br>b) A teljesítés helye: Budapest X. ker., Albertirsai út 10., Budapesti Vásárközpont.
<br>A 3. c) és d) pontjaiban írtak szerint részajánlattétel és többváltozatú ajánlattétel lehetõsége megengedett volt.
<br>A felhívás 11. pontja tartalmazta a pénzügyi, gazdasági alkalmasság igazolására kért adatokat, valamint az alkalmatlanná minõsítés szempontjait. Ajánlatkérõ az ajánlatok elbírálásának szempontjaként a legalacsonyabb ellenszolgáltatást tartalmazó ajánlat kiválasztását jelölte meg.
<br>Az ajánlati felhívás 16. egyéb információk pontjában ajánlatkérõ - többek között - elõírta, hogy ajánlattevõk csatolják 60 napnál nem régebbi cégkivonatukat, s amennyiben még el nem bírált módosítási kérelem van, annak másolatait is. Ugyanezen pontban ajánlatkérõ a Kbt. 43. § (5) bekezdése szerinti hiánypótlás lehetõségét megengedte.
<br>Az ajánlattételhez kibocsátott dokumentáció meghatározta az ajánlattétel formáját és tartalmát, a feladatot, továbbá a szerzõdéstervezetet, illetve a tájegységenkénti kiállítóterületek mûszaki specifikációját.
<br>A több feltett kérdést és az azokra adott egységes ajánlatkérõi válasz megismerését követõen a 2004. január 27-i ajánlattételi határidõig a kérelmezõn kívül (aki csak a Balaton régióra pályázott) az Intersystem GmbH, a Trade Fair Plussz Kft., a SYMA+SD Kft. és a Hungexpo Expotech Kft. tett több-kevesebb részre ajánlatot.
<br>Ajánlatkérõ az ajánlatokat azok felbontását követõen a tartalmuk alapján megvizsgálta és értékelte.
<br>Kérelmezõt és az Intersystem GmbH-t 2004. január 30-án levélben értesítette ajánlatkérõ az ajánlatuk érvénytelenségérõl. Kérelmezõ ajánlata érvénytelenségét azzal indokolta, hogy nem csatolt 60 napnál nem régebbi cégkivonatot.
<br>A további három ajánlattevõt ajánlatkérõ még ugyanezen a napon (január 30.) értesítette írásban 2004. február 5-én 9.00 órai határidõvel a pótolható hiányok benyújtásának lehetõségérõl. A fenti határidõig a SYMA+SD Kft. nem teljesítette a hiánypótlást, míg a másik két felhívott ajánlattevõ ajánlatkérõ részére megküldte a hiányzó adatokat.
<br>Ezt követõen ajánlatkérõ a Hungexpo Expotech Kft. és a Trade Fair Plussz Kft. érvényes ajánlatait részenként értékelte. Az értékelést követõen 2004. február 10-én megtartott eredményhirdetésen minden részajánlat tekintetében a Hungexpo Expotech Kft.-t hirdette ki nyertesnek ajánlatkérõ, akivel a szerzõdést 2004. február 18-án, a felhívásban megjelölt idõpont szerint meg is kötötte.
<br>Kérelmezõ a 2004. február 9-én becsatolt jogorvoslati kérelmét a Döntõbizottság felhívására hiánypótlás keretében 2004. február 18-án kiegészítve terjesztette elõ a Döntõbizottsághoz. Ebben kérte jogsértés megállapítását és ideiglenes intézkedéssel a közbeszerzési eljárás felfüggesztését.
<br>Kérelmét azzal indokolta, hogy a beadott ajánlatban az ajánlati felhívás 16. pontjának 6. bekezdésére figyelemmel csatolta az ajánlattevõ cégkivonatát, ami - sajnálatos módon - adminisztratív tévedés okából kifolyólag 60 napnál régebbi volt.
<br>Megítélése szerint azonban ezen adminisztratív tévedés a Kbt. 43. § (4) bekezdésének nyelvtani, rendszertani és logikai értelmezése alapján csakis és kizárólag az ajánlattal kapcsolatos formai hiányosságnak tekinthetõ.
<br>Az ajánlati felhívás 16. pontjának 14. bekezdésében viszont az ajánlatkérõ a felhívott (4) bekezdés szerinti hiánypótlás biztosításáról rendelkezett. Ennek alapján álláspontja szerint jelen formai hiányosság pótlására az ajánlatkérõnek határidõt kellett volna biztosítania.
<br>Tekintettel azon körülményre, hogy az ajánlati felhívásban, illetõleg a dokumentációban meghatározott valamennyi feltételnek eleget tett és csatolta a szükséges nyilatkozatokat és igazolásokat, nézete szerint ajánlata nem lehet a Kbt. 52. § (2) bekezdésének d) pontja alapján érvénytelen.
<br>Azt is nyilatkozta, hogy az ajánlati felhívás 16. pontjának 3. bekezdésében írt igazolások körében mind ez idáig nem állt módjában csatolni a Vám- és Pénzügyõrség igazolását arról, hogy vám- és adótartozása nincs. Az erre vonatkozó igazolást jelen kérelem mellékleteként csatolja.
<br>Megjegyzi, hogy ezen igazolás csatolására való határidõ lehetõsége is fennáll a Kbt. 43. § (4) és (5) bekezdése szerint, ez irányú felhívás azonban az ajánlatkérõ részérõl a mai napig nem történt.
<br>Álláspontja szerint a Kbt. 43-46. § egybevetése és az ezzel kapcsolatos gyakorlat alapján az igazolás csatolásának elmaradásánál lényegesen kisebb fokú hiányosságnak tekinthetõ egy ténylegesen benyújtott, de adminisztratív okból 60 napnál régebbi cégkivonat.
<br>A Döntõbizottság a kérelemben megfogalmazott ideiglenes intézkedést a törvényi feltételek hiányában a jogorvoslati eljárás keretében nem alkalmazta.
<br>Ajánlatkérõ írásos észrevételét a tárgyaláson megerõsítve és kiegészítve kérte a megalapozatlan jogorvoslati kérelem elutasítását. E kérelmét alapvetõen azzal indokolta, hogy a közbeszerzési törvény rendelkezései, valamint a hiánypótlásra vonatkozó, a Közbeszerzések Tanácsa által kiadott ajánlás szerint az ajánlattevõket csak azon hiányok pótlására lehet felhívni, amelyek pótlására jogszabályi lehetõség van.
<br>Ilyen nem pótolható dokumentumok voltak a jelen eljárásban a hatósági igazolások és a hatóságokkal szemben fennálló tartozásokról szóló nyilatkozatok körének kivételével valamennyi, az ajánlati felhívás 16. pontjának elsõ francia bekezdésében található dokumentumok.
<br>A cégkivonat pótlására a Kbt. és a tanács ajánlása nem ad lehetõséget, ezért az ilyen jellegû hiány fennállása a Kbt. 52. § (2) bekezdés d) pontja alapján az ajánlat érvénytelenségét vonja maga után.
<br>Az iratbetekintés keretében megismert Trade Fair Plussz Kft. észrevételével kapcsolatosan a tárgyaláson azt is nyilatkozta, hogy a dokumentáció mellékleteként kiadott terveket az AREAL-X Kft. készítette, így a fentebb nevezett ajánlattevõ észrevétele e kérdés vonatkozásában nem helytálló. Ezen nyilatkozata alátámasztására becsatolta a Döntõbizottsághoz azt a szerzõdésmásolatot is, mely a fenti nyilatkozatát dokumentálhatóan alátámasztotta.
<br>Azt is nyilatkozta a tárgyaláson, hogy a Kbt. 38. § (3) bekezdése alapján az ajánlatkérõ az eljárás során köteles minden tájékoztatást úgy megadni, hogy ne sértse az ajánlattevõk esély egyenlõségét. Álláspontja szerint azzal sértették volna meg a Kbt. 38. § (3) bekezdését, ha lehetõvé tették volna, hogy az egyes ajánlattevõk egyenként keressék meg a tervezõt. Így az általuk feltett kérdésekrõl és válaszokról nem tudott volna az összes ajánlattevõ. E kérdéskörnél megjegyezte azt is, hogy a tervezõ sem tudott volna állandóan az ajánlattevõk rendelkezésére állni, ugyanakkor a szakmai kérdések megválaszolásába a tervezõt be kívánták vonni. A Trade Fair Plussz Kft. észrevételével kapcsolatosan azt is elõadta, hogy a terveket készítõ cég mindvégig az ajánlatkérõvel állt kapcsolatban, így egy ajánlattevõvel sem tárgyalt. E körben azt is nyilatkozta, hogy az ajánlattételi szakasz során feltett kérdéseket és az arra adott válaszokat minden ajánlattevõ részére megküldték 2004. január 7-én és 8-án, valamint 2004. január 20-án is, amit Döntõbizottsághoz becsatolt faxigazolások alátámasztanak. Összegzésként azt is nyilatkozta a tárgyaláson, hogy a Hungexpo Expotech Kft. azért lett mind a hat részajánlat nyertese, mert az öt ajánlattevõ közül három érvénytelen ajánlatot nyújtott be, a Trade Fair Plussz Kft. pedig a nyertesnél magasabb árat adott ajánlatában. Ennek alátámasztására hivatkozott az összegzésre, melyet 2004. február 17-én minden ajánlattevõ részére igazolható módon továbbítottak.
<br>Az ügyben érdekelt felek közül a Trade Fair Plussz Kft. írásban úgy nyilatkozott, hogy 2004. február 21-én jutott olyan információ birtokába, mely szerint a Hungexpo Rt. Expotech Kft.-je végezte a tervezési munkát, és ezért ennek kapcsán minden egyes területi résztvevõvel konzultációt folytatott. Álláspontja szerint ezzel az Expotech Kft.-nek jelentõs elõnyt biztosított az ajánlatkérõ, ezért megsértette a Kbt. 38. § (3) bekezdését. A részére megküldött két db levelet - melyben ajánlatkérõ az ajánlattevõket tájékoztatta a feltett kérdésekrõl és az arra adott válaszokról - úgy értékelte, hogy ajánlatkérõ e magatartásával a közvetlen konzultációtól a pályázókat eltiltotta. Ezen írásos észrevételében azt is nyilatkozta, hogy úgy gondolja, hogy a Kbt. 79. § (6) bekezdése értelmében a Döntõbizottságnak hivatalból kellene vizsgálódnia.
<br>A Döntõbizottság az ajánlatkérõ írásos nyilatkozatában foglalt indítványra tekintettel 2004. február 27-i keltezésû levelében értesítette a feleket tárgyalás tartásáról, mely szerint annak idõpontját 2004. március 9-én 9.00 órában jelölte meg.
<br>A 2004. február végi és március havi postai küldemények kézbesítése során tapasztalható késedelmek azt eredményezték, hogy a Döntõbizottság által postai úton kézbesített értesítéseket a felek a tárgyalás idõpontjáig többségében nem kapták kézhez és az értesítések átvételére vonatkozó tértivevények is csak március 17-én, majd március 26-án érkeztek vissza a Döntõbizottsághoz.
<br>A Döntõbizottság a fentiekre is tekintettel a jogorvoslati eljárás határidejét a törvényben meghatározott 10 nappal egy esetben meghosszabbította, értesítve errõl az ügyben részt vevõ feleket, majd 2004. március 25-i keltezésû értesítésben postai úton és egyben telefax útján ismét értesített minden ügyben érintettet arról, hogy a körülményekre tekintettel megismételt tárgyalást tart a jogorvoslati eljárás keretében 2004. április 1-jén 11.30 órakor. A faxbizonylatok, valamint az idõközben visszaérkezõ tértivevények tanúsága szerint ezen értesítést a felek idõben kézhez vették. Ennek ellenére az újabb tárgyaláson a szabályszerû, megismételt értesítés ellenére csak az ajánlatkérõ képviselõje jelent meg és tett érdemi nyilatkozatot.
<br>A Döntõbizottság a rendelkezésére álló iratok, dokumentumok, a felek által írásban és a megismételt tárgyaláson szóban elõterjesztett ajánlatkérõi nyilatkozat alapján megállapította, hogy a jogorvoslati kérelem megalapozatlan az alábbiak miatt:
<br>A Kbt. 43. §-ának (4) és (5) bekezdései a hiánypótlással kapcsolatosan az alábbi rendelkezéseket tartalmazzák:
<br>"(4) Az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.
<br>(5) A (4) bekezdés szerinti hiánypótlás lehetõségének biztosításáról vagy ennek kizárásáról az ajánlatkérõnek a felhívásban kell rendelkeznie. Ha az ajánlatkérõ nem zárja ki a hiánypótlást, és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt."
<br>Az eljárás során keletkezett iratokból és nyilatkozatokból megállapítható az is, hogy az ajánlatok bontására 2004. január 25-én 9.00 órakor került sor, amit követõen ajánlatkérõ azokat megvizsgálta. A kérelmezõ ajánlatáról megállapította, hogy az ahhoz benyújtott cégkivonat 2000. december 6-án kelt, ezért az ajánlat - hiánypótlási felhívás kiadása nélkül - érvénytelenné lett nyilvánítva ajánlatkérõ részérõl. Az is megállapítható - kérelmezõ által sem vitatottan -, hogy errõl a döntésérõl ajánlatkérõ 2004. január 30-án kelt levelében értesítette kérelmezõt.
<br>Nem vitatott a felek által az sem és dokumentumok által bizonyítható, hogy ajánlatkérõ a hiánypótlásra lehetõséget 2003. január 30-án a kizártak értesítésének napján biztosította azon ajánlattevõk számára, akiknek az ajánlata a fentebb hivatkozott 43. § (4) bekezdése szerint hiánypótlással kiegészíthetõ.
<br>A Kbt. 52. § (2) bekezdésének d) pontja szerint érvénytelen az ajánlat, ha az nem felel meg az ajánlati felhívásban meghatározott feltételeknek.
<br>A Kbt. 53. § (2) bekezdése úgy rendelkezik, hogy az eljárás további szakaszában nem vehet részt az, aki érvénytelen ajánlatot tett, vagy akit az eljárásból kizártak.
<br>A Döntõbizottság álláspontja szerint ajánlatkérõ azokat az ajánlatokat, melyek olyan hiányosságokban szenvedtek, amik a Kbt. fenti szabályai szerint a meghirdetett hiánypótlási lehetõség ellenére nem pótolhatóak, jogosan nyilvánította érvénytelennek és zárta ki a fentebb hivatkozott rendelkezés értelmében a további eljárásból.
<br>A Döntõbizottság álláspontja szerint azzal, hogy 2004. január 30-án értesítette az érvénytelenné nyilvánításról kérelmezõt és a másik ajánlattevõt ajánlatkérõ, nem járt el jogszerûtlenül, hisz az esetleg pótolható, hiányzó adatok becsatolása esetén sem vált volna kérelmezõ ajánlata érvényessé a fentebb leírt indokok alapján. Erre tekintettel a Döntõbizottság álláspontja szerint a kérelmezõ ajánlatának érvénytelenné nyilvánítása és a kérelmezõnek további eljárásból való kizárása nem volt jogsértõ.
<br>A Kbt. 25. §-a szerint a közbeszerzési eljárás e törvényben meghatározott szabályaiból csak annyiban lehet eltérni, amennyiben azt e törvény kifejezetten megengedi.
<br>E rendelkezést figyelembe véve megállapítható, hogy a törvény maga sehol nem tartalmaz olyan elõírást, mely szerint a Kbt. 53. § (2) bekezdése alól felmentést adna az ajánlatkérõ számára, így tehát a jogorvoslati kérelem teljeskörûen megalapozatlan.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva megalapozatlan jogorvoslati kérelmet a Kbt. 88. § (1) bekezdésének a) pontja szerint elutasította és ugyanezen bekezdés h) pontja alapján rendelkezett a jogorvoslati eljárás során felmerült költségek viselésérõl is.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 7.
<br>
<br>Dr. Bíró László s. k., Hámori András s. k.,
<br>közbeszerzési biztos közbeszerzési biztos
<br>
<br>Dr. Varga László s. k.,
<br>közbeszerzési biztos
<br>
<br>
<br><br></body></html>