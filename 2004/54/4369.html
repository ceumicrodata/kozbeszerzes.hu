<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4369/2004)
</h2>
<br>1024 Budapest, Margit krt. 85.
<br>Ikt.sz.: D.151/16/2004.
<br>
<br>Tárgy: a MESTER NÍVÓ Kft. és a HUNÉP Rt. jogorvoslati kérelme Berettyóújfalu Város Önkormányzata közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Berettyóújfalu Város Önkormányzata (4100 Berettyóújfalu, Dózsa György u. 17-19., nevében és megbízásából eljár: NOX 2000 Rt., 1113 Budapest, Bartók Béla út 152., képviseli: dr. Molnár Judit ügyvéd, 1065 Budapest, Bajcsy Zs. út 21. IV. em. 1., továbbiakban: ajánlatkérõ) "Berettyóújfalu Város Önkormányzata Területi Kórház rekonstrukció, mely magában foglalja a rendelõintézet (1744 m 2 ), valamint a röntgen-labor épület (1127 m 2 ) mûködõ létesítményben végzett rekonstrukcióját, technológiai rendszerek kiépítését, telepítését" tárgyú közbeszerzési eljárása ellen a MESTER-NÍVÓ Kft. (1043 Budapest, Munkásotthon utca 14-16., képviseli: dr. Kurtyán Edit ügyvéd, 1027 Budapest, Margit krt. 27. I/1., továbbiakban: I. r. kérelmezõ) és a HUNÉP Építõipari Rt. (4025 Debrecen, Simonffy u. 34-36., továbbiakban: II. r. kérelmezõ) által benyújtott jogorvoslati kérelmek alapján megindult jogorvoslati eljárásban I. r. kérelmezõ jogorvoslati kérelmének helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 52. § (2) bekezdés d) pontjára tekintettel a Kbt. 52. § (1) bekezdését, a Kbt. 53. § (2) bekezdését, a Kbt. 55. § (6) bekezdését és a Kbt. 59. § (1) bekezdését, valamint a Kbt. 61. § (1) bekezdését, ezért ajánlatkérõvel szemben 5 000 000 Ft, azaz ötmillió forint bírságot szab ki, a továbbiakban II. r. kérelmezõ jogorvoslati kérelmét elutasítja.
<br>A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi ajánlatkérõt, hogy a határozat kézhezvételétõl számított 15 napon belül I. r. kérelmezõ részére 150 000 Ft, azaz egyszázötvenezer forint igazgatási, szolgáltatási díjat fizessen meg. A jogorvoslati eljárásban ezen felül felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a rendelkezésére álló iratok és a felek nyilatkozatai alapján az alábbi tényállást állapította meg:
<br>Ajánlatkérõ 2003. november 5-én a Közbeszerzési Értesítõ 45. számában részvételi felhívás közzétételével a rendelkezõ részben meghatározott tárgyú nyílt elõminõsítési közbeszerzési eljárást kezdeményezett.
<br>A részvételi jelentkezési határidõig részvételi jelentkezést nyújtott be I. r. és II. r. kérelmezõ is.
<br>Ajánlatkérõ a részvételi szakasz eredményhirdetésén kihirdette, hogy érvényes részvételi jelentkezést nyújtott be és a szerzõdés teljesítésére alkalmas a KIPSZER Rt., a MASZER Rt., a KÉSZ Kft., a Strabag Építõ Rt., a BAUCONT Rt., a FERROÉP Rt., a Középületépítõ Rt., a BÁÉV Rt., valamint I. r. és II. r. kérelmezõ, és részükre 2003. december 22-én kelt levelével az ajánlati felhívást megküldte.
<br>Ajánlatkérõ az ajánlati felhívás 13. pontjában meghatározta az alábbiakat:
<br>"13. a) Az ajánlatok elbírálásának szempontjai: ajánlatkérõ a megfelelõ ajánlatokat az összességében legelõnyösebb ajánlat értékelési szempontok alapján bírálja el.
<br>b) Az ajánlatkérõ az alábbi pontozás szerinti értékelést kívánja alkalmazni:
<br>részszempontok
<br>súlyszámok
<br>- vállalási ár
<br>4
<br>- teljesítési határidõ
<br>2
<br>- garancia idõtartama
<br>2
<br>- jóteljesítési garancia mértéke
<br>1
<br>- késedelmi kötbér mértéke
<br>1
<br>- szervizszolgáltatás idõbelisége
<br>1
<br>Ajánlatkérõ valamennyi részszempont esetén a legkedvezõbb feltételt a maximális (100) pontszámot, a legkedvezõtlenebb feltételt nyújtónak a minimális (60) pontszámot adja. A részszempontok értékelése a megadott ponthatárok között lineáris eloszlás alapján történik. Az értékelésnél alkalmazásra kerülõ képletet az ajánlati felhívási dokumentáció tartalmazza."
<br>Ajánlatkérõ ajánlati dokumentációt is készített, melynek 9. oldalán a 6.1. és 6.2. pontban az alábbiakat határozta meg.
<br>"6.1. Ajánlatot kizárólag a jelen fejezet 4. pontban megadott tárgyban és a jelen dokumentációban meghatározott követelményeket kielégítõen lehet benyújtani. Alternatív ajánlat olyan mûszaki megoldásokat, alkalmazott építési technológiákat tartalmazhat, amelyek árcsökkentést eredményeznek és a rendeltetésszerû használat szempontjából azonos mûszaki követelményeknek felelnek meg, mint a kiadott mûszaki dokumentációban leírtak.
<br>
<br>6.2. Az ajánlatkérõ a részajánlattétel lehetõségét kizárja."
<br>Ajánlatkérõ az ajánlati dokumentáció 15. oldalán az V. fejezet 4. és 5. pontjában az alábbiakat határozta meg.
<br>"4. Ajánlattevõk részletezzék ajánlatukban a vállalt fizetési feltételeket, garanciális feltételeket, a vállalt garancia idõtartamát hónapokban, a jóteljesítési garancia mértékét a nettó vállalási ár %-ában, a jóteljesítési garancia futamidejét, a pótmunkával kapcsolatos feltételeket, és a gépek szervizelésére a kiszállási idõ vállalását, hogy a meghibásodás után hány órával állnak rendelkezésre a gép megjavítására, egyéb, az ajánlattevõ által vállalat feltételeket.
<br>
<br>5. Ajánlattevõk ajánlatukban kötelesek vállalni jóteljesítési garanciát az alábbi minimumfeltételeknek megfelelõen:
<br>- a kivitelezés során ajánlatkérõ a benyújtott részszámlák összegét az egyes számlák összegének min. 3%-ának visszatartásával nyújthatja be, mely teljesítési biztosítékként szolgál és a szerzõdés szerinti átadás-átvételi eljárás sikeres lezárulását követõ lezárásáig marad érvényben. Ajánlatkérõ a visszatartásnak megfelelõ összeget bankgarancia ellenében kifizeti ajánlattevõ részére,
<br>- ajánlatkérõ a jóteljesítési garancia mértékét a vállalási árra vonatkoztatottan minimum 3%-ban határozza meg. Ajánlattevõk ajánlatukban a vállalt garancia teljes idõtartamára kötelesek a vállalási árra vonatkoztatott jóteljesítési garancia %-os mértékét megadni. Ajánlattevõk szabadon választhatják meg, hogy a jóteljesítési garancia vállalásánál jóteljesítésnek megfelelõ összeg visszatartását, vagy letétbe helyezését, vagy annak összegével egyezõ bankgarancia nyújtását választja. A letétbe helyezés esetében ajánlattevõnek biztosítania kell az ajánlatkérõ, késõbbi megrendelõ szabad hozzáférését indokolt esetben a jóteljesítési biztosítékként elhelyezett összeghez. A jóteljesítési garancia esedékessége a végszámla benyújtásakor áll fenn és a garanciális idõszak lezárásig tart."
<br>Ajánlatkérõ az ajánlati dokumentáció 18. oldalán a 2.1.1. pontban az alábbiakat határozta meg:
<br>"Az ajánlathoz mellékelni kell a mûszaki leírásokat, mely tartalmazza a vállalkozó által választott mûszaki megoldásokat, megjelölve az összes beépíteni kívánt berendezést és anyagot, valamint mûszert. A leírásnak olyan mélységûnek kell lennie, mely alapján a megrendelõ képes elbírálni, hogy azok mennyiben felelnek meg a kiírásnak, az átvett dokumentációnak. A kiírás szerinti gép-mûszer lista alapján a mûszerekre tételesen szükséges megadni a következõket:
<br>- orvostechnológiai alkalmasságot igazoló megfelelõségi tanúsítványt kiállító, vagy a terméket regisztráló intézmény megnevezését,
<br>- a megfelelõséget vagy a regisztrációt igazoló dokumentum számát, keltét,
<br>- szerviz nevét, címét,
<br>- garancia idõtartamát,
<br>- a hiba elhárításának megkezdését az értesítés kézhezvételét követõen (órában),
<br>- raktáron nem lévõ alkatrész utánpótlásának idejét (napokban),
<br>- szavatosságra vonatkozó kikötéseket.
<br>A mûszaki leírás hiánya vagy a nem megfelelõsége, mely az ajánlat értékelhetõségét nem teszi lehetõvé, vagy a mûszerek alkalmasságának megítélésére szolgáló fenti adatok közlésének hiánya az ajánlat érvénytelen minõsítését vonja maga után."
<br>Ajánlatkérõ az ajánlati dokumentáció 19. oldalán a 2.1.3. pontban az alábbiakat határozta meg:
<br>"Az ajánlattevõnek ajánlatában a mûszaki fejezetben specifikált átépítésre tételes ajánlatot kell készíteni. A megnevezett munkanemeknek tartalmaznia kell az anyagköltségen és díjon kívül az összes felmerülõ egyéb költségeket is (pl. gépköltség stb.). Nem tekinthetõ elegendõnek a tételes kiírás egyszerû beárazása. Ajánlattevõ tartozik összevetni azt a mûszaki dokumentáció egyéb részeivel és olyan módon észrevételezni azt, hogy az árazott költségvetés a szükséges észrevételezéssel komplett, mûködõképes megvalósítást tartalmazzon. Ajánlatkérõ nem jogosult pótmunkaként kezelni a terven vagy mûszaki leírásban szereplõ költségvetésben nem jelölt tételeket."
<br>Ajánlatkérõ az ajánlati dokumentáció 19. oldalának 3.3.2. pontjában az alábbiakat határozta meg:
<br>"Minden ajánlattevõtõl elvárt, hogy a mûszaki dokumentációban megadott bontásban adja meg az árat. Az ajánlattevõknek az árakhoz rendelten meg kell adnia a tervek és a dokumentáció alapján meghatározott követelményeknek megfelelõ anyagok, berendezések konkrét típusát és az alkalmazni kívánt technológiákat."
<br>Ajánlatkérõ az ajánlati dokumentáció 38. oldalán a szerzõdéstervezet 14. "Garanciális bejárások" címû pontjának 1. és 3. pontjában az alábbiakat is meghatározta.
<br>"1. Vállalkozó a szerzõdés tárgyára a sikeres mûszaki átadás-átvételi eljárás befejezésétõl számított ....... hónap idõtartamra jótállási kötelezettséget vállal (Ptk. 248. § alapján)."
<br>"3. Az egyes berendezésekkel összefüggésben a garanciális idõ alatti meghibásodások miatti jótállási igényeket az üzemeltetõ érvényesíti, amennyiben a gyártó cég által adott jótállási idõ lejárt, de a vállalkozó szavatossági ideje még nem, úgy a javítási költséget a vállalkozó viseli. A jótállás nem vonatkozik a természetes elhasználódásra."
<br>Ajánlatkérõ az ajánlati dokumentáció 39. oldalán a szerzõdéstervezet 16. Garanciák, biztosítékok címû fejezetének 1., 2., 3. és 4. pontjában az alábbiakat is meghatározta:
<br>"1. vállalkozó kötelezett a jóteljesítés biztosítására visszatartott összeg formájában, vagy megfelelõ bankgaranciát szolgáltatni,
<br>
<br>2. vállalkozó kötelezett a teljesítés biztosítékaként megrendelõ részére a részszámlák összegébõl a szerzõdés szerinti átadás-átvételi eljárás lezárásáig a számlázott összegre vetítetten min. 3 (három) %-nak megfelelõ összeget visszatartásként elismerni. Vállalkozó választhatja teljesítésbiztosítékként a megrendelõ javára nyújtott, a visszatartás összegének megfelelõ bankgarancia szolgáltatását,
<br>
<br>3. vállalkozó a jóteljesítési garanciaként a vállalási árra vetítetten min. 3% mértékû garanciát biztosít, mely a sikeres mûszaki átadás-átvételt követõ végszámla benyújtásával válik aktuálissá és a vállalt garancia teljes idõtartamára kötelesek a vállalási árra vonatkoztatott jóteljesítési garanciát biztosítani. Megrendelõ a jóteljesítés biztosítékaként a megfelelõ összeget a végszámlából visszatarthatja, vagy vállalkozó az összegnek megfelelõ letétbe helyezést biztosít a megrendelõ szabad, indokolt hozzáférése mellett. A garanciális idõ lejártáig vállalkozónak joga van arra, hogy a visszatartást kiváltsa egy letétbe helyezett összeggel, vagy a megrendelõ javára szóló megfelelõ bankgaranciával felszabadítsa,
<br>
<br>4. bankgarancia-nyújtás esetén, vagy a letéti számla kezelésére vonatkozóan a bank kötelezi magát, hogy a garanciális kifogásra hivatkozással megrendelõ elsõ írásbeli felszólítására, a vállalkozó esetleges kifogását figyelmen kívül hagyva, a jogviszony vizsgálata nélkül, a bank saját kötelezettsége alapján azonnal kifizeti a megrendelõnek megjelölt összeget."
<br>Ajánlatkérõ helyszíni konzultációt is tartott, melyrõl az elkészült jegyzõkönyvet az ajánlattevõk részére megküldte.
<br>Ajánlatkérõ az ajánlattevõk által feltett kérdésekre adott válaszában az alábbiakat is feltüntette:
<br>"66. Kérdés: az értékelésnél alkalmazásra kerülõ képletet az ajánlati felhívási dokumentáció nem tartalmazza. Kérnénk pótolni!
<br>Válasz: az elsõ, második és utolsó részszempont esetén
<br>(max. pontszám - min. pontszám) = P ak t
<br>A max = legkedvezõbb ajánlat, A min = legkedvezõtlenebb ajánlat
<br>További részszempontok esetében
<br>-ra változik az egyenlet elsõ része
<br>2004. február 2-ig az ajánlattételi határidõig a Ferroép Rt., a KÉSZ Kft., a BÁÉV Rt., a Strabag Rt., valamint I. r. és II. r. kérelmezõ nyújtott be összesen 12 (alap-, illetve alternatív) ajánlatot.
<br>Ajánlatkérõ 2004. március 3-án tartotta a közbeszerzési eljárás ajánlati szakaszának eredményhirdetését, melyen kihirdette, hogy az összességében legelõnyösebb ajánlat a Ferroép Rt. opciós alternatív ajánlata, míg az I. r. kérelmezõ ajánlatai érvényesek és a II. r. kérelmezõ ajánlata érvénytelen.
<br>Ajánlatkérõ az összegezést 2004. március 8-án megküldte az ajánlattevõknek. Az összegezésben ajánlatkérõ a II. r. kérelmezõ ajánlatának érvénytelenségét az alábbiakkal indokolta:
<br>"Érvénytelen a HUNÉP Universal Építõipari Rt. (4025 Debrecen, Simonffy u. 34-36.) alap ajánlata azért, mert ajánlattevõ az ajánlati felhívás Dokumentáció VII. fejezet 2.1.1. pontja szerinti követelményt teljeskörûen nem teljesítette. A kiírásban felsorolt mûszerekre tételes adatszolgáltatás megadása a követelmény, amely magába foglalja a szerviz nevének, címének, a garancia idõtartamának, a hiba elhárításának megkezdését az értesítés kézhezvételét követõen (órában), a raktáron nem lévõ alkatrész utánpótlásának idejét (napokban), valamint a szavatosságra vonatkozó kikötések megadását. Ezt az adatszolgáltatást ajánlattevõ nem teljesítette teljeskörûen, mivel a kért tételes adatszolgáltatást elmulasztotta, nem adta meg a szerviz nevét és címét, a raktáron nem lévõ alkatrész utánpótlásának idejét, a szavatosságra vonatkozó kikötéseket. Érvénytelen az ajánlat azért is, mert ajánlattevõ a kiemelten fontos MG-47 alatti EUB-6500 típusú ultrahang-diagnosztikai berendezés esetében nem specifikálta, hogy milyen tartozékokkal együtt szállítja. Nem ajánlotta meg a mûszaki specifikáció MG 47-es tétel alatti tartozékokat.
<br>Ily módon a szállítási terjedelem nem felel meg a kiírásnak, érvénytelen."
<br>Ajánlatkérõ a nyertes ajánlattal kapcsolatban az alábbiakat tüntette fel a 4. a) pontjában.
<br>Egyösszegû alternatív ajánlat: bruttó: 616 885 135 Ft.
<br>A vállalt teljesítési határidõ: 2004. december 17.
<br>Opciós ajánlat közül szerzõdéskötésre javasolt tételek:
<br>Tétel megnevezés:
<br>Nettó ár
<br>Bruttó ár
<br>
<br>Ft
<br>Ft
<br>- szülészet-nõgyógyászat OPCIÓ:
<br>- belsõ nyílászárók bontása (1-4. oldal)
<br>56 314
<br>70 393
<br>- szülészet-nõgyógyászat OPCIO I. em. (1-15. oldal)
<br>15 339 602
<br>19 174 503
<br>- asztalos nyílászárók (1-3. oldal)
<br>2 532 386
<br>3 165 483
<br>- elektromos (1. oldal)
<br>38 745 701
<br>4 844 626
<br>- épületgépészet (1-7. oldal)
<br>2 200 054
<br>2 750 068
<br>- CCTV- rendszer (OPCIÓ)
<br>2 065 954
<br>2 582 443
<br>Összesen
<br>26 070 011
<br>32 587 514
<br>
<br>Ajánlatkérõ 2004. március 12-én "Összegezés az eljárásról" címû irat három táblázatos oldalát pótlólag megküldte az ajánlattevõknek.
<br>Ajánlatkérõ a nyertes ajánlattevõvel 2004. március 12-én megkötötte a szerzõdést.
<br>I. r. kérelmezõ 2004. március 11-én nyújtott be jogorvoslati kérelmet a Döntõbizottsághoz, melyben kérte ideiglenes intézkedéssel a szerzõdéskötés megtiltását, jogsértés megállapítását, ajánlatkérõ eljárást lezáró döntésének megsemmisítését, valamint ajánlatkérõ kötelezését a jogorvoslati eljárás költségeinek viselésére.
<br>Kérelme indokolásául elõadta, hogy ajánlatkérõ megsértette a Kbt. 55. § (6) bekezdésének rendelkezését, mert az ajánlatok értékelését jogsértõen végezte. E tekintetben nem a tényleges vállalásoknak megfelelõen határozta meg az értékelés alapjául szolgáló tartalmi elemeket, a vállalási ár, a szervizszolgáltatás idõbelisége és a garancia idõtartama, valamint a jóteljesítési garancia bírálati részszempont esetében.
<br>Álláspontja szerint ajánlatkérõ ezzel megsértette a Kbt. 59. § (1) bekezdésének rendelkezését.
<br>Megsértette továbbá az ajánlatkérõ a Kbt. 61. § (1) bekezdésének rendelkezését is, mert az ajánlatokat nem a tényleges tartalmi elemeiket tüntette fel az összegezésben és pontozását nem indokolta meg.
<br>I. r. kérelmezõ 2004. március 22-én kiegészítette jogorvoslati kérelmét, melyben elõadta, hogy az összegezést ajánlatkérõ 2004. március 12-én faxon kiegészítette egy levéllel és 3 db táblázattal. E táblázatok alapján megállapítható álláspontja szerint, hogy azokat 2004. március 8-át követõen készítették el és ezek is csupán részben tartalmazzák az ajánlatok valódi tartalmát. E körben hivatkozott ismételten arra, hogy az ajánlati ár bírálati részszempont esetében az opciók figyelembevételével, azoknak az összegezésbõl való feltüntetése alapján az állapítható meg, hogy ajánlatkérõ nem döntött a fûtési rendszerhez szükséges opciós tételekben, nem fogadott el e körben egyetlen ajánlatot sem, ez azonban a vállalási árat befolyásolja, mert mûszakilag szükséges a szerzõdésszerû mûködésképes teljesítéséhez az, hogy az épületgépészet fûtési része mûködõképes legyen. Ennek alapján ajánlatkérõ nem vette figyelembe valamennyi, a beszerzés megvalósításához (mûködõképes rendszer kialakítása) szükséges költséget, ezért megsértette a Kbt. 55. § (6) bekezdését az ajánlati árak tekintetében. Hivatkozott arra, hogy a garanciavállalás idõtartamával kapcsolatos bírálati részszempontban az ajánlatkérõ nem a tényleges vállalásokat értékelte, mert a beszerzés tárgya orvostechnológiai eszközökre is kiterjed és a berendezések jótállása a garancia idõtartamában nem szerepelnek, illetve nem kerültek figyelembevételre. A nyertes ajánlattevõ által vállalt 60 hónap garancia csak az építési beruházásra vonatkozhat, és az nem terjed ki és az nem vonatkozhat az orvosi gépekre, mûszerekre. A jóteljesítési garancia mértéke bírálati részszemponttal kapcsolatban ismételten elõadta, hogy ajánlatkérõ nem az ajánlatok tényleges tartalmát hasonlította össze, míg a szervizszolgáltatás idõbelisége bírálati részszemponttal kapcsolatban sérelmezte, hogy ajánlatkérõ az ajánlatok tartalmi elemeit nem tüntette fel az összegezésben, hanem átlagot számított valami alapján és az átlag nem azonos a tényleges vállalásokkal.
<br>I. r. kérelmezõ 2004. március 29-én a jogorvoslati eljárás során tartott tárgyaláson jogorvoslati kérelmét ismételten kiegészítette. Hivatkozott arra, hogy a 2004. március 25-én történt iratbetekintés során megismerte az egyes bírálati részszemponthoz tartozó ajánlati elemeket a nyertes ajánlatában és ennek alapján álláspontja szerint érvénytelen a Ferroép Rt. alapajánlata, mert annak mûszaki tartalma nem megfelelõ, illetve az több pontban eltér az ajánlati dokumentációban meghatározott anyagoktól, berendezésektõl és erre szerinte nem volt lehetõség az ajánlati felhívás és dokumentáció alapján. Elõadta továbbá, hogy érvénytelen a nyertes ajánlattevõ alap- és alternatív ajánlata egyaránt, ugyanis a garanciavállalás során eltért az ajánlatkérõ által meghatározott módszertõl, elõírástól akkor, amikor a garanciális idõ teljes tartamára nem az ajánlati dokumentációban meghatározott három módszer valamelyikével ajánlotta meg a garancia összegét.
<br>Sérelmezte, hogy ajánlatkérõ azért is megsértette a Kbt. 61. § (1) bekezdésének rendelkezését, mert az általa véglegesnek tekintett összegezést és az ehhez tartozó táblázatokat a 7. munkanapon küldte meg részére a törvényben meghatározott 5. munkanap helyett.
<br>II. r. kérelmezõ 2004. március 12-én nyújtott be jogorvoslati kérelmet, melyben kérte jogsértés megállapítását, ajánlatkérõ eljárást lezáró döntésének megsemmisítését és ajánlatkérõ kötelezését a költségek viselésére.
<br>Kérelme indokaként elõadta, hogy álláspontja szerint ajánlata érvényes, mert abban az ajánlatkérõ által kifogásolt és hiányolt ajánlati elemek megtalálhatók. Vitatta továbbá a nyertes ajánlattevõ ajánlatának érvényességét, mert álláspontja szerint a nyertes ajánlat ajánlati árát csak az ajánlati felhívásban és dokumentációban meghatározott mûszaki tartalom csökkentésével lehetett megajánlani. Ennek alapján álláspontja szerint nem felel meg a nyertes ajánlat mûszaki tartalma az ajánlati felhívásban és dokumentációban meghatározottaknak.
<br>Ajánlatkérõ a jogorvoslati kérelemre tett írásbeli észrevételében és tárgyaláson tett nyilatkozatában elõadta, hogy a Kbt. rendelkezései szerint járt el, a Ferroép Rt.-nek, mind az alap- és mind az alternatív ajánlata érvényes volt, az alapajánlat mûszaki tartalma megfelel a felhívás és dokumentáció elõírásainak. A felhívásban és dokumentációban nem határozta meg elõírásként, hogy csak és kizárólag a dokumentációban megjelölt termékekkel lehet ajánlatot tenni, hanem a Kbt. rendelkezésének megfelelõen az elõírt paramétereket teljesítõ egyéb anyagokat, eszközöket is fel lehetett használni.
<br>A garanciavállalás módjával kapcsolatban elõadta, hogy a Ferroép Rt. 60 hónapos garanciális idõt vállalt, ebbõl 12 hónapra bankgaranciát biztosított, míg a fennmaradó 48 hónapra kezesi biztosítást kötött.
<br>Ajánlatkérõ elõadta, hogy az ajánlati dokumentációban meghatározta azt, hogy az ajánlati biztosíték célja az ajánlatkérõ részére történõ szabad hozzáférés, ennek pedig megfelelt a Ferroép Rt. ajánlatában szereplõ megoldás is. Elõadta továbbá, hogy az általa kiválasztott, nyertesnek minõsített ajánlat az ajánlati felhívásban és dokumentációban meghatározott mûszaki paramétereknek megfelel, nem csökkentett mûszaki tartalmú, így ennek alapján is érvényes. Hivatkozott arra, hogy az alternatív ajánlatot az opciók ajánlatkérõ részére szükséges elemeivel egészítette ki. Párhuzamosan folyó beruházások alapján a teljes hûtõ-fûtõ rendszer és a klímakondenzátorok beszerzése nem volt szükséges jelen eljárás során, mert jelenleg folyik a hûtõ-fûtõ rendszer korszerûsítése. Ennek alapján mûködõ rendszert választott ki nyertesnek és állapította meg az ajánlati árat. Egyéb elemeket jelen közbeszerzési eljárás során nem szükséges megvásárolnia, mert az I. r. kérelmezõ által kifogásolt elemek más közbeszerzési eljárás részei és más korszerûsítési, felújítási eljárás során kerülnek beszerzésre. Egyebekben hivatkozott arra, hogy a Ferroép Rt. által beépített radiátorok mind fûtésre, mind hûtésre alkalmasak, tehát a klímakondenzátorok beszerzésére egyéb okból sincs szükség.
<br>II. r. kérelmezõ ajánlatának érvénytelenségével kapcsolatban ajánlatkérõ elõadta, hogy az összegezésben meghatározott hiányosságok ebben az ajánlatban fennállnak. Az ajánlati dokumentációban meghatározta ajánlatkérõ, hogy az egyes megajánlott orvostechnikai eszközök szervizelésével kapcsolatban milyen adattartalmú nyilatkozatokat kell tenni, illetve milyen tájékoztatásokat kell csatolni. Ennek nem tett teljeskörûen eleget II. r. kérelmezõ. Továbbá II. r. kérelmezõ ajánlatában nem található meg az MG-47 sz. alatt megajánlott Hitachi EUB-600 típusú ultrahang-berendezésnél az ajánlatkérõ által a dokumentációban meghatározott tartozékok mindegyike, mert a dokumentációban megjelölt tartozéklista utolsó elõtti és utolsó tétele nem került feltüntetésre.
<br>Hivatkozott továbbá arra, hogy a nyertes ajánlat ajánlati ára nem tért el olyan mértékben, ami alapján azzal kapcsolatban a nem megfelelõ mûszaki színvonal kérdése felvetõdött volna, az összhangban volt az ajánlati árral és teljes mûszaki tartalomra vonatkozott.
<br>Az ajánlatok értékelésével kapcsolatban elõadta, hogy a Kbt. rendelkezései szerint végezte az ajánlatok értékelését, az ajánlattevõi kérdésekre adott válaszában meghatározott képletek szerint. Az ajánlatok tartalmi elemeinek megállapításakor jogszerûen járt el és a valós tartalmi elemeket tárta fel. A vállalási ár tekintetében azonos mûszaki színvonalon értékelte az ajánlatokat. Ennek megfelelõen az opciós ajánlati elemek árait is figyelembe vette.
<br>A garanciális idõ tekintetében a szerzõdéstervezetben lehetõséget biztosított arra, hogy az ajánlattevõk az egyes orvostechnikai eszközök, berendezések gyártói garanciális idején túli garanciát vállaljanak, és ennek alapján állapította meg a nyertes ajánlat esetében a 60 hónapos idõtartamot, mely alatt a garancia- idõ körébe esõ javítások és más költségek a nyertes ajánlattevõt terhelik. A jóteljesítési garancia bírálati részszempont esetében a garanciális idõtartam elsõ évére meghatározott százalékos értékeket vette figyelembe, ennek alapján végezte az értékelést.
<br>A szervizszolgáltatás idõbeliségével kapcsolatban az adott eszközöknél feltüntetett szervizszolgáltatási ajánlati elemek közül az egyes kiszolgálási idõtartamokat vette figyelembe, oly módon, hogy az egyes berendezésekhez tartozó kiszállási idõket összesítette, majd átlagolta. Ennek alapján képezett minden egyes ajánlat esetében egy átlagos idõtartamot és ezeket az idõtartamokat hasonlította össze az egyes ajánlatok értékelése során.
<br>A Kbt. 6l. § (1) bekezdésének megsértésével kapcsolatos kérelmi elemekkel kapcsolatban elõadta, hogy az ajánlatok értékelésének módszerét feltüntette. Az egyes képleteket és az azok alapján végzett számításokat miután a képletek az ajánlattevõk már ismerték, nem kellett külön feltüntetnie, elegendõ volt a szöveges indokolás arról, hogy mely tartalmi elemeket hasonlított össze.
<br>Álláspontja szerint a tartalmi elemeket teljeskörûen tartalmazta az összegezés. Elõadta, hogy az eredményhirdetést követõ 7. napon megküldött táblázatok csupán részei, mintegy kiegészítései az összegezésnek. Ennek alapján álláspontja szerint nem lehet jogsértõ eljárása, hiszen az elõírt határidõ lejártát megelõzõen (5 munkanap) megküldte az összegezés többi részét az ajánlattevõknek.
<br>Fentiek alapján kérte a megalapozatlan jogorvoslati kérelem elutasítását.
<br>A Döntõbizottság az azonos közbeszerzési eljárásra tekintettel a II. r. kérelmezõ által kezdeményezett D.155/2004. jogorvoslati eljárást a korábban megindított D.151/2004. sz. jogorvoslati eljáráshoz egyesítette.
<br>Egyéb érdekeltek érdemi észrevételt nem tettek.
<br>A Döntõbizottság ideiglenes intézkedést nem alkalmazott, mert annak törvényi feltételei - a megkötött szerzõdésre tekintettel - nem álltak fenn.
<br>A Döntõbizottság megállapította, hogy I. r. kérelmezõ jogorvoslati kérelme az alábbiak szerint megalapozott, míg II. r. kérelmezõ jogorvoslati kérelme megalapozatlan.
<br>A Döntõbizottság elõször a nyertes ajánlatai érvénytelenségével kapcsolatos kérelemi elemek megalapozottságát vizsgálta meg.
<br>A Kbt. 26. § (2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.
<br>A Ferroép Rt. alapajánlatának mûszaki okból való érvénytelensége.
<br>Ajánlatkérõ az ajánlati dokumentációban a mûszaki specifikáció körében az ajánlattevõktõl tételes költségvetés benyújtását várta el, melynek során az egyes megajánlott felhasználásra kerülõ anyagokat, berendezéseket is nevesíteni kellett, ezek árainak feltüntetése mellett, vagyis nemcsak az ajánlatkérõ által meghatározott anyagokat és eszközöket lehetett alkalmazni.
<br>Erre tekintettel az ajánlati dokumentáció 2.1.1. pontjának és 3.3.2. pontjának elõírásait a részletes költségvetés ily módon történõ meghatározásával összevetve megállapítható, hogy ajánlatkérõ csupán a mûszaki-technikai paraméterek megadása céljából nevesített anyagokat, illetve berendezéseket és nem lehet olyan következtetésre jutni, hogy ajánlatkérõ azt az elõírást tette volna, hogy alapajánlatot kizárólag a költségvetési kiírásban meghatározott anyagokkal lehet tenni és azzal azonos mûszaki megoldás megajánlására nincs lehetõség. Ez a kikötés egyébként ellentétes is lett volna a Kbt. 40. § (5) bekezdésének rendelkezéseivel.
<br>A Döntõbizottság megállapította, hogy a nyertes cég alapajánlatában - tehát nem a nyertesként kihirdetett ajánlatában - a kiadott tervdokumentációban meghatározott mûszaki követelményeknek megfelelõ anyagokat, eszközöket tartalmazó ajánlatot tett a kiírással azonos mûszaki tartalommal, ezért ez az ajánlat e szempontból megfelel a felhívás és a dokumentáció feltételeinek. Ennek alapján I. r. kérelmezõ jogorvoslati kérelmének e része megalapozatlan.
<br>A Ferroép Rt. opciós alternatív ajánlatának mûszaki okból való érvénytelensége.
<br>I. r. és II. r. kérelmezõ azon álláspontja, hogy mivel mûködõképes rendszereket kellett átadni és a nyertes ajánlat nem tartalmazott egyes mûködéshez alapvetõen szükséges berendezéseket pl. a klímakondenzátort, illetve alacsonyabb mûszaki színvonalú anyagokat használt fel, ezért az ajánlat érvénytelen, nem megalapozott. A nyertes alternatív ajánlatot ajánlatkérõ az opciós tételekkel együtt fogadta el és az opciós tételek között egyértelmûen megállapíthatóan szerepelnek a beruházás mûködõképes megvalósításához szükséges gépészeti berendezések.
<br>A nyertes ajánlatának mûszaki tartalmát áttekintve a Döntõbizottság nem észlelt olyan, az I. r. kérelmezõ által megjelölt konkrét hiányosságot - tekintettel az ajánlati dokumentáció mûszaki elõírásaira -, amely megalapozta volna a nyertesként kihirdetett ajánlat mûszaki okok alapján történõ érvénytelenné nyilvánítását. Ennek alapján a jogorvoslati kérelmek e része megalapozatlan.
<br>Jóteljesítési garanciával kapcsolatos érvénytelenség vizsgálata a Ferroép Rt. alap- és az opciós alternatív (nyertes) ajánlatai esetében.
<br>Ajánlatkérõ az ajánlati dokumentáció 15. oldalán az ajánlattal kapcsolatos tartalmi és formai követelmények 5. pontjában úgy rendelkezett, hogy az ajánlattevõk ajánlatukban a vállalt garancia teljes idõtartamára kötelesek a vállalási árra vonatkoztatott jóteljesítési garancia százalékos mértékét megadni. Továbbá a jóteljesítési garancia esedékessége a végszámla benyújtásakor áll fenn és a garanciális idõszak lezárulásáig tart.
<br>Ajánlatkérõ az ajánlati dokumentáció ugyanezen pontjában meghatározta azt is, hogy az ajánlattevõk a jóteljesítési garanciát csak a jóteljesítési garancia összegének megfelelõ pénzösszeg visszatartásával, letétbe helyezésével, vagy ezen összeggel megegyezõ bankgarancia nyújtásával teljesíthetik. Ajánlatkérõ ezek alapján tételesen meghatározta azt, hogy az ajánlattevõknek milyen módon lehet a jóteljesítési biztosíték összegét nyújtaniuk.
<br>A Ferroép Rt. ajánlatának 6. oldalán úgy nyilatkozott, hogy a jóteljesítési garanciát 60 hónap (a vállalt garancia teljes idõtartalmára) idõtartamra biztosítja, ebbõl 12 hónap bankgarancia formájában, 48 hónap a bankgaranciának megfelelõ biztosítótársaság által kiadott kezességbiztosítás formájában.
<br>Ajánlatkérõ azon nyilatkozata, hogy számára a jóteljesítési biztosítékhoz való minél könnyebb hozzáférés volt a lényeges és ennek érdekében határozta meg ezeket a feltételeket és e feltételnek megfelelt a kezesi biztosítás is, miután az készfizetõ-kezesi kötelezettséget jelent, vagyis a biztosító a biztosítási összeg mértékéig az ajánlatkérõ rendelkezésére - függetlenül a Ferroép Rt. nyilatkozatától, vagy beleegyezésétõl - a garanciális igény esetén a jóteljesítési garancia összegéig kifizetést teljesít, nem megalapozott. Ajánlatkérõ ugyanis a rendelkezésre álláson túlmenõen meghatározta azt is, hogy milyen módon kell a jóteljesítési garanciát nyújtani.
<br>Ennek alapján a jóteljesítési garancia összegét csak az ajánlati dokumentációban nevesített mód bármelyikének felhasználásával - esetleg azok kombinációjával -, de a teljes garanciális idõtartamra vonatkozóan kellett az ajánlatok e tartalmi elemét meghatározni.
<br>Az ajánlati dokumentáció alapján a jóteljesítési garancia teljes vállalt idõtartamára az ajánlati dokumentációban meghatározott háromféle lehetséges mód valamelyike szerint kellett nyújtani a jóteljesítési garanciát. A Ferroép Rt. ajánlatai 60 hónapos garanciális idõt tartalmaztak, ennek alapján az ajánlatnak a garanciaösszeg biztosítására vonatkozó részének is erre az idõszakra kellett vonatkoznia és a teljes idõszakra meg kellett felelni az ajánlati felhívás és dokumentáció elõírásainak. A Ferroép Rt. ajánlata azonban csupán az elsõ 12 hónap tekintetében felel meg ennek, míg az ezt meghaladó részben ettõl eltérõ módon nyújtja a jóteljesítési garanciát.
<br>A Döntõbizottság ennek alapján megállapította, hogy a Ferroép Rt. ajánlatában nem az ajánlati dokumentációban meghatározottaknak megfelelõen ajánlotta meg a jóteljesítési garancia nyújtásának módját, ugyanis ajánlatkérõ elõírása szerint teljes idõtartamra vonatkozóan az ajánlati dokumentáció meghatározott háromféle módon lehetett ezt teljesíteni, azonban a Ferroép Rt. ajánlata ettõl eltérõ, itt nem szereplõ módon (kezesi biztosítás) tartalmazott 48 hónap idõtartamban.
<br>A Döntõbizottság megállapította, hogy a Ferroép Rt. mind az alap-, mind az alternatív ajánlatában a garanciális idõ egy részére nem az ajánlati dokumentációban meghatározott formában ajánlotta meg a jóteljesítési biztosíték összegét, ezért ajánlatai nem felelnek meg az ajánlati dokumentáció elõírásainak, így alap- és alternatív ajánlatai a Kbt. 52. § (2) bekezdés d) pontja alapján érvénytelenek. Ajánlatkérõ azon eljárása, hogy ezeket az ajánlatokat érvényesnek minõsítette, sérti a Kbt. 52. § (1) bekezdését és 53. § (2) bekezdését. Ennek alapján az I. r. kérelmezõ jogorvoslati kérelmének e része megalapozott.
<br>A Döntõbizottság ezt követõen a II. r. kérelmezõ ajánlata érvénytelenné nyilvánításának megalapozottságát vizsgálta meg.
<br>Ajánlatkérõ az ajánlati dokumentáció 18. oldalán a 7. fejezet 2.1.1. pontjában meghatározta azt, hogy a kiírás szerinti gép- és mûszerlista elemeinél a megajánlott berendezésekhez fel kell tüntetni többek között az egyes szervizek nevét, címét, a garancia idõtartamának, a hiba elhárításának megkezdését az értesítés kézhezvételét követõen (órában), a raktáron nem lévõ alkatrész- utánpótlást (napokban), valamint a szavatosságra vonatkozó kikötéseket.
<br>A Döntõbizottság megállapította - II. r. kérelmezõ által is elismerten -, hogy II. r. kérelmezõ az ajánlati dokumentáció ezen elõírásainak az általa benyújtott ajánlatban a berendezések egy része vonatkozásában a szervizek és az alkatrészellátás idõtartamának meg nem jelölése miatt nem teljeskörûen tett eleget. Ennek alapján az általa benyújtott ajánlat eltér az ajánlati dokumentációban meghatározottaktól.
<br>Az ajánlati dokumentáció "mûszerek" címû részének 19. oldalán található az MG 47 jelzésû berendezés ajánlatkérõ által meghatározott tartozéklistája. A felsorolás utolsó két francia bekezdése tartalmazza az alábbiakat:
<br>"- vizsgálófej, általános hasi, lágyrész és ízület szoftver
<br>- vizsgálófej, általános szülészeti-nõgyógyászati szoftver"
<br>II. r. kérelmezõ ajánlatának 175-214. oldalain csatolta be az MG 47-es eszközhöz az általa megajánlott Hitachi EUB-6500 digitális ultrahang-diagnosztikai berendezés mûszaki leírását, illetve az ahhoz tartozó prospektusokat.
<br>A Döntõbizottság megállapította, hogy II. r. kérelmezõ ajánlatában a Hitachi EUB-6500 típusú általa megajánlott eszközhöz az említett két tartozékot nem tüntette fel, illetve nem szerepeltette mint megajánlott tartozékot. II. r. kérelmezõ azon nyilatkozata, mely szerint csak alapajánlatot nyújtott be és az alapajánlatot teljeskörûen kellett megtenni, így az vonatkozott a berendezésekre és azok összes tartozékaira is, továbbá ezzel kapcsolatban teljeskörûségi nyilatkozatot is tett, a Döntõbizottság álláspontja szerint nem megalapozott, ugyanis II. r. kérelmezõ ajánlatában több helyen, pl. a 176. és a 178. oldalon is felsorolja a berendezés tulajdonságait, illetõleg speciális tartozékait, kezelési lehetõségeit, azonban ezek között nem tünteti fel e két vitatott tételt.
<br>II. r. kérelmezõ ajánlata e szempontból sem felel meg az ajánlati dokumentáció elõírásainak, e tekintetben sem minõsíthetõ teljeskörûnek. A Döntõbizottság ennek alapján megállapította, hogy II. r. kérelmezõ ajánlatában az ajánlatkérõ által meghatározott mindkét érvénytelenségi ok - bár már egy fennállása is megalapozná az érvénytelenséget - fennáll, így az a Kbt. 52. § (2) bekezdés d) pontja alapján érvénytelen, ezért ajánlatkérõnek azon döntése, hogy érvénytelenné nyilvánította II. r. kérelmezõ ajánlatát jogszerû, ennek következtében a II. r. kérelmezõ jogorvoslati kérelmének e része is megalapozatlan.
<br>A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.
<br>A Döntõbizottság az elõzõekben kifejtettek alapján megállapította, hogy ajánlatkérõ érvénytelen ajánlatot hirdetett ki az eljárás nyertesének és mivel ez az ajánlat érvénytelen volt, ezért az nem vehetett volna részt az eljárás további szakaszaiban - így az értékelésben sem -, hiszen érvénytelen ajánlatot nem lehet az érvényes ajánlatokkal összehasonlítani. Erre tekintettel ajánlatkérõ megsértette a Kbt. 55. § (6) bekezdésének rendelkezését is.
<br>A Döntõbizottság tekintettel arra, hogy az elõzõekben kifejtettek alapján megállapította, hogy ajánlatkérõ érvénytelen ajánlatot vont be az ajánlatok értékelésébe és ennek alapján megsértette a Kbt. 55. § (6) bekezdését, a továbbiakban - a már megállapított jogsértésre figyelemmel - nem vizsgálta ajánlatkérõ értékelésének további részeit, az egyes értékelési pontszámok meghatározásának jogszerûségét, miután ajánlatkérõ értékelése teljes egészében jogsértõ az érvénytelen ajánlati elemek értékelése következtében.
<br>A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.
<br>A Kbt. 59. § (1) bekezdés alapján csak a Kbt. 55. § (6) bekezdésének megfelelõ értékelés alapján kiválasztott legkedvezõbb ajánlat lehet a közbeszerzési eljárás nyertese.
<br>A Döntõbizottság az elõzõekben kifejtettek alapján megállapította, hogy az ajánlatkérõ által nyertesnek nyilvánított ajánlat érvénytelen. Így jogszerûen nem is vehetett volna részt az ajánlatok pontozásos értékelésében, ezért a legkedvezõbb ajánlat sem lehetett volna. Ennek alapján ajánlatkérõ azon eljárása, hogy érvénytelen ajánlatot nyilvánított a közbeszerzési eljárás nyertesének, megsértette a Kbt. 59. § (1) bekezdésének rendelkezését is, így I. r. kérelmezõ jogorvoslati kérelmének e része is megalapozott.
<br>A Kbt. 61. § (1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.
<br>Ajánlatkérõ 2004. március 3-án tartotta a közbeszerzési eljárás eredményhirdetését és a Kbt. 61. § (1) bekezdésében meghatározott 5 munkanapos határidõ letelte elõtt 2004. március 8-án megküldte az ajánlattevõknek az összegezés az eljárásról címû iratot.
<br>Ajánlatkérõ 2004. március 12-én pótlólag megküldte az ajánlattevõknek az "összegezés az eljárásról" címû irat négy táblázatos oldalát, amelyben az értékelésbe bevont ajánlati árak és az értékelési, valamint az összpontszámok is eltérnek a 2004. március 8-án megküldött iratban lévõ adatoktól.
<br>A Döntõbizottság álláspontja szerint a Kbt. 5. sz. melléklete teljes egészében tekintendõ az összegezés az eljárásról címû iratnak, azt kell megküldeni az ajánlattevõknek.
<br>Ajánlatkérõ e kötelezettségének március 8-án eleget tett.
<br>A Kbt. 5. sz. mellékletének 2. a) pontja alapján az összegezésben fel kell tüntetni az érvényes ajánlatot tevõ ki nem zárt és alkalmasnak talált ajánlattevõk nevét, ajánlatuknak az elbírálási szempontját és - az összességében legelõnyösebb ajánlat választása esetén - annak részszempontjai szerinti tartalmi elemeit.
<br>A Kbt. 5. sz. melléklet 2. c) pontja alapján az összegezésben fel kell tüntetni az értékelt ajánlatok értékelési pontszámainak indokolását.
<br>Ajánlatkérõ az összegezésben megismételte az ajánlati felhívásban elõírt értékelési módszert hivatkozva arra, hogy az ott meghatározottak alapján, a korábbiakban közölt képletek alkalmazásával végezte az értékelést. Ajánlatkérõ a pontozás indokolásában meghatározta azt is, hogy az egyes bírálati részszempontokban milyen a bírálati részszemponthoz tartozó tartalmi elemeket - azok adatainak feltüntetése nélkül - értékelt az ajánlatokban és azok megállapításánál az ajánlatok mely részeit vette figyelembe. A Döntõbizottság megállapította, hogy ajánlatkérõ a képleteket és az értékelés módszerét az ajánlati felhívásban és dokumentációban közölte az ajánlattevõkkel, így az általa az ajánlatok pontozásos értékelésének indokolásául feltüntetett adatok és szöveges indokolás a pontszámok kellõ magyarázatát adják, a 2. c) pontban meghatározott kötelezettséget teljesítik, ezért a jogorvoslati kérelem e része megalapozatlan.
<br>Ajánlatkérõ a szervizszolgáltatás idõbeliség bírálati részszemponthoz tartozó tartalmi elemek közül csupán az általa számított átlagértékeket tüntette fel az ajánlatában, míg az azok alapjául szolgáló ajánlatokban ténylegesen megtalálható megajánlásokat, illetve idõtartamokat nem szerepeltette.
<br>A Döntõbizottság ennek alapján megállapította, hogy ajánlatkérõ az összegezés az eljárás címû irat 2. a) és b) pontjában elõírt kötelezettségének nem teljeskörûen tett eleget akkor, amikor az ajánlatok tartalmi elemei közül a szervizszolgáltatásra vonatkozó tényleges ajánlati elemeket nem tüntette fel, továbbá ajánlatkérõ nem az általa az értékelésbe bevont - opcióval megnövelt ajánlati árakat és az azokhoz tartozó pontszámokat szerepeltette az összegezésben.
<br>A Döntõbizottság álláspontja szerint e tartalmi elemek feltüntetési kötelezettségének nem lehet azzal eleget tenni, hogy az ajánlatokban szereplõ valamely adatok alapján képzett szerepeltetik csak az összegezésben, mellõzve a számítás alapjául szolgáló számok, adatok, ajánlati elemek feltüntetését. Szintén a Kbt. megsértését jelenti, amennyiben nem a valós adatokat tünteti fel ajánlatkérõ az összegezésben. Ajánlatkérõ pedig - általa is elismerten - az egyes berendezésekre vonatkozó kiszállási és hibaelhárítási idõtartam-megajánlásokat tartalmazó adatokat, melyek alapján a számításait végezte, nem rögzítette az összegezésben, illetve az ajánlattevõknek 2004. március 8-án megküldött összegezésben nem az általa figyelembe vett opciós árat és annak pontszámait tüntette fel.
<br>Ennek alapján a Döntõbizottság megállapította, hogy I. r. kérelmezõ jogorvoslati kérelmének e része is megalapozott.
<br>A Kbt. 2002. január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A konkrét közbeszerzési eljárásban a Döntõbizottság megállapította, hogy személyi bírság alkalmazására nincs mód, mivel ajánlatkérõ részérõl testület hozta a kifogásolt döntést.
<br>A Kbt. 88. § (1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése alapján a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének a kétszerese.
<br>Az eset összes körülményei között a Döntõbizottság mérlegelte, hogy a bírságolt szervezet a Kbt.-be ütközõ magatartását 2002. január 1-jét követõ eljárásával kapcsolatban elõször állapította meg, továbbá azt, hogy a jogsérelem a megkötött szerzõdésre tekintettel nem reparálható, figyelembe vette továbbá a beszerzés tárgyát, annak sajátosságait, valamint nettó 493 508 108 Ft-os értékét és a maximálisan kiszabható 30%-os bírság (148 M Ft) összegét és a jogsértések jellegét, súlyát. A Döntõbizottság értékelte azt is, hogy ajánlatkérõ a jogorvoslati eljárás során az eljárást segítõ együttmûködõ magatartást tanúsított.
<br>Az eset összes körülményeit figyelembe véve a Döntõbizottságnak az az álláspontja, hogy jelen jogorvoslati eljárás során 5 000 000 Ft, azaz ötmillió forint bírság - ami mintegy 1%-a a beszerzés nettó értékének - kiszabása áll arányban az ajánlatkérõ által elkövetett jogsértések súlyával.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének d) és f) pontja szerinti jogkövetkezményeket alkalmazta ajánlatkérõvel szemben, míg a megalapozatlan kérelmet a Kbt. 88. § (1) bekezdés a) pontja alapján elutasította, és ennek megfelelõen a Kbt. 88. § (1) bekezdés h) pontja alapján rendelkezett a költségek viselésérõl is.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 21.
<br>
<br>Dr. Nagy László Gábor s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Bujdosó Gézáné s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>