<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4385/2004)
</h2>
<br>1024 Budapest, Margit krt. 85.
<br>Ikt.sz.: D.149/14/2004.
<br>
<br>Tárgy: a Pestor Kft. kérelmezõ jogorvoslati kérelme a Budapest Fõváros XVI. Kerület Önkormányzat Polgármesteri Hivatala közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Pestor Biztonsági Szolgáltató Kft. (1106 Budapest, Tárna út 1-3., képviseli: dr. Sahin-Tóth Csaba ügyvéd, 1013 Budapest, Attila u. 6., a továbbiakban: kérelmezõ) jogorvoslati kérelmét, melyet a Budapest Fõváros XVI. Kerület Önkormányzat Polgármesteri Hivatala (1163 Budapest, Havashalom u. 43., a továbbiakban: ajánlatkérõ) "az önkormányzat tulajdonában lévõ három ingatlannak az élõerõs õrzés-védelme a nap 24 órájában, valamint munkaidõben a portaszolgálat ellátása" tárgyú közbeszerzési eljárása ellen nyújtott be, elutasítja.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ a 2004. január 14-i 4. számában tette közzé ajánlati felhívását nyílt eljárást megindítására a rendelkezõ részben meghatározott tárgyban.
<br>A felhívás 3. d) pontban elõírta, hogy a 3. b) pontban felsorolt három ingatlanra ajánlattevõ külön-külön tehet részajánlatot az ott felsoroltak szerinti bontásban.
<br>Ajánlatkérõ meghatározta a pénzügyi, gazdasági és mûszaki alkalmasság igazolására kért adatokat és tényeket.
<br>A felhívás 13. pontjában ajánlatkérõ akként rendelkezett, hogy az ajánlatokat az összességében legelõnyösebb ajánlat szempontja alapján bírálja el és meghatározta a részszempontokat, súlyszámokat, értékelési ponthatárt és az értékelés mód szerét.
<br>A felhívás 16. d) pontjában elõírta, hogy érvénytelen az ajánlat, ha az ajánlattevõ nem rendelkezik a 2004. évre legalább 100 M Ft keretösszeg erejéig érvényes élõerõs õrzésre vonatkozó szakmai felelõsségbiztosítási szerzõdéssel és az egy káresetre vonatkozó kártérítési limit kevesebb, mint 5 M Ft, illetve a kötvény másolatát nem csatolja ajánlatához. A 16. g) pontban biztosította a hiánypótlás lehetõségét.
<br>Ajánlatkérõ ajánlati dokumentációt is készített, ami kitöltési útmutatót, kitöltendõ formanyomtatványokat és szerzõdéstervezetet, valamint az ingatlanok rajzait tartalmazta. A szerzõdéstervezet 7. pontjában a megbízott korlátlan kártérítési felelõsségrõl rendelkezett, amely kiterjed a szerzõdésben meghatározott õrzött épületekben és az ingatlanokon elhelyezett vagyontárgyak eltûnésére, megrongálódására vagy megsemmisülésére, amennyiben a károk vagy a károsító események bekövetkezése összefüggésben van a megbízott õrzési kötelezettségeinek megszegésével. Elõírta továbbá, hogy megbízott nyilatkozzon arról, hogy milyen maximális összeg erejéig érvényes objektum õrzésére vonatkozó szakmai felelõsségbiztosítással rendelkezik. Ajánlattevõk több kérdést intéztek ajánlatkérõhöz, aki a feltett kérdéseket megválaszolta. Ajánlatkérõ 2004. február 3-án helyszíni bejárást tartott.
<br>A 2004. február 25-i határidõre ajánlatot nyújtotta be a BROSS Security Rt., a Figye-lõ Õr Kft., az RC Security Kft., a T.O.M. Controll 2001 Rt., az ÕRVÉD Kft., a TOP SECRET Kft., a Villám Holding Rt. és kérelmezõ.
<br>A kérelmezõ ajánlatában 6. oldalon csatolta be az ARGOSZ Biztosító Rt.-vel kötött felelõsségbiztosítási kötvényt és annak 01., 02., 03., 04., 05. kötvényrészletezõjét. A felelõsségbiztosítási kötvény szerint az alapbiztosítás általános felelõsségbiztosítás (ÁFSZ-92), míg a kiegészítõ biztosítások az érvényes kötvényrészletezõ szerint.
<br>A kötvényben rögzítésre került: "Az ARGOSZ Biztosító Rt. jelen kötvénnyel a hozzá benyújtott ajánlat alapján a magyar jogszabályokban és e kötvény részét képezõ általános részletezõkben foglaltak szerint vállal kötelezettséget." Az általános felelõsségbiztosítás éves kártérítési limitét 120 M Ft-ban állapították meg.
<br>A személy- és vagyonvédelmi tevékenység felelõsség biztosítására vonatkozó záradékban rögzítették: "A biztosító kockázatviselése kiterjed az ÁFSZ-92 szabályzatában rögzítetten túl azokra a szerzõdésen belül okozott dologi károkra, melyek kizárólag személy és vagyonvédelmi tevékenység során annak következtében állt elõ, hogy a személy- és vagyonvédelmi feladatokat ellátó személyzet - függetlenül attól, hogy munka-, megbízási szerzõdéssel áll alkalmazásban - mulasztást követett el."
<br>Rögzítették, hogy: "A kártérítés felsõ határa káreseményenként 25 M Ft, amely a biztosítási éven belül nem haladhatja meg az 50 M Ft-ot."
<br>Három ajánlattevõt - köztük a kérelmezõt - hiánypótlásra szólította fel ajánlatkérõ, amelyet idõben teljesítettek.
<br>Ajánlatkérõ kérte kérelmezõt, hogy hiánypótlás keretében egyértelmûen igazolja azt, hogy rendelkezik a 2004. évre legalább 100 millió forint keretösszeg erejéig érvényes élõerõs õrzésre vonatkozó szakmai felelõsségbiztosítási szerzõdéssel és az egy káresetre vonatkozó kártérítési limit nem kevesebb, mint 5 millió forint.
<br>Kérelmezõ a hiánypótlásnak határidõben az alábbiak szerint tett eleget:
<br>Öt pontból álló nyilatkozatában kifejtette, hogy a cégnek összesen 235 M Ft limit értékû felelõsségbiztosítása van, amely a következõ tételekbõl áll.
<br>
<br>1. Általános felelõsségbiztosítás 120 M Ft évi kárlimit, 120 M Ft a szerzõdéssel összefüggésben, harmadik személynek okozott kárra.
<br>
<br>2. Szolgáltatás felelõsségbiztosítással további 50 M Ft évi kárlimit, 25 M Ft káreseményenkénti limitösszeggel, élõerõs õrzés során a szerzõdésen belül okozott károkra.
<br>
<br>3. Szolgáltatás felelõsségbiztosítás további 50 M Ft évi kárlimit, 25 M Ft káreseményenkénti limitösszeggel, elektronikai, távfelügyeleti szolgáltatás során a szerzõdésen belül okozott károkra.
<br>
<br>4. Munkaadói felelõsségbiztosítás 5 M Ft.
<br>
<br>5. Bérlõi felelõsségbiztosítás 10 M Ft.
<br>A fenti felsorolásból szakmai biztosításnak (az elnevezés a gyûjtõneve a biztosítási fajtáknak) minõsül kérelmezõ szerint az
<br>
<br>1. általános felelõsségbiztosítás 120 M Ft,
<br>
<br>2. szolgáltatás felelõsségbiztosítás élõerõre 50 M Ft, 25 M Ft/káreset,
<br>
<br>3. szolgáltatás-felelõsségbiztosítás elektronika stb., 50 M Ft, 25 M Ft/káreset.
<br>Kérelmezõ csatolta az ARGOSZ Biztosító Rt. 2004. március 1-jén kiállított fedezetigazolását, mely szerint a felelõsségbiztosítási szerzõdése a következõ fedezetekre és kártérítési limitekre terjed ki:
<br>- Általános felelõsségbiztosítás 120 M Ft/kár és év.
<br>- Bérlõi felelõsségbiztosítás 10 M Ft/kár és év.
<br>- Munkaadói felelõsségbiztosítás 5 M Ft/kár és év.
<br>- Szakmai felelõsségbiztosításon belül õrzõ-védõ felelõsségbiztosítás (szolgáltatói felelõsségbiztosítás szerzõdésen belül okozott károkra) 50 M Ft/év és 25 M Ft/kár.
<br>- Elektronikus betörésvédelmi eszközök szerelése, távfelügyelete, felelõsségbiztosítás (szolgáltatói felelõsségbiztosítás szerzõdésen belül okozott károkra) 50 M Ft/év és 25 M Ft/kár.
<br>A 2004. március 4-i eredményhirdetésen ajánlatkérõ mindhárom ingatlan õrzésére a VILLÁM Holding Rt.-t hirdette nyertesnek, a kérelmezõ és a Figyelõ Õr Kft. ajánlatát érvénytelennek nyilvánította, mert ajánlatuk nem felelt meg a felhívásban és a dokumentációban meghatározott feltételeknek. A kérelmezõ ajánlatának érvénytelenné nyilvánítását azzal indokolta, hogy nem rendelkezik a kiírási feltételekben meghatározott 100 M Ft keretösszegû érvényes élõerõs õrzésre vonatkozó szakmai felelõsségbiztosítással.
<br>Kérelmezõ 2004. március 11-én nyújtotta be a jogorvoslati kérelmét.
<br>Kérte a jogsértés megállapítását, az ajánlatát érvénytelenné nyilvánító és az eljárást lezáró döntés megsemmisítését. Ideiglenes intézkedésként a még meg nem kötött szerzõdés megkötésének a megtiltását.
<br>Tárgyaláson pontosított kérelmében elõadta, hogy álláspontja szerint ajánlatához csatolta a kiírásnak megfelelõ biztosítás meglétét igazoló kötvényt, így az ajánlatkérõ jogellenesen nyilvánította érvénytelenné ajánlatát.
<br>Megítélése szerint a magyar jogrendszer nem határolja körül pontosan az ajánlatkérõ által kért szakmai felelõsségbiztosítás fogalmát. A vonatkozó szabályozás szerint a felelõsségbiztosításnak két fajtája van az egyik esetben a harmadik személynek okozott károkért, a másik esetben a szerzõdésen belül a másik szerzõdõ félnek okozott károkért tartozik helyt- állni a biztosító. Az ajánlatához csatolt kötvény szerint mind a két biztosítási fajtának megfelel. Igazolta, hogy rendelkezik 100 M Ft-os keretösszegû biztosítással, ahol biztosítási eseményenként rendelkezésre áll 5 M Ft, ezen szerzõdés a harmadik személyeknek okozott kárra terjed ki. Továbbá 50 M Ft erejéig szerzõdésen belül okozott kárra is kiterjedõ felelõsség biztosítása áll fenn, ahol a biztosítási eseményenkénti limit szintén meghaladja az elõírt 5 M Ft-ot.
<br>Írásbeli jogorvoslati kérelmében kifejtette, hogy a becsatolt igazolás magyarázata tartalmazza a vitatott 120 M Ft általános felelõsségbiztosítást, amely mellett ott van az a kitétel, hogy a szerzõdéssel összefüggésben harmadik személyeknek okozott kárra vonatkozik. Ez a körülmény a kötvényben is követhetõ, igazolható. A kötvény 2. oldalának alján egyértelmûen feltüntette a biztosító a 120 M Ft-ot, a 3. oldalon pedig "a biztosító kockázatviselése kiterjed az ÁFSZ-92 szabályzatában rögzítetten túl azokra a szerzõdésen belül okozott dologi károkra, melyek kizárólag...". Jelen esetben a "túl" szócska is utal arra, hogy a kötvényben leírt 120 M Ft kártérítési összegen felül, további 50 M Ft szerzõdésen belül okozott kártérítése is van élõerõs õrzésre. Álláspontja szerint egy biztosítási kötvényen belül egy jelentõs biztosítási tétel meglétét nem vette figyelembe az ajánlatkérõ.
<br>Ajánlatkérõ kérte az alaptalan kérelem elutasítását.
<br>Elõadta, hogy a kérelmezõ által becsatolt kötvénymásolat nem volt egyértelmû, ezért felszólította hiánypótlásra. Álláspontja szerint a hiánypótlásként csatolt ARGOSZ Biztosító Rt. által kiállított fedezetigazolásból azt lehetett megállapítani, hogy az élõerõs õrzés-védelemre vonatkozó felelõsségbiztosítás keretösszege 50 M Ft, szemben a kért 100 M Ft-tal. A szakmai élõerõs õrzésre vonatkozó felelõsségbiztosításnak a szerzõdésen belüli károkozás estére kell biztosítania az éves 100 M Ft-os nagyságú keretösszeget. A kérelmezõ által csatolt felelõsségbiztosítás keretösszege pedig csak 50 M Ft-ra vonatkozott, így azt a Kbt. 52. § (2) bekezdés d) pontja alapján érvénytelenné kellett nyilvánítania.
<br>Ajánlatkérõ kijelentette, hogy a nyertessel az eljárást lezáró szerzõdéseket 2004. március 16-án megkötötte.
<br>A Döntõbizottság megkereste az ARGOSZ Biztosító Rt.-t és a biztosító megküldte a Döntõbizottság részére a Felelõsségbiztosítás Általános Szabályzatát (FBSZ-92), az Általános Felelõsségbiztosítás Különös Szabályzatát (ÁFSZ-92) és a Személy és Vagyonvédelmi Tevékenység Felelõsségbiztosítási Szabályzatát. Az ÁFSZ-92 II. pontja szerint a felelõsségbiztosítási szerzõdés alapján biztosítási esemény a károsult életének, testi épségének, valamint egészségének biztosított részérõl történõ károsítása, továbbá biztosított szerzõdésen kívüli károkozása. A személy- és vagyonvédelmi tevékenység felelõsségbiztosítására vonatkozó okirat szerint a biztosító kockázatviselése kiterjed az ÁFSZ-92 szabályzatában rögzítetten túl azokra a szerzõdésen belül okozott dologi károkra, melyek kizárólag személy- és vagyonvédelmi tevékenység során annak következtében álltak elõ, hogy a személy- és vagyonvédelmi feladatot ellátó személyzet - függetlenül attól, hogy munka-, megbízásos szerzõdéssel áll alkalmazásban - mulasztást követett el.
<br>A Döntõbizottság az alábbi indokoltra tekintettel megállapította, hogy a kérelmezõ jogorvoslati kérelme nem alapos.
<br>A Döntõbizottság azt vizsgálta, hogy kérelmezõ ajánlatának érvénytelennek nyilvánítása jogszerû volt-e.
<br>A Kbt. 43. § (1) bekezdés értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Ajánlatkérõ a felhívásának 16. d) pontjában elõírta, hogy érvénytelen az ajánlat, ha az ajánlattevõ nem rendelkezik a 2004. évre legalább 100 millió forint keretösszeg erejéig érvényes élõerõs õrzésre vonatkozó szakmai felelõsségbiztosítási szerzõdéssel és az egy káresetre vonatkozó kártérítési limit kevesebb, mint 5 M Ft, illetve a kötvény másolatát nem csatolja ajánlatához.
<br>A Döntõbizottság ajánlatkérõ fenti elõírásai tükrében azt vizsgálta elsõdlegesen, hogy ajánlatkérõ milyen követelményt támasztott a felelõsségbiztosítás vonatkozásában.
<br>A Döntõbizottság az alábbi indokokra tekintettel nem fogadta el a kérelmezõ azon hivatkozását, hogy a kérelmezõ általános felelõsségbiztosítási kötvénye megfelel ajánlatkérõ elõírásainak.
<br>Ajánlatkérõ a felhívása fenti 16. d) pontjában ugyanis nem csak azt írta elõ, hogy általános felelõsségbiztosítással kell rendelkezni. Ajánlatkérõ több kötelezõ feltételt támasztott a felelõsségbiztosítás vonatkozásában. Kikötötte, hogy élõerõs õrzésre vonatkozzon és ezzel összefüggésben kifejezetten szakmai felelõsségbiztosítást kért. A Döntõbizottság álláspontja szerint e kötelezõ specifikumoknak nem felel meg a kérelmezõ általános felelõsségbiztosítása. Ajánlatkérõ káresetrõl rendelkezett, mely fogalomba beletartozik mind a személyi, mind a dologi kár.
<br>A kérelmezõ általános felelõsségbiztosítás szerzõdése, mely elvileg a keretösszeg és az egy káresetre jutó limitösszeg vonatkozásában megfelelne ugyan ajánlatkérõ elõírásainak, mégsem nyújt tartalmilag az elõírtaknak megfelelõ felelõsségbiztosítást. Az általános felelõsségbiztosítási kötvény alapján ugyanis csak harmadik személyek dologi kára téríthetõ meg. A személy- és vagyonvédelmi tevékenységre vonatkozó felelõsségbiztosítás az, amely a szabályzat alapján élõerõs õrzésre vonatkozó szakmai felelõsségbiztosításnak lenne tartalma alapján minõsíthetõ. Ennek körében érvényesíthetõ a szerzõdésen belüli dologi kár okozás, itt viszont nem megfelelõ a keretösszeg, az ajánlatkérõ 100 M Ft-os elõírásához képest csak 50 M Ft. Ajánlatkérõ felhívása 16. d) pontja és a szerzõdéstervezet fentiekben idézett 7. pontja értelmében viszont megállapítható, hogy ajánlatkérõ a szerzõdésen belül káreseményekre kívánta biztosítani magát. Egyértelmûen arról rendelkezett, hogy az õrzött épületben, ingatlanon lévõ vagyontárgyakért kell korlátlan kártérítési felelõsséget vállalni. Erre csak szerzõdésen belüli károkozásra is kiterjedõ felelõsségbiztosítás nyújt biztosítékot. Ezzel összefüggésben e pontban is hivatkozott kifejezetten a szakmai felelõsségbiztosításra.
<br>Összegezve a fentieket a Döntõbizottság megállapította, hogy a kérelmezõ felelõsségbiztosításai nem elégítik ki ajánlatkérõ specifikált követelményeit és nem nyújtják számára az elvárt biztosítékot. Erre tekintettel ajánlatkérõ jogszerûen nyilvánította érvénytelenné a kérelmezõ ajánlatát.
<br>A Döntõbizottság a fentiekre tekintettel megállapította, hogy a kérelmezõ jogorvoslati kérelme nem alapos, ezért a Döntõbizottság a Kbt. 76. § (1) bekezdés c) pontjában biztosított jogkörében eljárva a fenti indokokra tekintettel a Kbt. 88. § (1) bekezdés a) pontja alapján a kérelmezõ jogorvoslati kérelmét elutasította.
<br>A Döntõbizottság ideiglenes intézkedést nem hozott, mert annak törvényi elõfeltételei nem voltak megállapíthatóak.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 20.
<br>
<br>Dr. Varga László s. k., Fábián Péter s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>A határozatot bíróság elõtt keresettel támadták.
<br><br></body></html>