<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4384/2004)
</h2>
<br>1024 Budapest, Margit krt. 85.
<br>Ikt.sz.: D.150/10/2004.
<br>
<br>Tárgy: a Natur Rost Kft. jogorvoslati kérelme a Váci Fegyház és Börtön közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Natur-Rost Kft. (1211 Budapest, Gyepsor u. 1., képv.: dr. Csók Balázs ügyvéd, 7400 Kaposvár, Tallián u. 39., a továbbiakban: kérelmezõ) jogorvoslati kérelmének, melyet a Váci Fegyház és Börtön (2600 Vác, Köztársaság út 62-64., továbbiakban: ajánlatkérõ) élelmiszer-ipari termékek beszerzése tárgyú közbeszerzési eljárása ellen indított, a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 49. § (2) bekezdését, 44. § (8) bekezdését és 52. § (1) bekezdését.
<br>A jogsértés miatt a Döntõbizottság 1 000 000 Ft, azaz egymillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára történõ átutalással.
<br>Kötelezi továbbá ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft igazgatási szolgáltatási díjat.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ a K. É. 2004. január 7-én megjelent számában tette közzé ajánlati felhívását. A felhívás a beszerzendõ élelmiszer-ipari termékeket 12 csoportra osztotta, termékcsoportonként részajánlatot lehetett tenni. A 7-es termékcsoport a száraz- áruk volt.
<br>A felhívás az ajánlattevõ pénzügyi, gazdasági alkalmassága igazolására elõírta az elõzõ 3 évi közbeszerzés tárgyának forgalmáról szóló nyilatkozat csatolását.
<br>A mûszaki alkalmasság igazolására ajánlatkérõ elõírta:
<br>- az elõzõ 3 év legjelentõsebb szállításainak ismertetését (a referencialevélben fel kell tüntetni a teljesítés helyét, minõségét, valamint a kapcsolattartó nevét és elérhetõségét),
<br>- Az ajánlattevõ, illetõleg a közbeszerzés értéke 10%-át meghaladó alvállalkozó saját és a teljesítésbe bevonandó mûszaki vagy gazdasági egységei minõségbiztosítási rendszerének - bármely nemzeti rendszerben akkreditált - tanúsító általi tanúsítását.
<br>A 11. b) pontban ajánlatkérõ kikötötte, hogy alkalmatlannak nyilvánítja - az ajánlattevõt, ha;
<br>- az elmúlt 3 évben a közbeszerzés tárgyának forgalma nem érte el a jelen közbeszerzés ajánlattevõ által ajánlott árának 50%-át,
<br>- az elõzõ 3 évrõl a közbeszerzés tárgyáról nem tud bemutatni szállítási referenciát,
<br>- nem rendelkezik HACCP-tanúsítvánnyal.
<br>Az ajánlati dokumentációt megvásárlók az ajánlattétel idõszakában kérdéseket intéztek ajánlatkérõhöz.
<br>Ajánlatkérõ a 2004. február 11-én kelt, az ajánlati dokumentációt megvásárlók részére megküldött tájékoztatójában közölte: "A HACCP-tanúsítványt az ajánlattevõ és a 10%-ot meghaladó alvállalkozó esetében másolatban is elfogadjuk. A nyilatkozatot a tanúsítvány helyett nem fogadjuk el."
<br>Az "Egyéb információk" között, a felhívás 16. pontja hatodik bekezdésében ajánlatkérõ elõírta: "Az ajánlathoz csatolni kell az ajánlattételi határidõt megelõzõ 30 napnál nem régebbi cégmásolatot (eredeti vagy közjegyzõ által hitelesített másolat) a tevékenységi jogosultság ellenõrzésére és az aláírási címpéldányt."
<br>Az ajánlattételi határidõre, február 17-re a szárazáru termékcsoportra 6 ajánlat érkezett ajánlatkérõhöz. A bontási jegyzõkönyvben ajánlatkérõ a Li-Ko Kft. ajánlati árát 15 199 997 Ft-ban jelölte meg, ez szerepel az ajánlatban is.
<br>Ajánlatkérõ február 24-én kelt levelében egyes ajánlattevõk részére lehetõséget biztosított a hiányok pótlására, így a Li-Ko Kft.-tõl kérte a minõségbiztosítási tanúsítvány csatolását.
<br>A Li-Co Kft. hiánypótlásként csatolta a HQ-PONT Kereskedelmi, Szolgáltató és Tanácsadó Bt. 2004. február 20-i igazolását, miszerint a Li-Ko Kft. "a Magyar Élelmiszerkönyv 1-2-18/ 1993 számú elõ írásainak megfelelõ HACCP élelmiszerbiztonsági rendszerrel rendelkezik."
<br>A február 24-én kelt levélben ajánlatkérõ tájékoztatta az ajánlattevõket, hogy a bontáskor készült jegyzõkönyvben rögzített árak változtak, így a Li-Ko Kft.-re vonatkozóan azt, hogy 14 108 257 Ft-ra változott az ajánlati ár.
<br>A március 2-re halasztott eredményhirdetés jegyzõkönyvében - többek között - a következõket rögzítette ajánlatkérõ: "Dr. Barna László tájékoztatásul közli, hogy a szárazáruk termékcsoportban az értékelõprogram hibája miatt az ajánlatkérõ tévesen küldött számítási hibára vonatkozó értesítést a Li-Ko Kft." részére. Az eljárás eredményének vizsgálatakor figyelembe vett ellenszolgáltatás összege helyesen: Li-Ko Kft.: 15 733 257 Ft." Az ajánlatok értékelésérõl készült táblázatban is 15 733 257 Ft szerepel.
<br>A szárazáru termékcsoportban ajánlatkérõ a Li-Ko Kft. ajánlatát hirdette ki nyertesnek, vele a szerzõdést március 12-én megkötötte.
<br>Kérelmezõ az eredményhirdetést követõen a Li-Ko Kft. egységárai megismerése végett betekintést kért ajánlatkérõtõl a nyertes ajánlatába, kérelmét ajánlatkérõ nem teljesítette.
<br>Kérelmezõ március 11-én jogorvoslati kérelmet terjesztett elõ a Döntõbizottsághoz. A március 30-án kelt beadványában és a jogorvoslati eljárásban tartott tárgyaláson kiegészített kérelmében kérte a jogsértések megállapítását, ideiglenes intézkedéssel a szerzõdéskötés megtiltását.
<br>
<br>1. Sérelmezte, hogy ajánlatkérõ nem tette lehetõvé számára a nyertes ajánlatába való betekintést. Álláspontja szerint ajánlatkérõ ezzel megsértette az alkotmány 61. § (1) bekezdését, a Kbt. 24. § (1) bekezdését és a 45. § (1) bekezdését.
<br>
<br>2. Sérelmezte, hogy ajánlatkérõ alkalmasnak minõsítette a Li-Ko Kft.-t a szerzõdés teljesítésére, holott kérelmezõ piaci információi szerint a kft. nem rendelkezik HACCP-minõségtanúsítvánnyal.
<br>
<br>3. Kifogásolta, hogy ajánlatkérõ számítási hibajavításra hivatkozással módosította a Li-Ko Kft. ajánlati árát. Álláspontja szerint az ellentmondásosan megadott ajánlati árakat az ajánlatkérõ nem javíthatja, az ilyen ajánlatok érvénytelenek.
<br>
<br>4. A március 30-án beterjesztett kérelemkiegészítésben sérelmezte, hogy ajánlatkérõ nem nyilvánította érvénytelennek a Li-Ko Kft. ajánlatát annak ellenére, hogy a kft. nem a felhívásban elõírt cégmásolatot csatolt. Közölte, hogy a jogsértésrõl a Döntõbizottságnál történt iratbetekintés során szerzett tudomást.
<br>
<br>5. Az iratbetekintésen való tudomásszerzési idõpontra hivatkozva a kiegészítõ kérelemben sérelmezte továbbá, hogy ajánlatkérõ nem nyilvánította érvénytelennek a Li-Ko Kft. ajánlatát a "minidzsem 30 g-os" termékre elõírt mennyiségi követelmény nem teljesítése miatt. Az ajánlati dokumentáció szerint 60 000 db-ot kellett megajánlani, a Li-Ko Kft. csak 16 000 db-ra tett ajánlatot.
<br>
<br>6. A kiegészítõ kérelemben elõadta: "Az ajánlati felhívás 11. a) pontjának harmadik bekezdésében ajánlatkérõ a mûszaki alkalmasság vizsgálata céljából kérte az elõzõ 3 évi közbeszerzés tárgyának forgalmáról szóló nyilatkozat mellékelését ajánlattevõk részérõl, melyben a Kbt. elõ írásai szerint részletezni kell az adott idõszak forgalmát, a megrendelõ képviselõje nevét és telefonszámát. A Li-Ko Kft. ajánlatában a betekintés folyamán a 28 oldalon találtunk egy referencianyilatkozatot forgalmi adatok meghatározása nélkül. Megítélésünk szerint ezzel a Li Ko Kft. nem tett eleget az ajánlati felhívás 11. pontja - fent már említett - szakaszának, s mivel tartalmilag hibás, hiányos nyilatkozatok pótlására nincs lehetõség, ezért ebbõl a nyilatkozatból sem a bontás után, sem késõbb nem állapítható meg, hogy ajánlattevõ nem tartozik-e az ajánlati felhívás 11. b) pontjának 3 francia bekezdése szerinti kizáró ok hatálya alá, mely szerint érvénytelen az az ajánlat, melyben a referenciaként felsorolt egységek nem tudják biztosítani a jelen kiírásban szereplõ tételek értéke legalább 50%-ának megfelelõ forgalmat részszempontok tekintetében. Álláspontunk szerint tehát az ajánlat a Kbt. 52. § (2) bekezdés d) pontja alapján ezen okból is érvénytelen."
<br>Ajánlatkérõ észrevételében kérte a jogorvoslati kérelem elutasítását.
<br>A nyertes ajánlatába való betekintés elutasítása sérelmezésére nézve közölte, hogy a Kbt. 58. §-a szerint az ajánlatkérõ az ajánlatokat kizárólag azok elbírálására használhatja fel, az ettõl eltérõ felhasználásra az ajánlattevõvel külön meg kell állapodni. Ilyen megállapodása az ajánlattevõkkel nem volt. Álláspontja szerint a Kbt. ezzel a rendelkezéssel védi az ajánlattevõnek az ajánlatba épített információk titkosságához való jogát. Kérelmezõnek a Li-Ko Kft. ajánlata szerinti egységárra vonatkozó kérelme egyébként is elkésett, mert a bontáskor jelen volt, akkor megismerte az ellenszolgáltatás összegét, aminek 52-ed része az egységár.
<br>Elõadta, hogy a bírálóbizottság megállapította, hogy a száraz áru termékcsoportban az ellenszolgáltatásról pontatlan volt a tájékoztatás, a hiba abban állt, hogy a tejpor árát a három ajánlattevõnél a program nem számította be a termékcsoport árába. Ezt a tényt az eredményhirdetésen közölte az eredményhirdetésen jelen lévõ ajánlattevõkkel.
<br>A Li-Ko Kft. minõségtanúsítványával kapcsolatos kérelemre elõadta, hogy azért fogadta el a tanúsítvány helyett az igazolást, mert a Döntõbizottság D.290/2003. sz. határozata értelmezésébõl arra a következtetésre jutott, hogy ha nem maga az ajánlattevõ, hanem egy, az erre feljogosított személy igazolja egy tény fennállását, akkor a tanúsítványt az igazolás pótolja.
<br>A nyertes ajánlati árával kapcsolatos kérelemre közölte, hogy tartalmilag nem módosította az árat. Az ajánlat (és a bontási jegyzõkönyv) szerinti ár és az összegezésben közölt ár között két okra vezethetõ vissza az eltérés. Az egyik ok az, hogy a mini- dzsembõl 60 000 db-ot kért, a nyertes viszont 16 000 db-ra adta meg az ajánlati árat, ezért az erre a mennyiségre adott egységár alapján kiszámította a 60 000 db-ra jutó árat. A másik ok az volt, hogy a babérlevélbõl 6 kg-ot kért 1 kg-os kiszerelésben. A Li-Ko Kft. megajánlotta a 6 kg-ot, de az ajánlati árat nem 1 kg-os, hanem 250 g-os kiszerelésre adta meg 930 Ft/250 g-ban. Az ajánlati árat úgy számolta át, hogy a 930 Ft-os egységárat 1 kg-os kiszerelésû babérlevél árának tekintette.
<br>A cégmásolatra vonatkozó kérelemre elõadta, hogy e dokumentum helyett azért fogadta el a cégkivonatot, mert - mint ahogy az a felhívás szövegébõl is megállapítható - a tevékenységi jogosultság igazolására kérte be a cégmásolatot, ez pedig a cégkivonat által is igazoltnak tekinthetõ.
<br>A Li-Ko Kft. referencialeveleivel kapcsolatos kérelemre közölte, hogy a hiánypótlás keretében a nyertes eleget tett a felhívásban elõírt követelményeknek. A teljesítés helyét a referencia levelekben és nem a referenciaismertetésben kérte feltüntetni a teljesítés helyével, minõségével, a kapcsolattartó nevével és elérhetõségével együtt.
<br>Az egyéb érdekeltek közül a Budmárk Kft. és a Tellér Kft. nyújtott be észrevételt. Álláspontjuk szerint a Kbt. nem ad lehetõséget arra ajánlatkérõnek, hogy az ajánlatokba való betekintést engedélyezze az ajánlattevõk részére. Csak a külön jogszabályok szerint ellenõrzésre jogosult szervek tekinthetnek be az ajánlatokba.
<br>A Li-Ko Kft. a tárgyaláson észrevételezte, hogy ajánlatkérõ a babérlevelet nem 1 kg-os, hanem 250 g-os kiszerelésben kérte.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok alapján a következõket állapította meg:
<br>Kérelmezõ sérelmezte, hogy ajánlatkérõ nem tette lehetõvé számára a nyertes ajánlatába való betekintést. Kérte, hogy ezért a Döntõbizottság állapítsa meg, hogy ajánlatkérõ megsértette az alkotmány 61. § (1) bekezdését, a Kbt. 24. § (1) bekezdését és a 45. § (1) bekezdését.
<br>A Kbt. 79. § (7) bekezdése értelmében a jogorvoslati eljárást a Kbt. szabályait sértõ eseményrõl való tudomásszerzés esetén lehet kérelmezni.
<br>Ebbõl következik, hogy az alkotmány szabályának esetleges megsértése miatt a Döntõbizottságnál nem lehet jogorvoslati eljárást indítani; ennek elbírálására és e miatt jogkövetkezmény alkalmazására a Döntõbizottságnak hatásköre nincs.
<br>Ezért a Döntõbizottság kérelmezõnek az alkotmány 61. § (1) bekezdése megsértése megállapítása iránti kérelmét hatáskör hiánya miatt elutasítja.
<br>A Kbt. a közbeszerzés jellegébõl, rendeltetésébõl adódó körülményekre alapozottan szabályozza az eljárás nyíltsága biztosítására vonatkozó ajánlatkérõi kötelezettségeket.
<br>A 24. § (1) bekezdése elõírja: ajánlatkérõ az egyes eljárási cselekmények az ajánlatok értékelése és a szerzõdés megkötése tekintetében köteles biztosítani az eljárás nyilvánosságát.
<br>Az alapelvi rendelkezés tehát behatárolja, hogy ajánlatkérõnek milyen körben kell biztosítani a közbeszerzési eljárás nyíltságát. Az alapelvi rendelkezés mellett tételes rendelkezések szabják meg, hogy milyen módon kell eljárnia ajánlatkérõnek az eljárás nyíltsága biztosítása terén.
<br>Kérelmezõ az ajánlatok értékelésének helytállóságáról kívánt volna meggyõzõdni a nyertes ajánlatba való betekintéssel.
<br>Az ajánlatok értékelése terén a Kbt. akként szabályozza az eljárás nyíltsága biztosítása kötelezettségét, hogy egyrészt az 51. § (3) bekezdésében elõírja az ajánlatok lényeges tartalmi elemei - az ellenszolgáltatás és a teljesítési határidõ - ismertetését, másrészt a 61. § (1) bekezdése kötelezõvé teszi ajánlatkérõ számára a Kbt. 5. sz. melléklete szerinti összegezés elkészítését, annak az eredményhirdetésen való ismertetését és az eredményhirdetéstõl számított öt munkanapon belül valamennyi ajánlattevõ részére való megküldését. Az összegezésnek tartalmaznia kell az ajánlatoknak az elbírálás részszempontjai szerinti tartalmi elemeit [2. a) pont], az egyes tartalmi elemekre adott pontszámot [2. b) pont] és az adott pontszámok indokolását [2. c) pont].
<br>Ezen adatok birtokában tudja az ajánlattevõ eldönteni, hogy ajánlatkérõ értékelése helytálló volt-e és jogsértõ értékelés esetén élhet a jogorvoslat lehetõségével.
<br>A Döntõbizottság megállapította, hogy ajánlatkérõ nem sértette meg a Kbt. 24. § (1) bekezdését azáltal, hogy nem tette lehetõvé kérelmezõ részére a nyertes ajánlatába való betekintést, ezért a jogorvoslati kérelmet megalapozatlanság miatt elutasította.
<br>Kérelmezõ kérte a Kbt. 45. § (1) bekezdése megsértése megállapítását is, álláspontja szerint ajánlatkérõ nem tilthatta volna meg az ajánlati ár nyilvánosságra hozatalát, azaz kérelmezõnek azt, hogy a nyertes ajánlati árát megismerje.
<br>A fent rögzítettek szerint az ajánlattevõk ajánlati áráról a többi ajánlattevõ az ajánlatok felbontásakor, a bontásról készült és az ajánlattevõk részére kötelezõen megküldendõ bontási jegyzõkönyvbõl, az eredményhirdetésen elhangzottakból és az összegzésbõl gyõzõdhet meg. Ajánlatkérõ azáltal, hogy a bontás során ismerteti, a bontási jegyzõkönyvben és az összegzésben rögzíti az ajánlati árakat, eleget tesz az eljárás nyíltsága biztosítására vonatkozóan rá elõírt kötelezettségeknek. Az ajánlati ár nyilvánosságra hozatalát illetõen a Kbt. más, a többi ajánlattevõvel szembeni kötelezettséget nem ír elõ az ajánlatkérõ számára.
<br>A Döntõbizottság megállapította, hogy ajánlatkérõ nem sértette meg a Kbt. 45. § (1) bekezdését, ezért a jogorvoslati kérelmet elutasította.
<br>Kérelmezõ sérelmezte, hogy ajánlatkérõ alkalmassá minõsítette a Li-Ko Kft.-t annak ellenére, hogy a kft. nem rendelkezik HACCP-minõségtanúsítvánnyal.
<br>Az ajánlattevõ alkalmassága igazolására ajánlatkérõ a Kbt. 44. § (1) és (2) bekezdésében meghatározott igazolások, nyilatkozatok csatolását kérheti.
<br>A (6) bekezdés elõírja, hogy a felhívásban ajánlatkérõnek meg kell határoznia, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlattevõt alkalmatlannak a szerzõdés teljesítésére.
<br>A (8) bekezdés szerint ajánlatkérõnek az (1), (2) és (6) bekezdésben foglaltak alapján kell döntenie az ajánlattevõ alkalmasságáról vagy alkalmatlanságáról.
<br>Ajánlatkérõ a felhívás 11. a) pontjában az ajánlattevõ minõségbiztosítási rendszere tanúsítását írta elõ a mûszaki alkalmasság igazolásaként.
<br>A felhívás 11. b) pontjában kikötötte hogy alkalmatlannak tekinti az ajánlattevõt, ha "nem rendelkezik HACCP-tanúsítvánnyal."
<br>A Li-Ko Kft. a hiánypótolt ajánlatához nem csatolt HACCP- tanúsítványt, csupán a HQ-PONT Kereskedelmi, Szolgáltató és Tanácsadó Bt. igazolását, miszerint a Li-Ko Kft. a Magyar Élelmiszerkönyv 1-2-18/1993. számú elõ írásainak megfelelõ HACCP-tanúsítvánnyal rendelkezik.
<br>Az igazolás és a minõségtanúsítvány nem azonos fogalmak. A Li-Ko Kft. akkor igazolta volna a felhívásban foglaltaknak megfelelõen a mûszaki alkalmasságát, ha a HACCP-minõségtanúsítványt csatolta volna be.
<br>A Döntõbizottság megállapította, hogy ajánlatkérõ nem a Kbt. 44. § (2) és (6) bekezdése alapján döntött a Li-Ko Kft. mûszaki alkalmasságáról, ezáltal megsértette a Kbt. 44. § (8) bekezdését.
<br>Kérelmezõ a közbeszerzés elõzõ 3 évi forgalmáról szóló nyilatkozat és a referencianyilatkozat nem megfelelõsége címén is kérte a Li-Ko Kft. alkalmatlansága megállapítását.
<br>Ajánlatkérõ a közbeszerzés tárgyának elõzõ 3 évi forgalmáról szóló nyilatkozatot az ajánlattevõ pénzügyi, gazdasági alkalmassága igazolása körében kérte. Ehhez a 11. b) pont harmadik bekezdésében arra az esetre fûzött alkalmatlansági következményt, ha az elmúlt 3 év forgalma nem éri el a jelen közbeszerzés ajánlati ára szerinti forgalom 50%-át.
<br>A Li-Ko Kft. ügyvezetõje az ajánlatban nyilatkozott, miszerint a kft. az "elmúlt három évben közbeszerzési pályázaton nem vett részt''.
<br>A Li-Ko Kft. tehát nem felelt meg az ajánlati felhívás 11. b) pont harmadik bekezdése szerinti alkalmassági követelménynek, ezért ajánlatkérõnek a Li-Ko Kft.-t ezen okból is alkalmatlanná kellett volna nyilvánítania.
<br>A Döntõbizottság megállapította, hogy ajánlatkérõ a Li-Ko Kft. alkalmatlansága megállapítása mellõzésével megsértette a Kbt. 44. § (8) bekezdését.
<br>Kérelmezõ a referenciákat illetõen sem látta igazolva a Li-Ko Kft. alkalmasságát, valamint kérte az ennek igazolására csatolt dokumentumokban foglaltak hiányosságára tekintettel az ajánlat érvénytelensége megállapítását.
<br>A felhívás 11. a) pontja így fogalmaz: a mûszaki alkalmasság igazolható volt "az elõzõ 3 év legjelentõsebb szállításainak ismertetésével (a referencialevélben fel kell tüntetni a teljesítés helyét, minõségét, valamint a kapcsolattartó nevét és elérhetõségét)".
<br>A 11. b) pont negyedik bekezdése szerint e körben akkor állapítható meg az ajánlattevõ alkalmatlansága, ha az ajánlattevõ "az elõzõ 3 évrõl a közbeszerzés tárgyáról szállítási referenciát bemutatni nem tud."
<br>A Li-Ko Kft. hiánypótolt ajánlata 28. oldalán fellelhetõ egy, a kft. ügyvezetõje által aláírt, "referencialevél"-nek nevezett, de tartalmát és formáját illetõen referencianyilatkozatnak tekintendõ dokumentum.
<br>A dokumentumban a Li-Ko Kft. az elmúlt 3 évben megvalósult legjelentõsebb szállításait sorolta fel, megjelölve a teljesítés helyét, a szállított termék megnevezését, a kapcsolattartó személy nevét és elérhetõségét.
<br>A nyilatkozat szerint a Li-Ko Kft. a Váci Fegyház és Börtön, a Büntetésvégrehajtó Int. Márianosztra, a Városi Idõsek Otthona Balassagyarmat és az Önkormányzat Gazdasági Ellátó Szervezete Vác részére szállított szárazárukat.
<br>A Váci Fegyház és Börtön kivételével mindegyik megrendelõ adott egy referenciaigazolást, miszerint a termékek leszállítása határidõben, megfelelõ minõségben megtörtént.
<br>A referencialevelek nem tartalmazták a felhívás 11. a) pontjában elõírtak közül a kapcsolattartó nevét és elérhetõségét.
<br>Az ajánlatban lévõ referencialevelekkel a Li-Ko Kft. igazolta, hogy az elõzõ 3 éven volt a közbeszerzés tárgya szerinti szállítása, ezzel eleget tett a felhívás 11. b) pont negyedik bekezdése szerinti alkalmassági feltételnek.
<br>Annak, hogy a referencialevél tartalma megfelel-e a felhívásnak, az ajánlat érvényessége körében van jelentõsége.
<br>A Kbt. 43. § (1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja alapján az ezen feltételnek nem megfelelõ ajánlat érvénytelen, melyet az (1) bekezdés szerint ajánlatkérõnek érvénytelenné kell nyilvánítania."
<br>A Li-Ko Kft. által a hiánypótlás keretében csatolt három referencialevél nem felel meg a felhívás azon követelményének, hogy abban meg kell jelölni a kapcsolattartó nevét és elérhetõségét. Ezt a hiányosságot a Li-Ko Kft. megismételt hiánypótlás keretében sem küszöbölhette volna ki, mert a Kbt. 43. § (4) bekezdése alapján hiánypótlás elrendelésére csak egy ízben van lehetõség.
<br>A Döntõbizottság megállapította, hogy a Li-Ko Kft. ajánlata a referencialevelek itt megjelölt hiányossága miatt érvénytelen, azt ajánlatkérõnek érvénytelennek kellett volna nyilvánítania. Ajánlatkérõ az érvénytelenség megállapítása elmulasztásával megsértette a Kbt. 52. § (2) bekezdés d) pontjára figyelemmel az 52. § (1) bekezdését.
<br>Kérelmezõ azért is kérte a Li-Ko Kft. ajánlata érvénytelensége megállapítását, mert álláspontja szerint a kft. cégkivonatot csatolt a felhívásban elõírt cégmásolat helyett.
<br>Ajánlatkérõ arra hivatkozott, hogy cégkivonat is tartalmazza a tevékenységi kört és mivel a felhívás szerint a tevékenységi körrel való rendelkezés igazolása miatt kérte a cégmásolatot, el kellett fogadnia a cégkivonatot is.
<br>Ajánlatkérõ érvelése nem helytálló.
<br>A Kbt. 43. § (1) bekezdése fent hivatkozott rendelkezése értelmében az ajánlatot a felhívásban meghatározott tartalmi és formai követelményeknek megfelelõen kell elkészítenie az ajánlattevõnek. Kétségtelen, hogy tartalmilag mindkét dokumentum tartalmazza a cég tevékenységi körét, de ajánlatkérõ a felhívás szerint errõl cégmásolat formájában kívánt meggyõzõdni.
<br>A Li-Ko Kft. ajánlata tehát nem felelt meg a felhívásban meghatározott formai követelménynek, ezért az érvénytelen.
<br>A Döntõbizottság megállapította, hogy ajánlatkérõ a Li-Ko Kft. ajánlata ezen okból történõ érvénytelensége megállapítása elmulasztásával megsértette a Kbt. 52. § (1) bekezdését.
<br>Kérelmezõ sérelmezte, hogy ajánlatkérõ elfogadta a Li-Ko Kft. ajánlatát annak ellenére, hogy a "minidzsem 30 g-os" termékre az elõírt 60 000 db helyett csak 16 000 db-ot ajánlott meg.
<br>Az ajánlati felhívás 7. szárazáruk tételcsoport 32. tétele szerint ajánlatkérõ 60 000 db dzsem szállítására kért ajánlatot. A dokumentáció szerint a dzsemnek 30 g-os kiszerelésûnek kell lenni.
<br>A Döntõbizottság megvizsgálta a Li-Ko Kft. ajánlatát és megállapította, hogy a "tételes ajánlat" dokumentumban 14. tételként 16 000 db 30 g-os dzsem szerepel, ezt a mennyiséget további tételben sem egészítette ki a kft. 60 000 db-ra.
<br>A felhívás 3. d) pontja szerint egyes tételcsoporton belül a részajánlatnak teljeskörûnek kell lennie.
<br>A Döntõbizottság megállapította, hogy a Li-Ko Kft. ajánlata a 30 g-os dzsemet illetõen nem felel meg a kiírásban foglaltaknak, ezért az ajánlat érvénytelen. Az ajánlat érvénytelensége megállapítása mellõzése által ajánlatkérõ megsértette a Kbt. 52. § (1) bekezdését.
<br>Kérelmezõ kifogásolta, hogy ajánlatkérõ számítási hibajavításra hivatkozva módosította a Li-Ko Kft. ajánlatát.
<br>Ajánlatkérõ a február 24-i levelében a dzsem beszerzési tétel és a babérlevél beszerzési tétel körében történt számításihiba-javításra hivatkozott.
<br>Ajánlatkérõ 60 000 db 30 g-os kiszerelésû dzsemre kért ajánlatot.
<br>A tételes ajánlatban a Li-Ko Kft. 16 000 db 30 g-os dzsemre tett ajánlatot, 16 000 db ö 12,50 Ft/db egységárral 200 000 Ft ajánlati árral. A 60 000 db ára 750 000 Ft lett volna.
<br>Ajánlatkérõ úgy tekintette, mintha az ajánlat az elõ írás szerinti 60 000 db dzsere szólt volna, és az ajánlati árat 550 000 Ft-tal (750 000 - 250 000) megemelte.
<br>Ajánlatkérõ 6 kg 250 g-os kiszerelésû babérlevélre kért ajánlatot.
<br>A tételes ajánlatban a Li-Ko Kft. 6 kg, 1 kg-os kiszerelésû babérlevélre tett ajánlatot 930 Ft/250 g egységárral, 22 300 Ft-os ajánlati árral. Ajánlatkérõ úgy tekintette, mintha a 930 Ft-os egységár 1 kg-os kiszerelésû babérlevél egységára lenne, ezért az ajánlati ár 1/4-ét, 5580 Ft-ot vett figyelembe a babérlevél ajánlati áraként.
<br>Ajánlatkérõ eljárása nem jogszerû.
<br>A Kbt. 49. § (2) bekezdése elõírja, hogy az ajánlattételi határidõ lejártát követõen az ajánlatok nem módosíthatók.
<br>A Kbt. 43. § (7) bekezdése szerint az ajánlatban lévõ nyilvánvaló számítási hiba esetén ajánlatkérõ a hiba javítását úgy végezheti el, hogy a beszerzés tárgya elemeinek tételesen meghatározott értékeit alapul véve számítja ki az összesített ellenértéket.
<br>Ajánlatkérõ nem az ajánlat tételesen meghatározott értékeit vette alapul, amikor a dzsem tételnél és a babérlevél tételnél változtatást eszközölt a Li-Ko Kft. ajánlati árán, ezért az ajánlati árak változtatása az ajánlat módosításának és nem számítási hibajavításnak minõsül.
<br>A Döntõbizottság megállapította, hogy ajánlatkérõ a Li-Ko Kft. ajánlati árának a megváltoztatásával megsértette a Kbt. 49. § (2) bekezdését.
<br>A Döntõbizottság a Kbt. 76. § (1) bekezdésében meghatározott jogkörében eljárva a 88. § a), d), f) és h) pontja szerint rendelkezett.
<br>A Döntõbizottság 1 000 000 Ft bírságot szabott ki ajánlatkérõ terhére.
<br>A Kbt. 88. § (1) bekezdés f) pontja alapján jogsértés megállapítása esetén a bírság kiszabása kötelezõ. A bírság mértéke a (4) bekezdése értelmében a közbeszerzés értékének legfeljebb 30%-a, de legalább 1 000 000 Ft.
<br>Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A beszerzés értéke - a nyertes 7. tételcsoportra tett ajánlati ára - 15 199 997 Ft. A bírság összege megállapításánál a Döntõbizottság tekintettel volt a beszerzés alacsony értékére és arra, hogy ajánlatkérõvel szemben a Kbt. szabályainak megsértése miatt jogkövetkezmény alkalmazására még nem került sor.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 13.
<br>
<br>Dr. Csitkei Mária s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>