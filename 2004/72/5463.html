<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5463/2004)
</h2>
<br>1024 Budapest, Margit krt. 85.
<br>Ikt.sz.: D.261/9/2004.
<br>
<br>Tárgy: az AKTOR S.A. jogorvoslati kérelme a Nemzeti Autópálya Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az AKTOR S.A. (Filellinon 18, Chalandri, 15232 Athén, Görögország, képviseli: Haszonicsné dr. Ádám Mária ügyvéd, 1364 Budapest, Pf. 25, a továbbiakban: kérelmezõ) jogorvoslati kérelmének, melyet a Nemzeti Autópálya Rt. (1036 Budapest, Lajos u. 80., a továbbiakban: ajánlatkérõ) az "M35 autópálya Görbeháza-Debrecen (0+000-35+270 km-sz.) közötti pályaszakaszán híd- és útépítési munkák" tárgyú közbeszerzési eljárása ellen nyújtott be helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 24. § (2) bekezdésére tekintettel a 44. § (8) bekezdését, ezért ajánlatkérõ kérelmezõ szerzõdés teljesítésére alkalmatlanná nyilvánítása tárgyában hozott, valamint a részvételi szakaszt lezáró és azt követõ döntéseit megsemmisíti, és ajánlatkérõvel szemben 2 000 000 Ft, azaz kettõmillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõ részére a határozat kézbesítésétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ érdemi észrevétele és a felek tárgyaláson tett nyilatkozatai alapján az alábbi tényállást állapította meg.
<br>Ajánlatkérõ a Közbeszerzési Értesítõ 2003. december 17-én megjelent 51. számában tett közzé részvételi felhívást elõminõsítési eljárás megindítására az M35 autópálya Görbeháza-Debrecen (0+000-35+270 km-sz.) közötti pályaszakaszán híd- és útépítési munkák tárgyában.
<br>Az ajánlatkérõ a részvételi felhívásban jelezte, hogy részajánlat és többváltozatú ajánlat benyújtására lehetõséget nem biztosít.
<br>A részvételi felhívás 6. c) pontja szerint a részvételi jelentkezés nyelve magyar.
<br>A részvételi felhívás 9. pontjában határozta meg a részvételre jelentkezõk pénzügyi, gazdasági és mûszaki alkalmassága igazolására kért adatokat és tényeket.
<br>A mûszaki alkalmassági követelményeknek a részvételre jelentkezõknek és a 10% feletti alvállalkozóknak együttesen kellett megfelelniük.
<br>A mûszaki alkalmasság igazolása körében ajánlatkérõ többek között kérte a minõségbiztosítási rendszer bármely nemzeti rendszerben akkreditált tanúsító általi tanúsításának csatolását.
<br>A részvételi felhívás 10. a) pontja tartalmazta a részvételre jelentkezõk alkalmassága elbírálásának szempontjait.
<br>A fentiekkel összefüggésben elõírás volt alkalmassági követelményként a részvételre jelentkezõ minõségbiztosítási rendszer tanúsítványával történõ rendelkezés.
<br>A részvételi felhívás 10. b) pontja határozta meg a részvételre jelentkezõknek a szerzõdés teljesítésére alkalmatlanná minõsítésének szempontjait. Ajánlatkérõ többek között elõírta, hogy alkalmatlan, ha a részvételre jelentkezõ nem rendelkezik minõségbiztosítási rendszer tanúsítványával.
<br>A részvételi szakasz során ajánlatkérõhöz kérdések is érkeztek, amelyek megválaszolása ajánlatkérõ részérõl megtörtént.
<br>A részvételi jelentkezések beadásának határidejére, 2004. január 12-re 12 jelentkezõ nyújtotta be jelentkezését, a Betonút Rt., a Hídépítõ Rt., a MOTA-ENGIL Engenharia Consrucao s.a., a Strabag Rt., az Egút Rt., a Vegyépszer Rt., a Walter-Heilit Verkehrswegebau GmbH, a HABAU Hoch-und Tiefbaugesellshaft mbh, az Inzinierske Stavby a.s., a SKANSKA D.S. a.s., az "ENGEOCOM Egyesülés" és kérelmezõ.
<br>Ajánlatkérõ 2004. január 23-án hiánypótlási felhívást küldött az ajánlattevõknek, melynek teljesítésére 2004. január 28-i határidõt szabott meg.
<br>A kérelmezõ részére kiadott hiánypótlásában ajánlatkérõ egyes dokumentumok hiteles fordításban történõ csatolását kérte, melynek kérelmezõ eleget is tett.
<br>Kérelmezõ a minõségbiztosítás tanúsítványa körében részvételi jelentkezése általa vélt hiányosságait megkísérelte kiküszöbölni és ennek érdekében 2004. március 2-án megküldte az ajánlatkérõnek a TÜV CERT frissen kiadott tanúsítványát, melynek érvényességi határideje 2007.
<br>Ajánlatkérõ 2004. március 11-én az eredményhirdetés idõpontját módosította, azt 30 nappal meghosszabbította.
<br>A hiánypótlásokat követõen ajánlatkérõ bizottsága értékelte a részvételi jelentkezéseket, majd az eredményhirdetésre 2004. április 13-án sor került.
<br>Az ajánlatkérõ döntése szerint 6 jelentkezõ minõsült alkalmasnak a szerzõdés teljesítésére: a Hídépítõ Rt., a Betonút Rt., a Vegyépszer Rt., a Strabag Rt., a MOTA-ENGIL s.a. és az EGÚT Rt. A többi részvételre jelentkezõ nem igazolta a szerzõdés teljesítésére való alkalmasságát.
<br>Ajánlatkérõ kérelmezõt alkalmatlannak minõsítette a szerzõdés teljesítésére az alábbi indokkal:
<br>"Ajánlatkérõ a részvételi felhívás 9. pontjában a mûszaki alkalmasság körében - a Kbt. 44. § (2) bekezdés g) pontja alapján - a részvételre jelentkezõ minõségbiztosítási rendszerének bármely nemzeti rendszerben akkreditált tanúsító általi tanúsítása csatolását írta elõ. A részvételre jelentkezõ a mûszaki alkalmasságot igazoló érvényes tanúsítással a beadás idõpontjában nem rendelkezett."
<br>Kérelmezõ 2004. május 3-án - a törvényes határidõn belül - nyújtott be jogorvoslati kérelmet, melyben kérte, hogy a Döntõbizottság semmisítse meg ajánlatkérõ 2004. április 13-án meghozott részvételi szakaszt lezáró döntését, állapítsa meg ajánlatkérõ jogsértését, kötelezze ajánlatkérõt a törvény szabályainak megfelelõ eljárásra, azaz kötelezze, hogy az eljárás további szakaszába kérelmezõt vonja be.
<br>Indoklásként elõadta, hogy az ajánlatkérõ a részvételi felhívás 9. pontjában határozta meg a részvételre jelentkezõk alkalmasságának elbírálására vonatkozó igazolásokat és a 10. pontban az alkalmassági szempontokat. Ezek között szerepelt a minõségbiztosítás tanúsítványának megléte. Kérelmezõt ajánlatkérõ hiánypótlásra hívta fel, melynek kérelmezõ eleget tett az elõírt határidõben. Kérelmezõ ezen kívül 2004. március 2-án benyújtotta az ajánlatkérõnek az érvényes ISO-tanúsítványát, amelyet a TÜV 2003. december 8-i vizsgálata alapján adtak ki 2007. évig szóló érvényességi határidõvel. A részvételi jelentkezésében ugyanis csak azt a tanúsítványt tudta csatolni, amely 2003. december 14-ig volt érvényes, valamint azt a TÜV által kiadott levelet, amely szerint a tanúsítvány kiállítása - a 2003. december 8-i felülvizsgálatra tekintettel - folyamatban van. A részvételi jelentkezésben csatolt dokumentumok alapján egyértelmû, hogy a kérelmezõnek folyamatosan, megszakítás nélkül birtokában volt a minõségbiztosításról szóló tanúsítványa, hiszen a felülvizsgálat még az elõzõ tanúsítvány érvényességi idején belül sikerrel megtörtént. Mindezekre tekintettel ajánlatkérõ jogsértõen zárta ki a közbeszerzési eljárásból az érvényes tanúsítvány hiányára hivatkozással. Kérelmezõ elõadta, hogy ajánlatkérõ az esélyegyenlõség alapelvi rendelkezését is megsértõ módon járt el, ugyanis a Strabag Rt.-t és a Vegyépszer Rt.-t hiánypótlás keretében a könyvvizsgálói záradék utólagos csatolására hívta fel. Álláspontja szerint ily módon a tanúsítvány utólagos csatolásának megengedésére is lehetõsége lett volna.
<br>Ajánlatkérõ érdemi észrevételében kérte a jogorvoslati kérelem elutasítását megalapozatlanság okán.
<br>A kérelmezõ jogorvoslati kérelmével kapcsolatosan elõadta, hogy a kérelmezõ részvételi jelentkezésének 371-375. oldalain csatolta a minõségbiztosítási rendszerének tanúsítványát és annak hiteles fordítását is. A becsatolt hiteles fordítás szerint a tanúsítvány 2003. december 14-ig érvényes. A részvételre jelentkezés határideje 2004. január 12-e volt, ily módon a kérelmezõ a jelentkezés benyújtásakor nem rendelkezett érvényes minõségbiztosítási tanúsítvánnyal. Ajánlatkérõ hiánypótlás keretében valóban nem hívta fel kérelmezõt az érvényes tanúsítvány becsatolására, mert a részvételi jelentkezésben a jelentkezõ már becsatolt egy érvénytelen tanúsítványt. Önmagában az a tény, hogy a kérelmezõ felkért egy tanúsító szervezetet a hitelesítési ellenõrzés lefolytatására, nem pótolja az elõírt tanúsítványt. Ajánlatkérõ elõadta továbbá, hogy az új tanúsítvány érvényességének kezdete 2004. február 16., így kérelmezõ nem rendelkezett részvételi jelentkezése benyújtásakor érvényes tanúsítvánnyal. Ajánlatkérõ megjegyezte, hogy a hiánypótlási felhívás elmaradásának - az ügy megítélése szempontjából - nincs is relevanciája, hiszen a hiánypótlási határidõ 2004. január 28-a volt és kérelmezõ ebben az idõpontban nem tudta volna az új tanúsítványát még becsatolni.
<br>A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ érdemi észrevétele és a felek tárgyaláson tett nyilatkozatai alapján megállapította, hogy a jogorvoslati kérelem megalapozott.
<br>Jelen közbeszerzési eljárás két szakaszból álló eljárás volt. A kétszakaszos eljárás közös szabályait a Kbt. 63-64. §-ai tartalmazzák.
<br>A Kbt. 63. § (3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.
<br>A Kbt. 44. § (8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.
<br>A Kbt. 63. § (7) bekezdése szerint részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.
<br>A Kbt. 63. § (8) bekezdése szerint a két szakaszból álló eljárás részvételi szakaszában 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.
<br>A Döntõbizottság ezt követõen vizsgálta, hogy kérelmezõ szerzõdés teljesítésére alkalmatlanná nyilvánító ajánlatkérõi döntése jogszerû volt.
<br>A kérelmezõ részvételi jelentkezésének 371. oldalán hiteles magyar nyelvû fordításban becsatolásra került a TÜV CERT által kiadott tanúsítvány a kérelmezõ minõség-ellenõrzési rendszerérõl, mely szerint az ISO 9002:1994/EN ISO 9002:1994 követelményeit betartották. Az igazolás tartalmazta továbbá, hogy az 2003. december 14-ig érvényes, valamint hogy a vállalat 1996 óta hitelesített. Ezen túlmenõen a részvételi jelentkezés 365. oldala tartalmazta hiteles fordításban, hogy a kérelmezõ kérte a TÜV Hellas (NWTÜV) részvényvállalat hitelesítõ testületét a minõség-ellenõrzõ rendszer felülvizsgálatára annak érdekében, hogy az megfelel az EN ISO 9001:2000 nemzetközi szabványnak. Az igazolás tartalmazta továbbá, hogy 2003. december 8. és 2003. december 11-én a hitelesítési ellenõrzést lefolytatták és egyhangúlag úgy döntöttek, hogy javasolják a TLTV CERT általi hiteles tanúsítvány kibocsátását.
<br>Kérelmezõ a fentiek mellett a részvételi szakaszt lezáró döntést megelõzõen 2004. március 2-án megküldte ajánlatkérõnek Görögország külügyminisztériuma hiteles fordításban a 2004. február 19-én kelt TÜV CERT bizonyítványt, amely igazolja, hogy a kérelmezõ által alkalmazott minõségi vezetési rendszer megfelel az ISO 9001:2000/EN IS09001:2000 követelményeinek és a bizonyítvány 2007. február 18-ig érvényes. A bizonyítványon itt is feltüntetésre került, hogy a vállalat 1996 óta hitelesített.
<br>A Döntõbizottság álláspontja szerint az alábbi indokokra tekintettel nem nyilvánítható alkalmatlanná a kérelmezõ.
<br>A kérelmezõ által a részvételi jelentkezéshez becsatolt tanúsítvány igazolta, hogy kérelmezõ 1996 óta folyamatosan rendelkezik minõségbiztosítási tanúsítvánnyal. A kérelmezõ meg is tett mindent annak érdekében, hogy a folyamatosság biztosított legyen, ugyanis az érvényességi határidõ lejárta elõtt a meghosszabbításhoz szükséges intézkedéseket megtette. A hitelesítõ testület által a meghosszabbításhoz szükséges felülvizsgálatot kérelmezõ elvégeztette, amely igazolta is a minõség-ellenõrzõ rendszernek való megfelelést. Kérelmezõ önhibáján kívül esik az a körülmény, tehát részére nem felróható, hogy magát a minõségbiztosítási rendszernek való megfelelést tanúsító külön formai elõírásokat kielégítõ tanúsítványt késõbb kapta kézhez. Az eredményhirdetést megelõzõen ajánlatkérõ számára becsatolt tanúsítvány azonban kétséget kizáróan igazolta, hogy kérelmezõ 1996 óta rendelkezik megszakítás nélkül folyamatosan minõségbiztosítási rendszer megfelelõségét igazoló tanúsítvánnyal. Ennek alapján az elõírt alkalmassági követelménynek kérelmezõ megfelelt, tanúsítvánnyal tartalmilag 1996 óta folyamatosan rendelkezik.
<br>A Kbt. 24. § (1) és (2) bekezdése szerint:
<br>(1) A közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.
<br>(2) Az ajánlatkérõnek biztosítania kell az esélyegyenlõséget az ajánlattevõk számára.
<br>Az alapelvi rendelkezések generálklauzulaként funkcionálnak, azaz az alapelvi rendelkezések betartását a tételes rendelkezések alkalmazásánál szem elõtt kell tartani.
<br>Ebbõl következõen az esélyegyenlõség alapelvi rendelkezését sérti az az ajánlatkérõi döntés, mely szerint a megfelelõ tanúsítvánnyal rendelkezõ kérelmezõ esetében annak szerzõdés teljesítésére való alkalmatlanságáról döntött. Különösen arra tekintettel, hogy ajánlatkérõ elõtt már az eljárást lezáró döntést megelõzõen teljeskörûen ismert volt, hogy kérelmezõ megfelel a részvételi felhívásban foglaltaknak.
<br>A fenti indokok alapján a Döntõbizottság megállapította, hogy ajánlatkérõ jogsértõ módon döntött kérelmezõ részvételi jelentkezése alapján a szerzõdés teljesítésére alkalmatlanná nyilvánításáról, ennek alapján megsértette a Kbt. 24. § (2) bekezdésére tekintettel a 44. § (8) bekezdését.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, a c) pont alapján a jogsértõ ajánlatkérõi döntések megsemmisítésérõl határozott és az f) pont alapján döntött a bírság kiszabásáról, valamint a h) pont alapján a költségek viselésérõl.
<br>A Kbt. 88. § (4) bekezdése szerint: "A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg."
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A Döntõbizottság a bírság mértékének megállapításánál figyelemmel volt arra, hogy a részvételre jelentkezõ alkalmatlanná nyilvánító döntés súlyos jogsértésnek minõsül, továbbá figyelemmel volt arra is, hogy a jogsértõ döntések megsemmisítésével a jogsértés reparálható. Ennek alapján az elkövetett jogsértés súlyával a rendelkezõ részben meghatározott bírság összegét találta arányban állónak.
<br>A Döntõbizottság személlyel szembeni bírság kiszabását mellõzte figyelemmel arra, hogy a kérelmezõ ajánlatának érvénytelenné nyilvánító döntését konkrétan nem egy személy hozta meg. A jogsértõ eljárást lezáró döntést a bizottság hozta meg, így személyes felelõsség nem volt megállapítható.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 2.
<br>
<br>Dr. Engler Magdolna s. k., 	Kalmárné Diósy Ildikó s. k.,
<br>közbeszerzési biztos	    közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br><br></body></html>