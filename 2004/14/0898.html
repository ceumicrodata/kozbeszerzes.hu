<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0898/2004)
</h2>
<br>1024 Budapest, Margit krt. 85.
<br>Ikt.sz.: D.670/11/2003.
<br>
<br>Tárgy: a Junior Rt. jogorvoslati kérelme a Kontyfa Középiskola, Általános Iskola és Óvoda közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõ bizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Junior Vendéglátó Rt. (1095 Budapest Mester u. 29-31., képv.: Dr. Szûcs Imre Zoltán ügyvéd, - továbbiakban: kérelmezõ) jogorvoslati kérelmét, - melyet a Kontyfa Középiskola, Általános Iskola és óvoda (1156 Budapest Kontyfa u. 5., képv.: Sédné Dr. Vígh Márta ügyvéd 1034 Budapest Zápor u. 5/A., - továbbiakban: ajánlatkérõ) közétkeztetési szolgáltatás ellátása tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2003. október 8-án megjelent számában a rendelkezõ részben megjelölt beszerzés tárgyában.
<br>A felhívás 16.3 f) pontjában az "Egyéb információk" alatt elõírta, hogy az ajánlattevõ csatolja "nyilatkozatát arra vonatkozóan, hogy egyetlen budapesti, Pest megyei egységében sem került sor a 2001. és 2002. évben ételmérgezéssel vagy ételfertõzéssel összefüggésben közegészségügyi korlátozásra vagy a mûködés felfüggesztésére."
<br>Az ajánlattételi határidõre, november 19-re a kérelmezõ, a Plásztán Kft., az Elamen Rt. és a Pensió 17 Kft. nyújtott be ajánlatot.
<br>Ajánlatkérõ hiánypótlásra és további felvilágosításra kérte fel az ajánlattevõket az ajánlatok tartalmával kapcsolatban.
<br>Ajánlatkérõ kérelmezõtõl a következõ szövegû felvilágosítást kérõ levelet küldött a felhívás 16.3. f) pontjában elõírt nyilatkozattal kapcsolatban: "szíveskedjenek arra vonatkozóan nyilatkozni, hogy az ajánlattevõ - pályázatba bevonni nem kívánt - budapesti, Pest megyei termelõegységében a kérdéses idõszakban sor került ételmérgezéssel vagy ételfertõzéssel összefüggésben közegészségügyi korlátozásra vagy mûködés felfüggesztésére. Szíveskedjenek egyértelmû igennel vagy nemmel válaszolni."
<br>Kérelmezõ válaszként közölte: "Mivel az ajánlatkérõnek a Kbt. 44. § (7) bekezdése alapján a tények és adatok kérését a közbeszerzés tárgyára kell korlátoznia, így a Junior Vendéglátó Rt. a teljesítésbe be nem vont egységeire vonatkozóan nem kíván nyilatkozni."
<br>A december 17-ére halasztott eredményhirdetésen ajánlatkérõ az, Elemen Rt. ajánlatát hirdette ki nyertesnek, a többi ajánlatot érvénytelennek nyilvánította.
<br>Kérelmezõ ajánlata érvénytelenné nyilvánítását azzal indokolta, hogy "nem az ajánlati felhívás 16.3. f) pontja szerinti tartalommal nyújtotta be nyilatkozatát. Így ajánlata a Kbt. 43. § (1) bekezdésébe ütközött, nem felelt meg az ajánlati felhívásban, illetve a dokumentációban meghatározott tartalmi és formai követelményeknek."
<br>Kérelmezõ december 18-án jogorvoslati kérelmet terjesztett elõ a Döntõbizottsághoz, kérte a jogsértés megállapítását, az eljárást lezáró döntés megsemmisítését, kérelmezõnek az elbírálásba való bevonását, valamint ideiglenes intézkedéssel a szerzõdéskötés megtiltását.
<br>Sérelmezte ajánlata érvénytelenné nyilvánítását, fenntartotta az ajánlatkérõ felvilágosítást kérõ levelére adott válaszlevelében foglaltakat. Hivatkozott a Döntõbizottság D.47/11/2001. számú határozatára, közölte, hogy annak indoklása szerint a pályázatba bevonni nem kívánt egységekrõl nem kérhet információt az ajánlatkérõ.
<br>A Döntõbizottság ideiglenes intézkedést nem alkalmazott, mert a rendelkezésére álló dokumentumokból nem volt megállapítható a Kbt. szabályainak megszegése, illetve a közbeszerzés tisztasága megsértése vagy ennek veszélye.
<br>Ajánlatkérõ kérte a jogorvoslati kérelem elutasítását.
<br>Elõadta, hogy az ajánlati felhívás tartalmát a 15 napos jogvesztõ határidõ alatt egyik ajánlattevõ sem vitatta. Így a felhívás 16.3. f) pontjába foglalt elõ írás betartásával kellett az ajánlatot megtenni. A kérelmezõ e vonatkozásban tett nyilatkozatát tisztázó kérdés feltevésével megkísérelte egyértelmûvé tétetni, kérelmezõ azonban a válaszában sem nyilatkozott a teljesítésbe bevonni nem kívánt egységeire nézve, így a kérelmezõ ajánlata a felhívás 16.3. f) pontjának való nem megfelelés okán érvénytelen volt. Megjegyezte, hogy hiánypótlás útján nem volt lehetõség az ajánlat érvényessé tételére, mert a hivatkozott kikötés nem az alkalmasság körébe tartozott, hanem az ún. "egyéb információk" között érvényességi feltételként szerepelt.
<br>Ajánlatkérõ a jogorvoslati eljárásban tartott tárgyaláson hivatkozott arra, hogy a kérelmezõ ajánlatát a dietetikai feltételeknek való nem megfelelés miatt is érvénytelenné nyilvánította, bemutatta a Döntõbizottság részére az összegzés az eljárásról dokumentumot, melyben ez az érvénytelenségi indok is szerepel.
<br>Kérelmezõ a második érvénytelenségi indokkal kapcsolatban közölte, hogy azt ajánlatkérõ az eredményhirdetésen nem ismertette. A tárgyalást követõen megküldte a Döntõbizottságnak az ajánlatkérõ december 28-án kelt levelével részére megküldött, általa december 31-én kézhez vett összegzést és kérte az eredményhirdetésen jelenlévõ két képviselõje tanúként való meghallgatását az eredményhirdetésen elhangzott érvénytelenségi indokokra vonatkozóan.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.
<br>Ajánlatkérõ az ajánlati felhívás 16.3. f) pontjában nyilatkozatot kért az ajánlattevõtõl arra, hogy a budapesti és a Pest megyei szolgáltatást teljesítõ egységeivel szemben ételmérgezéssel és ételfertõzéssel összefüggésben történt-e 2001. és 2002. évben közegészségügyi korlátozás vagy mûködésfelfüggesztés. Az elõ írás ellen a 15 napos jogvesztõ határidõn belül jogorvoslati eljárás nem indult, így megváltoztatására nem került sor, tehát jogszerû vagy jogszerûtlen voltától függetlenül mérvadó volt az ajánlatok elkészítésekor.
<br>A Kbt. 26. § (2) bekezdés elõírja, hogy az ajánlatkérõ az ajánlati felhívásban meghatározott feltételekhez kötve van. Ezáltal ajánlatkérõnek az ajánlatok érvényessége vizsgálatakor tekintetbe kellett vennie, hogy az ajánlat a felhívásban elõírtaknak megfelelõen tartalmazza-e annak 16.3. f) pontja szerinti nyilatkozatot.
<br>A Kbt. 43. § (4) bekezdése szerint hiánypótlásra akkor kerülhet sor, ha az ajánlat hiányossága a Kbt. 44. és 46. §-a körébe esõ igazolások, nyilatkozatok körébe esik, vagy formai hiányosságnak minõsül. A szóban forgó nyilatkozatot ajánlatkérõ nem az alkalmasság igazolására kérte (44. §) és nem is az ajánlattevõnek az eljárásban való részvétele kizártsága vizsgálatához (46. §).
<br>A nyilatkozat formai hiányosság okán sem volt hiánypótlás keretében érvényessé tehetõ, mert annak tartalma és nem formája tért el a kiírástól.
<br>Ezért a nyilatkozat hiányossága nem volt pótolható.
<br>A kérelmezõ ajánlatában lévõ nyilatkozat így szólt: "Alul írott Román Péter, mint a Junior Vendéglátó Rt. (1077 Budapest, Király u. 85.) cégjegyzésre jogosult képviselõje nyilatkozom, hogy szolgáltatásaink során egyetlen pályázatunkba bevonni kívánt Budapest és Pest megyében üzemeltetett termelõegységünkben sem került sor 2001. és 2002. évben élelmiszerfertõzés, vagy ételmérgezés összefüggésében közegészségügyi korlátozásra vagy a mûködés felfüggesztésére."
<br>A nyilatkozat tartalma és az ajánlati felhívás 16.3. f) pontja összevetése alapján rögzíthetõ, hogy a nyilatkozat tartalma nem meríti ki az felhívás szerinti elvárást, ugyanis nem tér ki kérelmezõnek a jelen beszerzés teljesítésébe bevonni nem kívánt egységeire.
<br>A Kbt. 43. § (1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie." Az 52. § (2) bekezdés d) pontja szerint az ezen feltételnek nem megfelelõ ajánlat érvénytelen.
<br>A Döntõbizottság megállapította, hogy ajánlatkérõ jogszerûen nyilvánította a kérelmezõ ajánlatát érvénytelennek, ezért a jogorvoslati kérelmet elutasította.
<br>A Döntõbizottság nem fogadta el kérelmezõnek a Döntõbizottság D47/11/2001. sz. határozatára való hivatkozását, mert a hivatkozott határozat alapját képezõ tényállás szerint az alkalmassági feltételek között szerepelt a jelen jogvita tárgyát képezõ közbeszerzési eljárásban elõírthoz hasonló elõ írás.
<br>A tárgyi közbeszerzési eljárásban ajánlatkérõ nem az alkalmasság igazolása körében, hanem érvényességi feltételként szabta a nyilatkozat megtételét és ettõl a feltételétõl ajánlatkérõ a fentiekben kifejtettek szerint nem térhetett el az ajánlatok érvényessége vizsgálatakor.
<br>Ajánlatkérõ a tárgyaláson elõadta, hogy a kérelmezõ ajánlatát a dietetikai feltételeknek való nem megfelelõség okán is érvénytelennek tekintette. Az általa bemutatott összegzésben szerepelt ez az érvénytelenségi indok, a kérelmezõnek és a Döntõbizottságnak megküldött összegzésben nem.
<br>Kétségtelen, hogy a közbeszerzési eljárás dokumentumai között fellelhetõ egy dietetikai szakvélemény, ami kifogásokat tartalmaz a kérelmezõ ajánlatával szemben, e kifogások konzekvenciája azonban a kérelmezõnek és a Döntõbizottságnak megküldött összegzésben nem lett levonva.
<br>A Döntõbizottság rámutat arra, hogy kérelmezõvel szemben azonban csak olyan érvénytelenségi indoknak van relevanciája, amelyiket a részére megküldött összegezés tartalmaz, a Döntõbizottság pedig csak a hozzá becsatolt összegezés adatai alapján vizsgálhatja az érvénytelenségi indok helytállóságát.
<br>Kérelmezõ a tárgyalást követõen bizonyítási indítványt terjesztett elõ arra nézve, hogy az eredményhirdetésen csak az általa sérelmezett érvénytelenségi indok hangzott el.
<br>A Döntõbizottság nem tartotta indokoltnak az eredményhirdetésen elhangzottakra vonatkozóan tanúk meghallgatását, mert a fentiekben kifejtettek szerint az ajánlat dietetikai szempontból való érvénytelenségére vonatkozó ajánlatkérõi nyilatkozat nem vehetõ figyelembe és a kérelmezõ ajánlata ezen másik indok nélkül is érvénytelen.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § a) pontja szerint rendelkezett.
<br>A bírósági jogorvoslatot a 89. § (1) bekezdése biztosítja.
<br>
<br>Budapest 2004. január 15.
<br>
<br>Dr. Csitkei Mária s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br><br></body></html>