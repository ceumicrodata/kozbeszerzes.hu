<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0871/2004)
</h2>
<br>
<br>3.Kf.27.187/2003/4.
<br>
<br>A Fõvárosi Ítélõtábla a Forgács & Kiss Ügyvédi Iroda (1065 Budapest, Podmaniczky u. 16., ügyintézõ: dr. Szekér Gyula ügyvéd) által képviselt Országos Nyugdíjbiztosítási Fõigazgatóság (1132 Budapest, Visegrádi u. 49.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési határozat bírósági felülvizsgálata iránt indult perében a Fõvárosi Bíróság 2002. október 11. napján kelt 13.K.31.791/2002/4. számú ítélete ellen a felperes által 6. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi a felperest, hogy 15 napon belül fizessen meg az alperesnek 30 000 (harmincezer) forint másodfokú perköltséget.
<br>A fellebbezési illetéket az állam viseli.
<br>Az ítélet ellen fellebbezésnek helye nincs.
<br>
<br>INDOKLÁS
<br>
<br>A felperes 2002. február 4-én hirdetmény közzététele nélküli tárgyalásos eljárást indított a közbeszerzésekrõl szóló 1995. évi XL. törvény (a továbbiakban: Kbt.) 70. § (3) bekezdés c) pontjára alapítottan az egyes igazgatóságainak ideiglenes elhelyezéséhez szükséges irodák bérlete tárgyában. A felperes a Budapest, VIII. kerület Fiumei úti székháza felújítása idõtartamára a Fõvárosi és Pest Megyei Nyugdíjbiztosítási Igazgatóság Budai, Dél-pesti, és Észak-pesti Területi Nyugdíjbiztosítási Irodája dolgozóinak elhelyezésére és ügyfélszolgálat biztosítására alkalmas helyiséget keresett határozatlan idõre szóló tartós irodabérletre. Részajánlat tételére lehetõséget adott.
<br>A felperes hat ajánlattevõt - köztük a Szikra Lapnyomda Rt.-t - hívott fel ajánlattételre. A Szikra Lapnyomda Rt. (a továbbiak ban: kérelmezõ) pályázatában a Budapest, XIII. Visegrádi u. 116. szám alatti ingatlant kínálta fel egyben, és külön-külön is a bérleti szerzõdés megkötésére. Ennek megfelelõen rögzítette a pályázat a bérbeadási ajánlatot nettó területekre is lebontva. A tárgyalásokat követõen kérelmezõ írásban is rögzítette, hogy ajánlata a kiírásban szereplõ területekre külön-külön is érvényes.
<br>A felperes a kérelmezõ ajánlatát csak az észak-pesti irodabérletre bírálta el. A felperes eredményhirdetést tartott, majd az eljárásról készített összegzést megküldte az ajánlattevõknek.
<br>A kérelmezõ jogorvoslati kérelmében azt kifogásolta, hogy a felperes ajánlatát nem teljeskörûen bírálta el.
<br>Az alperes bizonyítást folytatott le arra vonatkozóan, hogy a jogorvoslati kérelem elkésetten érkezett-e. Megállapította, hogy az eredményhirdetésen ismertetettekbõl nem volt megállapítható, hogy a felperes a kérelmezõ két részajánlatát nem értékelte. Erre figyelemmel az összegzés kézhezvételéhez képest határidõben érkezett jogorvoslati kérelemben foglaltakat érdemben vizsgálta, és megállapította, hogy a felperes megsértette a Kbt. 55. § (1) bekezdését, ezért vele szemben 3 M Ft bírságot szabott ki.
<br>A felperes keresetében az alperes határozatának felülvizsgálatát kérte változatlanul a jogorvoslati kérelem elkésettségére, továbbá annak megalapozatlanságára hivatkozva.
<br>Az elsõfokú bíróság a felperes keresetét elutasította. Elfogadta azt az alperesi érvelést, mely szerint a jogorvoslati kérelem határidõben érkezett figyelemmel arra, hogy az eredményhirdetésen a felperes nem közölte a megjelentekkel, hogy a kérelmezõ két részajánlatát nem értékelte, az kizárólag a harmadik beszerzési tárgyra vonatkozó ajánlatként került elbírálásra. Utalt a jogorvoslati eljárás során rögzített tanúvallomásokra, mely alapján nézete szerint nem volt egyértelmûen tisztázható az összegzésbõl ismertetett adatok köre, ezért csak az összegzés kézbesítésekor gyõzõdhetett meg a kérelmezõ arról, hogy az elsõ és második ajánlatának értékelése elmaradt. Ezért a tudomásszerzés idõpontja 2002. március 29-e volt, melyhez képest a 2002. árpilis 10-i benyújtott jogorvoslati kérelem határidõn belül érkezett. Az elsõfokú bíróság az értékelés érdemét illetõ felperesi álláspontot sem találta alaposnak.
<br>Tényként állapította meg, hogy a kérelmezõ által benyújtott pályázat a kiíráshoz igazodóan a három beszerzési tárgyra egyben és külön-külön is bérleti szerzõdés megkötését ajánlotta fel. A pályázat a három beszerzési tárgy szerint elkülönítve is tartalmazta a bérlésre felajánlott épületrészek területi adatait, amely összhangban volt a pályázat korábbi részében közölt alapterületi adatokkal. Az is egyértelmûen megállapítható volt, hogy a felperes kizárólag a harmadik beszerzési tárgyra tett részajánlatot bírálta el, ezért megsértette az alperes által hivatkozott jogszabályt. A kereseti kérelemben foglaltakkal kapcsolatban kiemelte, amennyiben a kérelmezõ részajánlatai az ajánlati felhívásnak, illetõleg dokumentációnak nem feleltek meg, a felperesnek az érvénytelenséget kellett volna megállapítania. A felperes a bírság összegszerûségével kapcsolatban jogszabálysértésre nem hivatkozott, ezért az alperesi határozat e részére az elsõfokú bíróság sem tért ki.
<br>Az elsõfokú ítélet ellen a felperes élt fellebbezéssel, kérve annak megváltoztatását, és a kereseti kérelemnek megfelelõ döntés meghozatalát. A fellebbezés indokaiként a kereseti kérelemben elõterjesztetteket ismételte meg, változatlanul állítva, hogy a kérelmezõ 2002. március 19-én tartott eredményhirdetésen tudomást szerzett a budai területi iroda és a dél-pesti iroda elhelyezésére vonatkozó ajánlata sorsáról. Nézete szerint a kérelmezõ akkor tett volna az ajánlati felhívásnak megfelelõ ajánlatot, ha mindhárom, így az összes területi igazgatóságra külön-külön önállóan is értelmezhetõen adja be ajánlatát, vagy pedig az észak-pesti elhelyezésre tesz részajánlatot. Értelmezése szerint a kérelmezõ ténylegesen egy ingatlant ajánlott három helyre, az ajánlatban nem volt három, a részajánlatoknak megfelelõ specifikációt tartalmazó, a felperes által igényelt bérleti szerzõdéstervezet sem. Nem vitatta ugyanakkor, hogy az ajánlati felhívás nem tartalmazott tiltást a három területi iroda egy épületben történõ elhelyezésére nézve, azonban fizikai képtelenségnek tartotta különbözõ teljesítési helyek egy épületben való elhelyezését. Kifogásolta a Kbt. 88. § (1) bekezdés c) pontjának alkalmazását, nem merült fel arra adat, hogy nyilvánvaló jogsértés ismeretében kötött volna a felperes szerzõdést.
<br>Az alperes ellenkérelmében az elsõfokú bíróság ítéletének helybenhagyását, a felperes költségeiben marasztalását kérte. Az alperes korábbi álláspontját megismételve a továbbiakban arra hivatkozott, hogy a bírság kiszabásának alkalmazására a Kbt. 88. § (1) bekezdés f) pontjának elsõ fordulata szerint került sor.
<br>A másodfokú bíróság a polgári perrendtartásról szóló 1952. évi III. törvény (a továbbiakban: Pp.) 256/A. § (1) bekezdés f) pontja alapján a fellebbezést tárgyaláson kívül bírálta el.
<br>A fellebbezés nem alapos.
<br>Az elsõfokú bíróság a tényállást a kereseti kérelem és ellenkérelem korlátai között megfelelõ terjedelemben feltárta és abból helytálló jogi következtetést vont le. Annak helyes indokait a másodfokú bíróság megismételni nem kívánja.
<br>A fellebbezéssel kapcsolatban az alábbiakat emeli ki:
<br>A tárgyalásos eljárás speciális szabályai az eljárás eredményének kihirdetésére és közzétételére eltérõ szabályokat nem tartalmaznak. A Kbt. 61. § (1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni és azt az eredményhirdetést követõ öt munkanapon belül megküldeni az összes ajánlattevõnek.
<br>Az alperes igen részletes bizonyítást folytatott le arra vonatkozóan, hogy az eredményhirdetésen ténylegesen mi hangzott el. Az elsõfokú bíróság ezeket az adatokat teljeskörûen értékelte. Helyesen állapította meg, hogy az összegzés jogszabályi adattartalma alapján - tekintve, hogy nem volt megállapítható pontosan az ismertetett adatok köre - a kérelmezõ számára csak a kézbesítést követõen, az összegzés kézhezvételével válhatott egyértelmûen nyilvánvalóvá, hogy nem valamennyi részajánlatának értékelése történt meg. Ezt az elsõfokú ítéleti érvelést támasztja alá az a körülmény is, hogy a felperes a kérelmezõi ajánlatot részajánlatnak tekintve végezte el az értékelést, így a kereseti kérelemben hivatkozott, egyébként az érvénytelenségre tartozó kifogásai sem jelentek meg az összegzésben a megfelelõ helyen. Ezért a kérelmezõ az összegzés adatainak részletes vizsgálata alapján juthatott csak el arra a következtetésre, hogy az ajánlatának értékelése nem volt teljes körû.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve az dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatást összegére. A tárgyalásos eljárásban a nyílt eljárás lefolytatására vonatkozó rendelkezéseket a tárgyalásos eljárásra vonatkozó rendelkezések szerinti eltérésekkel alkalmazni kell. Az ajánlat tartalmának a Kbt. 43. § (1) bekezdése szerinti elõírásai a tárgyalásos eljárásban is érvényesülnek. Ezért helyesen hivatkozott az elsõfokú bíróság arra, hogy a felperes nem hagyhatta volna figyelmen kívül a kérelmezõ ajánlattevõi nyilatkozatát. Amennyiben úgy ítélte meg, hogy ez a kifejezett nyilatkozat az ajánlat tartalmával ellentétes, illetve a felhívás tartalmi követelményeinek az ajánlat egyébként nem felel meg, úgy az érvénytelenség következményét kellett volna alkalmaznia, ezt azonban nem tette, így az ajánlat teljes körû értékelésének elmaradása a Kbt. szabályait sértette.
<br>A felperes a Kbt. 88. § (1) bekezdés f) pontjának helytelen alkalmazására sem hivatkozhat sikerrel, figyelemmel arra, hogy a beszerzés idején hatályos Kbt. 88. § (1) bekezdés f) pontjának elsõ fordulata szerint az alperes határozatában bírságot köteles kiszabni a Kbt. szabályait megszegõ szervezettel szemben. Figyelemmel arra, hogy a Kbt. 55. § (1) bekezdésének sérelme a felperes terhére róható volt, így a bírság alkalmazására is jogszerûen került sor.
<br>Ezért a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján helybenhagyta.
<br>A sikertelenül fellebbezõ felperes köteles az alperes másodfokú perköltségének viselésére a Pp. 78. § (1), (2) és 79. § (1) bekezdése alapján.
<br>Az illetékfeljegyzési jog folytán feljegyzett fellebbezési illetéket az illetékekrõl szóló 1990. évi XCIII. törvény 5. § (1) be kezdés h) pontja és a költségmentességrõl szóló 6/1986. (VI. 26.) IM rendelet 14. §-a alapján az állam viseli.
<br>
<br>Budapest, 2004. január 7.
<br>
<br>Dr. Sára Katalin s. k., Dr. Páldy Zsuzsanna s. k.,
<br>tanácselnök, elõadó bíró bíró
<br>
<br>Dr. Matheidesz Ilona s. k.,
<br>bíró
<br>
<br>
<br><br></body></html>