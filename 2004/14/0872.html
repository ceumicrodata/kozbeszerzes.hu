<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0872/2004)
</h2>
<br>
<br>3.Kf.27.136/2003/8.
<br>
<br>A Fõvárosi Ítélõtábla a dr. Cziffra Csaba jogtanácsos által képviselt Miniszterelnökség Közbeszerzési és Gazdasági Igazgatósága (1055 Budapest, Kossuth L. tér 2-4.) felperesnek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat bírósági felülvizsgálata iránt indult perében, amely perbe az alperes pernyertessége érdekében az RHD-Robinco-Hoda Dudley Kereskedelmi Rt. (ismeretlen) beavatkozott, a Fõvárosi Bíróság 2002. november 29. napján kelt 2.K.33.283/2002/2. számú ítélete ellen az alperes által 3. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletének indokolásából a hamis adatszolgáltatásra vonatkozó megállapítást mellõzi, egyebekben az elsõfokú ítéletet helybenhagyja.
<br>A fellebbezési illetéket az állam viseli.
<br>Az ítélet ellen fellebbezésnek helye nincs.
<br>
<br>INDOKLÁS
<br>
<br>A felperes a közbeszerzésekrõl szóló 1995. évi XL. törvény (a továbbiakban: Kbt.) 32. §-a szerinti nyílt közbeszerzési eljárást indított 2000. március 22-én "papír és papíráruk beszerzése 2,200 M Ft értékben a 125/1996. (VII. 24.) kormányrendelet hatálya alá tartozó intézmények részére" tárgyában. A részletes ajánlati dokumentáció III/15. pontja elõírta az országos elosztó hálózat adatlapjának (L jelû) kitöltését. A közös ajánlatot tevõ HO-DA Irodaszerkereskedelmi Rt. és a Papír-Ász Kereskedelmi Szolgáltató Kft. részére a felperes engedélyezte, hogy a raktárbázis megjelölése helyett esetükben fuvarozási bázis kerüljön feltüntetésre. Ennek keretében került sor a HO-DA Rt. és a Trans-O-Flex Kft. közötti 1999. augusztus 8-i keltû szerzõdés becsatolására. E szerzõdésben feltüntetett székhely nem volt azonos a cégjegyzék szerinti adatokkal. Az eltérés abból adódott, hogy az 1999. augusztus 8-i szerzõdésben feltüntetett címek csak a HO-DA Kft. esetében 2000. március 3-tól, a Trans-O-Flex Kft. esetében pedig 2000. február 28-tól voltak jogszerûen alkalmazhatóak. Utóbb a szerzõdés visszadátumozását a Trans-O-Flex Kft. a 2001. január 24-i nyilatkozatban elismerte. A felperes 2000. június hónapján tartott eredményhirdetésén a beérkezett négy ajánlatot - közös ajánlattevõk ajánlatát is - érvénytelennek nyilvánította. Esetükben arra alapítottan, hogy az L jelû melléklet tartalma ellentmondásos adatokat tartalmazott, ennek folytán értékelhetetlen volt. A közös ajánlattevõk jogorvoslati kérelme folytán az alperes a D.230/10/2000. számú határozatában megállapította, hogy a felperes megsértette a Kbt. 52. § (2) bekezdése d) pontjára tekintettel az 52. § (1) bekezdését, és a 60. § (1) bekezdés b) pontját. Ezért a közös ajánlattevõk ajánlatát érvénytelenné és az eljárást eredménytelenné nyilvánító felperesi döntést megsemmisítette.
<br>Az alperesi döntés ellen annak felülvizsgálatát kérve a felperes keresetet terjesztett elõ, fenntartva azon álláspontját, hogy a hamis adatszolgáltatásra kellõ információval nem rendelkezett, azonban az elosztó hálózat megfelelõségének alátámasztására a közös ajánlattevõk alkalmatlan szerzõdést nyújtottak be.
<br>Az elsõfokú bíróság a felperes keresetét megalapozottnak találta, és az alperes határozatát megváltoztatva a felperesi döntés megsemmisítését és az igazgatási szolgáltatási díjak megfizetésére kötelezést mellõzte. Álláspontja az volt, hogy raktárbázis híján a perbeli volumenû szállítás biztonságos meg valósítása kételyt ébresztõ szerzõdés révén nem valósult meg. Ezért a felperes helyesen állapította meg, hogy a közös ajánlat nem felelt meg az ajánlati felhívásnak és a dokumentációnak. Az elsõfokú bíróság megállapította, hogy az írásbeli megállapodás keltezési ideje körében hamis adatszolgáltatás történt.
<br>Az elsõfokú ítélet ellen az alperes terjesztett elõ fellebbezést, annak megváltoztatását és a felperes keresetének elutasítását kérte. Álláspontja szerint a Kbt. 52. § (1) bekezdése, valamint (2) bekezdése kógens szabályként rendezi, hogy mely esetekben nyilvánítható az ajánlat érvénytelennek. Megítélése szerint az, hogy az ajánlat ellentmondásos adatai miatt nem volt értékelhetõ, érvénytelenségi oknak nem tekinthetõ. Nem állnak fenn a Kbt. 52. § (2) bekezdés d) pontjában írt feltételek sem, mivel a közös kérelmezõk csatoltak minden olyan dokumentumot, igazolást, kivonatot, amelyet a felperes megkövetelt, ezért arra alappal hivatkozni nem lehet, hogy a kérelmezõ ajánlata nem felelt meg a felhívásban, illetve a dokumentációban foglaltaknak. Hivatkozott továbbá arra, hogy az elsõfokú bíróság a kereseti kérelmen túlterjeszkedett, amikor az alperesi beavatkozó terhére a hamis adatszolgáltatás megtörténtét kimondta, holott ez okból a felperes nem nyilvánította érvénytelen né az ajánlatot és az alperes sem folytatott le erre nézve vizsgálatot.
<br>A felperes fellebbezési ellenkérelmet nem terjesztett elõ.
<br>Az alperesi beavatkozó a megadott címeken ismeretlen, ezért a másodfokú bíróság a féllel közlendõ határozatokat és iratokat vele közölni nem tudta.
<br>A Fõvárosi Ítélõtábla a fellebbezést a polgári perrendtartásról szóló 1952. évi III. törvény (a továbbiakban: Pp.) 256/A. § (1) bekezdés f) pontja alapján tárgyaláson kívül bírálta el.
<br>Az alperes fellebbezése az alábbiak szerint, részben alapos.
<br>A Kbt. 52. § (2) bekezdése négy esetben teszi lehetõvé az ajánlatkérõ számára az ajánlatok érvénytelenné nyilvánítását:
<br>a) ha azt az ajánlati felhívásban meghatározott ajánlattételi határidõ lejárta után nyújtották be;
<br>b) ha azt olyan ajánlattevõ nyújtotta be, aki nem jogosult az eljárásban részt venni;
<br>c) ha az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre;
<br>d) ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (1) bekezdés c) pontja szerint a hamis adatszolgáltatás kizárást von maga után. A (2) bekezdés szerint az eljárás további szakaszában nem vehet részt az az ajánlattevõ, aki érvénytelen ajánlatot tett, illetve az eljárásból kizárták.
<br>A részletes ajánlati dokumentáció által megkívánt, az országos elosztó hálózat bemutatását célzó L jelû adatlap kitöltését is érintõen a felperes eltérést engedett az alperesi beavatkozó részére az ajánlati felhívás és dokumentáció tartalmához képest. Az ajánlatkérõnek ez az eljárása a jogorvoslati és a peres eljárás során már nem volt vizsgálható. Következésképpen az alperesi beavatkozó ajánlatának érvényessége a számára engedett eltérés figyelembevételével vizsgálható csak. Ezért helytállóan jutott arra a következtetésre az elsõfokú bíróság, hogy az eltérés okán csatolt dokumentumok vizsgálata és a több kétséges adatot is tartalmazó szerzõdés következtében a felperes alappal hivatkozhatott arra, hogy az ajánlat a felhívás és dokumentáció szerinti követelményeket nem meríti ki, mert a szerzõdés nem tekinthetõ olyan hitelt érdemlõ dokumentumnak, amely az általa engedélyezett fuvarozási bázis tanúsítására alkalmas. Ezért a felperes jogszerûen alkalmazta a Kbt. 52. § (2) bekezdés d) pontját. Ennek folytán a Fõvárosi Ítélõtábla az alperesi fellebbezést e vonatkozásban nem tartotta alaposnak.
<br>A Pp. 324. § (1) bekezdése szerint a I-XIV. fejezet rendelkezéseit a közigazgatási határozat felülvizsgálata iránti perekben a Pp. XX. fejezetében foglalt eltérésekkel kell alkalmazni. Ilyen a közigazgatási perben is érvényesülõ általános szabály a Pp. 215. §-a, amely szerint a döntés nem terjedhet túl a kereseti kérelmen. Az alperes a Kbt. 52. § (2) bekezdés d) pontjára tekintettel az 52. § (1) bekezdésére, és a 60. § (1) bekezdés b) pontjára alapította a döntését. Helyesen hivatkozott arra, hogy sem a felperes, sem a jogorvoslati eljárás során az alperes nem vizsgálta a kizárás alkalmazásának lehetõségét, a hamis adatszolgáltatást. Ezért az elsõfokú bíróság a kereseti kérelmen túlterjeszkedett akkor, amikor az általa lefolytatott bizonyítási eljárás következményeként a jogorvoslati eljárásban nem vizsgált jogsértést állapított meg.
<br>Erre tekintettel a másodfokú bíróság az ítéletnek erre vonatkozó indokolásbeli megállapításait mellõzte.
<br>Mindezekre figyelemmel a másodfokú bíróság az elsõfokú bíróság ítéletét a Pp. 253. § (2) bekezdése alapján azzal hagyta helyben, hogy a hamis adatszolgáltatásra vonatkozó megállapítást mellõzte.
<br>A fellebbezés túlnyomórészt eredményre nem vezetett, a felperesnek azonban a másodfokú eljárásban költsége nem merült fel, ezért a Fõvárosi Ítélõtáblának arról a Pp. 78. § (1), (2) bekezdése és 79. §-a szerint rendelkeznie nem kellett.
<br>Az illetékekrõl szóló 1990. évi XCIII. törvény 5. § (1) bekezdés b) pont ja, 39. § (3) bekezdés c) pontja, 46. § (1) bekezdés és a 62. § (1) bekezdés h) pontja értelmében az illetékfeljegyzési jog folytán le nem rótt fellebbezési illetéket a költségmentességrõl szóló 6/1986. (VI. 26.) IM rendelet 14. §-a alapján az állam viseli.
<br>
<br>Budapest, 2003. december 17.
<br>
<br>Dr. Sára Katalin s. k., Dr. Szõke Mária s. k.,
<br>tanácselnök elõadó bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>