<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0862/2004)
</h2>
<br>1024 Budapest, Margit krt. 85.
<br>Ikt.sz.: D.646/6/2003.
<br>
<br>Tárgy: a Szikra Lapnyomda Rt. jogorvoslati kérelme a Közbeszerzések Tanácsa közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõ bizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Szikra Lapnyomda Rt. (1133 Budapest, Visegrádi u. 116., képviseli: dr. Nagy Norbert ügyvéd, Nagy és Madlovits Ügyvédi Iroda 1027 Budapest, Vitéz u. 5-7., a továbbiakban: kérelmezõ) jogorvoslati kérelmét, melyet a Közbeszerzések Tanácsa (1024 Budapest, Margit krt. 85., a továbbiakban: ajánlatkérõ) "a Közbeszerzési Értesítõnek, a Közbeszerzések Tanácsa hivatalos lapjának heti három alkalommal (hétfõi, szerdai és pénteki napokon) történõ megjelentetésével kapcsolatos nyomdai elõkészítési, nyomdai, kiadói feladatok ellátása, továbbá a lap terjesztése" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a jogorvoslati kérelem, az érdemi észrevételek és a felek tárgyaláson tett nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. október 1-jén megjelent 40. számában tett közzé ajánlati felhívást nyílt eljárás megindítására a rendelkezõ részben megjelölt beszerzés tárgyában.
<br>Az ajánlati felhívás szerint részajánlatot, illetve többváltozatú ajánlatot nem lehetett tenni.
<br>Ajánlatkérõ 2004. január 1-jétõl határozatlan idõtartamú szerzõdést kívánt kötni.
<br>Az ajánlati felhívás 11. a) pontjában ajánlatkérõ elõírta a pénzügyi, gazdasági és mûszaki alkalmasság igazolásának módját, a felhívás 13. pontjában pedig az ajánlatok elbírálására vonatkozó elõírásokat tette meg. Az ajánlatok elbírálásának szempontja az összességében legelõnyösebb ajánlat volt.
<br>Az egyéb információk körében a 16.4. pontban ajánlatkérõ kérte megjelölni a közbeszerzésekrõl szóló többször módosított 1994. XL. törvény (a továbbiakban: Kbt.) 43. § (2) bekezdés a), b) és c) pontjai szerinti adatokat az alábbiak szerint:
<br>" a) a közbeszerzés azon részét és értékét, amellyel összefüggésben az ajánlattevõ harmadik személlyel kíván szerzõdést kötni, a szervezet (személy) meghatározása nélkül, a b) és c) pont körébe nem tartozó szervezetek és személyek;
<br>b) az ajánlattevõ által a közbeszerzés értékének 10%-át meghaladó mértékben bevonni kívánt alvállalkozókat;
<br>c) a teljesítésben egyébként - a közbeszerzés értékének 10%-át meghaladó mértékben - részt vevõ szervezeteket, személyeket."
<br>A formai elõírások körében ajánlatkérõ elõírta, hogy az ajánlat minden oldalát szignálva, az oldalakat folyamatosan sorszámozva kell elkészíteni. Ugyanitt jelezte, hogy lehetõséget biztosít hiánypótlásra.
<br>Ajánlatkérõ dokumentációt is biztosított az ajánlattevõk számára, amelyet négy szervezet váltott ki.
<br>A dokumentáció részletezte ajánlatkérõ ajánlattal szemben támasztott követelményeit, valamint a dokumentáció tartalmazott egy szerzõdéstervezetet is.
<br>A dokumentáció elsõ oldalán ajánlatkérõ felhívta a figyelmet, hogy a Kbt. 25. §-ra tekintettel a Kbt.-ben meghatározott szabályoktól csak annyiban lehet eltérni, amennyiben azt a Kbt. kifejezetten megengedi. Az érvénytelenség jogkövetkezményére való utalással ajánlatkérõ felhívta a figyelmet, hogy az ajánlatokat a felhívásban és a dokumentációban elõírt formában és tartalommal kell kidolgozni, figyelemmel a Kbt. szabályaira is.
<br>A Mûszaki leírás II. fejezete 4. pontjában ajánlatkérõ rögzítette, hogy ajánlatkérõ az egyes lapszámok anyagát kézirat formájában, illetve elektronikus úton adja át hétfõi megjelenés esetén péntek 14.00 órakor, szerdai megjelenés esetén hétfõ 12.00 órakor, pénteki megjelenés esetén szerda 12.00 órakor.
<br>A Mûszaki leírás II. fejezet 6. pontjában ajánlatkérõ elõírta, hogy az ajánlattevõnek nyilatkoznia kell, hogy az ország hány különbözõ településén vállalja az értékesítést.
<br>A dokumentáció V. fejezete, Az elbírálás szempontjainak tartalmi elemei részben az 1.2. pontban rögzítésre került, hogy az árakat úgy kell megadni, hogy azok tartalmazzanak minden járulékos költséget. Az árakat bruttó árként kell szerepeltetni az ajánlat minden vállalása esetén.
<br>A dokumentáció ajánlattevõ által vállalandó Egyéb feltételek c. VI. fejezet 1.6. pontjában rögzítésre került, hogy ajánlattevõ kifejezett nyilatkozatban vállalja, hogy minden év végén köteles átadni az ajánlatkérõnek a tárgyévi - valamennyi elõfizetõt tartalmazó - elõfizetõi listát (elõfizetõk adatainak és elõfizetésük idõtartamának pontos megjelölésével).
<br>Az 1.12. pontban ajánlatkérõ rögzítette, hogy az ajánlati felhívás 16.4. pontjában elõírt nyilatkozatot csatolni kell.
<br>Ajánlattevõnek arról is nyilatkozatot kell csatolnia, ha a Kbt. 43. § (2) bekezdés a)-c) pontjainak megfelelõ személyeket nem kíván a szerzõdésteljesítésbe bevonni.
<br>A dokumentáció VIII. fejezet Az elszámolás módja, fizetési feltételek 1.8. pontja tartalmazta, hogy ajánlattevõ köteles az elszámolásból eredõ, az elõfizetési díjhoz kapcsolódó áfafizetési kötelezettségének eleget tenni.
<br>A dokumentáció VIII. fejezete tartalmazta a szerzõdéstervezetet, melyben ajánlatkérõ rögzítette a szerzõdés megszüntetésének eseteit, kiemelve a 3 hónapos felmondási idõvel, illetve az azonnali hatállyal történõ felmondási okokat.
<br>A szerzõdéstervezet tartalmazta továbbá, hogy a szerzõdésben nem szabályozott kérdésekben a Kbt., továbbá a Ptk., valamint a kapcsolódó jogszabályok rendelkezései az irányadóak.
<br>Az ajánlatkérõ a közbeszerzési eljárás során számos kérdésre válaszolt írásban több alkalommal is.
<br>Az ajánlattételi határidõre 2003. november 11-ig négy ajánlat érkezett az alábbi ajánlattevõktõl: kérelmezõ, Népszabadság Rt., Grafika Press Rt.-Napi Gazdaság Kiadó Kft., mint közös ajánlattevõk és a Magyar Hivatalos Közlönykiadó Kft.
<br>Ajánlatkérõ 2003. november 17-én kezdte meg az ajánlatok vizsgálatát érvényesség szempontjából, figyelemmel a hiánypótlás alkalmazására is. A 2003. november 18-án hozott döntésével két ajánlatot érvénytelenné nyilvánított, közöttük volt a kérelmezõ ajánlata is.
<br>Ajánlatkérõ 2003. november 20-án hiánypótlást rendelt el két további ajánlattevõ - Népszabadság Rt., Magyar Hivatalos Közlönykiadó Kft. - vonatkozásában, amelynek határideje november 24-e volt. Az ajánlattevõk határidõre teljesítették a felhívásnak megfelelõen a pótlásokat.
<br>Ajánlatkérõ 2003. november 25-én küldte meg írásban az érintett ajánlattevõknek az ajánlatuk érvénytelenné nyilvánításáról szóló döntését, annak részletes indokait is megadva.
<br>Ajánlatkérõ kérelmezõ ajánlatát több okból eredõen is érvénytelennek minõsítette, így a kérelmezõ a szerzõdéstervezetébe beépítette, hogy a szerzõdés a felek hozzájárulása nélkül nem hozható nyilvánosságra, a szerzõdés módosítása címszó alatt kérelmezõ a szerzõdésbe beépítette, hogy köteles értesíteni ajánlatkérõt az általa kötött összes alvállalkozói szerzõdésrõl, amennyiben azt ajánlata nem tartalmazza. A kérelmezõ a Kbt. 43. § (2) bekezdés c) pontjában foglaltakra nem tett nyilatkozatot. A kérelmezõ a csatolt szerzõdéstervezetébe az elõírtakon kívül újabb felmondási okot is megfogalmazott. A kérelmezõ ajánlata nem tért ki arra, hogy a tárgyévi elõfizetõi lista tartalmazza az elõfizetések idõtartamának megjelölését, továbbá, hogy hány településen vállalják az értékesítést. A szerzõdéstervezetbe a kérelmezõ pénteki megjelenési idõpont helyett csütörtöki idõpontot jelölt meg.
<br>Ajánlatkérõ érvénytelenné nyilvánító döntésének tájékoztatójában rögzítette, hogy ezen hiányok hiánypótlás keretében sem orvosolható hiányok.
<br>Ajánlatkérõ még ugyanezen a napon elvégezte az érvényes ajánlatok értékelését és megállapította, hogy az eljárásban az összességében legelõnyösebb ajánlatot a Magyar Hivatalos Közlönykiadó Kft. tette.
<br>Az elõzõeknek megfelelõ, az eljárást lezáró döntését az ajánlatkérõ 2003. november 26-án hozta meg és még ugyanezen a napon sor került a nyilvános eredményhirdetésre is. Az összegzést 2003. december 1-jén küldte meg az ajánlattevõknek. A szerzõdés megkötésére az ajánlati felhívásban megjelölt határidõben, 2003. december 8-án sor került.
<br>Kérelmezõ 2003. december 10-én nyújtott be jogorvoslati kérelmet az ajánlatkérõ közbeszerzési eljárása ellen a Döntõbizottsághoz. Pontosított kérelmében kérte: a Döntõbizottság állapítsa meg ajánlatkérõnek a kérelmezõ ajánlatát érvénytelenné nyilvánító döntése jogsértõ voltát, alkalmazzon ideiglenes intézkedést, marasztalja az ajánlatkérõt a költségekben, tartson tárgyalást.
<br>Kérelme indokaként elõadta, hogy ajánlatkérõ 2003. november 27-én írásban közölt döntése, amellyel a kérelmezõ ajánlatát érvénytelenné nyilvánította, jogsértõ. Ajánlatkérõ alapvetõen két okra hivatkozott: a becsatolt szerzõdéstervezet hiányosságaira, illetve törvénnyel ellentétes tartalmára és a benyújtott nyilatkozatok nem megfelelõ voltára. A kérelmezõ jelenleg is érvényes szerzõdéssel végzi ezen feladatokat az ajánlatkérõ számára. A becsatolt szerzõdéstervezete a kiírásnak megfelelõ korrekciókkal megegyezik a jelenleg is hatályos szerzõdéssel. Tény, hogy beépítették a szerzõdésbe a szerzõdés nyilvánosságra hozásának feltételeit, azonban az egyértelmû, hogy ha a törvény ezzel ellentétesen rendelkezik, úgy a törvényben foglaltak az irányadók. Az ajánlatkérõ maga adott referencialevelet a kérelmezõ korábbi teljesítésérõl, ezért nem felelhet meg a tényeknek, hogy a jelenleg is hatályos szerzõdés alapján készült szerzõdéstervezet ellentétes az elõírásokkal.
<br>A dokumentáció része nem egy kész szerzõdés, hanem egy szerzõdéstervezet volt, mely tervezetet kérelmezõ tartalommal töltött meg, mely nem volt ellentétes a kiírással.
<br>Az alvállalkozókkal kapcsolatos nyilatkozata is megfelelõ volt, ugyanis az ajánlatból egyértelmû, hogy egyetlen alvállalkozót vesz igénybe, a kifogásolt kitétel csak arra szolgál, hogy az alvállalkozó személyében esetleg bekövetkezõ változás ne akadályozza a szerzõdés teljesítését. A nyilatkozatokat tartalmuk szerint kellett volna az ajánlatkérõnek értékelnie. Álláspontjuk szerint a Kbt. 43. § (2) bekezdés a) és b) pontjára tett nyilatkozataik megfeleltek az elõírásoknak és a b) pont szerinti nyilatkozatba beleértendõ a c) pont is. A szerzõdéstervezet szerinti vis maior és vállalkozónak felróható késedelem miatti következmények sincsenek ellentmondásban. A két eset alapvetõen más, a vis maior esetében a várakozási idõ indokoltan hosszabb, mint a vállalkozónak felróható késedelem esetén. Kérelmezõ a szerzõdéstervezetet ez esetben tartalommal kívánta megtölteni, egy olyan esetkört kívánt szabályozni, amelyet a Ptk. ismer, de az ajánlatkérõ szerzõdéstervezete nem tartalmazott.
<br>Az egyes kifogásolt nyilatkozatokkal kapcsolatos állás pontja, hogy azok is megfelelnek a felhívás követelményeinek, a megjelenésre utaló napoknál valóban van egy elírás, de a helyes értelmezés még így is biztosítható. Az elõfizetõi lista tartalmazza az elõfizetõk nevét, címét, mennyi idõre történik meg az elõfizetés, valamint a befizetett összeget. A jelenlegi szerzõdés alapján is ez az elõfizetõi lista kerül átadásra ajánlatkérõ részére, ebbõl következõen nyilvánvaló, hogy az elõfizetõi lista tartalmazza az ajánlatkérõ által hiányolt adatot is.
<br>Az ajánlatukban rögzítették, hogy a terjesztés postai hivatalokban történik az ország területén, álláspontjuk szerint köztudomású ténynek minõsül, hogy az ország területén hány postahivatal mûködik, így az ajánlatkérõ által elvártaknak megfelelõen, számszerûsített módon ajánlották meg, hogy hány helyiségben történik az értékesítés.
<br>Tudomása szerint a nyertes ajánlattevõ ajánlata több szempontból sem felel meg a kiírásnak. Formai kifogás alá esik, hogy a nyertes ajánlat nem volt számozva és aláírva. A nyertes az árakat 12%-os áfával számolta, holott a szerzõdés 2004. január l-jei hatálybalépését követõen az alkalmazandó áfakulcs 15%. A kérelmezõ már ez utóbbi áfakulccsal számolt, és ezt is figyelembe véve ajánlata kedvezõbb a nyertes ajánlatnál.
<br>Ajánlatkérõ érdemi észrevételében kérte a jogorvoslati kérelem elutasítását megalapozatlanság miatt. Indokolásként elõadta, hogy ajánlatkérõ az ajánlati felhíváshoz dokumentációt is készített, amelyben meghatározta a részletes mûszaki leírást, az ajánlat elkészítésére vonatkozó feltételeit és a szerzõdés tervezetét. Felhívta az ajánlattevõk figyelmét arra is, hogy az ajánlatokat az elõírások figyelembevételével kell elkészíteni, az ajánlatban nyilatkozniuk kell a felhívás feltételeire, a szerzõdés teljesítésére és a kért ellenszolgáltatásra. A dokumentáció "B" mellékletében külön is felsorolta - tételesen - az elvárt kifejezett nyilatkozatokat. A felhívás és dokumentáció bármely elõírásának meg nem felelõ ajánlat a Kbt. szabályai szerint érvénytelen. A kérelmezõ ajánlatának érvénytelenségére több ok is alapot teremtett.
<br>A kérelmezõ nem tette meg a dokumentáció II. fejezet 4. pont elsõ francia bekezdésében kért, az elõírt idõpontokra vonatkozó nyilatkozatot. A szerzõdéstervezet X. fejezetében a pénteki megjelenés helyett csütörtöki megjelenési idõpontot határozott meg. Hiánypótlás keretében ezt az eltérést nem lehetett orvosolni, ezért az ajánlatot érvénytelenné kellett nyilvánítani. Ajánlatkérõ a dokumentáció II. fejezet 6. pontjában elõírta, hogy nyilatkozni kell arról, hogy az ország hány településén vállalja a nyertes a Közbeszerzési Értesítõ példányainak értékesítését.
<br>A kérelmezõ erre azt a nyilatkozatot tette, hogy igény szerint teríti a lap áruspéldányait az egész ország területén. Ez a nyilatkozat nem számszerûsítette a vállalást, ezért nem felelt meg az ajánlatkérõ elõírásainak. Ajánlatkérõ a dokumentáció VI. fejezet 1.6. pontjában elõírta, hogy nyilatkozatban kell vállalniuk az ajánlattevõknek, hogy minden év végén átadják az ajánlatkérõnek a valamennyi elõfizetõt tartalmazó tárgyévi elõfizetõi listát, egyúttal azt is meghatározta, hogy milyen adatokat kér ezen a listán (többek között az elõfizetések idõtartamának pontos megjelölését). A kérelmezõ ajánlatában akként nyilatkozott, hogy minden év végén átadja a tárgyévi - valamennyi elõfizetõt tartalmazó - elõfizetõi listát, de nem tért ki arra, hogy az elõfizetõi lista tartalmazza az elõfizetõk adatait és az elõfizetések idõtartamának pontos megjelölését.
<br>Ez a lista azért fontos az ajánlatkérõ számára, mert a szerzõdés esetleges megszûnése esetén csak ez alapján tud kapcsolatot teremteni az elõfizetõkkel.
<br>A kérelmezõ hivatkozása arra, hogy az általa becsatolt szerzõdéstervezet megfelel a felek között jelenleg is hatályos szerzõdésnek, nem felel meg a valóságnak, ugyanakkor irreleváns is. A kiírás feltételei alapvetõen megváltoztak, az ajánlatkérõ határozott idejû szerzõdés helyett határozatlan idejût köt, a megjelenés a heti egy alkalomról heti háromra nõ. Mindemellett jogszabályváltozás is bekövetkezett. Éppen ezen okokból nem tette az ajánlatkérõ a felhívás részévé a jelenlegi szerzõdést.
<br>A kérelmezõ az általa csatolt szerzõdéstervezet IV. fejezet elsõ bekezdésében úgy rendelkezett, hogy a szerzõdés teljes egészében a felek közös, írásos hozzájárulása nélkül nem hozható nyilvánosságra. A kérelmezõ elõbbiekre vonatkozó szerzõdési feltétele ellentétes a Kbt. 62. § (4) bekezdésében foglaltakkal, mely szerint a közbeszerzési eljárás alapján kötött szerzõdés nyilvános, annak tartalma közérdekû adatnak minõsül. A kérelmezõ ajánlata fentiekben ellentétes a Kbt. szabályaival és a dokumentáció elõírásaival. Ajánlatkérõ a dokumentáció VI. fejezet 1.12. pontjában elõírta, hogy a szerzõdés teljesítésében kizárólag az ajánlattevõk által az ajánlatban megjelölt személyek és szervezetek vehetnek részt. Az ajánlattevõnek arról is nyilatkoznia kellett, ha a Kbt. 43. § (2) bekezdés a)-c) pontjainak megfelelõ személyeket nem kíván a szerzõdés teljesítésébe bevonni.
<br>A kérelmezõ ajánlatában megjelölte a szerzõdésnek azt a részét, amellyel kapcsolatban harmadik személyekkel kíván szerzõdést kötni, továbbá nyilatkozott a 10% fölötti mértékben bevonni kívánt alvállalkozókról is. Ugyanakkor nem nyilatkozott a Kbt. 43. § (2) bekezdés c) pontja szerinti tárgykörben sem oly módon, hogy megjelöli a bevonni kívánt szervezetet, sem akként, hogy nem fog ilyen szervezetet a teljesítés során igénybe venni.
<br>A kérelmezõ az általa csatolt szerzõdéstervezet XI. fejezetében úgy nyilatkozott, hogy a vállalkozó írásban köteles értesíteni a megrendelõt a szerzõdés keretében általa kötött összes alvállalkozói szerzõdésrõl, amennyiben ezt ajánlata nem tartalmazza. A Kbt. 62. § (5) bekezdése alapján a teljesítésben csak az ajánlatban megjelölt és az eljárás eredményérõl szóló tájékoztatóban közzétett szervezet (személy) mûködhet közre. Ebbõl az következik, hogy a 10% fölötti mértékben bevont alvállalkozók vonatkozásában nem vonhat be a nyertes ajánlattevõ újabb alvállalkozót, kivéve a Kbt. 62. § (5) bekezdésében elõírt módon történõ szerzõdésmódosítás formájában. A kérelmezõ a jogorvoslati kérelmében ugyan azt állítja, hogy nem kíván alvállalkozót bevonni a teljesítésbe, de az ajánlata e kérdésben nem fejezte ki ezt egyértelmûen.
<br>A kérelmezõ az általa csatolt szerzõdéstervezet XIV. fejezetében a "Vis maior" címszó alatt az ajánlatkérõ által meghatározott szerzõdés megszüntetését eredményezõ feltételeket kibõvítette újabb feltétellel.
<br>Erre a felhívás nem adott lehetõséget számára, mert az ajánlatkérõ kikötötte a dokumentáció VIII. Szerzõdéstervezet fejezetében, hogy az ajánlattevõ a szerzõdési feltételekben csak számára kedvezõbb változtatásokat tehet. Az ajánlatkérõ azon elõírását, hogy a megrendelõ a szerzõdést azonnali hatállyal felmondhatja, ha a lap megjelenésének késedelme a 12 órát meghaladja, a kérelmezõ a szerzõdéstervezete XIV. Vis maior címû fejezetében akként változtatta meg, hogy a határidõt a vis maior idõtartamával, 100 nappal meghosszabbítja. Miután ez a feltétel eltér és egyben kedvezõtlenebb is, mint az ajánlatkérõ feltétele, az ajánlat érvénytelenségét okozza. A kérelmezõ feltétele azért is elfogadhatatlan az ajánlatkérõ számára, mert az új törvény szabályai szerint a megjelentetési határidõk rendkívül feszesek lesznek, az ott elõírt 5 napos megjelentetési határidõ csak a heti három megjelenéssel biztosítható. A megjelölt érvénytelenségi okok nem tartoznak a hiánypótlással rendezhetõ hiányosságok körébe, továbbá az ajánlat utólagos módosítása a Kbt. 49. § (2) bekezdésére figyelemmel nem lehetséges. Az ajánlatkérõ által kiadott "Útmutató" tartalmazta, hogy a Kbt. szabályai is irányadóak az ajánlat elkészítésénél, így az 5. és 7. pontban hivatkozott, a Kbt.-vel ellentétes kérelmezõi feltételek nem fogadhatók el. A fentiek miatt az ajánlat a Kbt. 52. § (2) bekezdés d) pontjára tekintettel érvénytelen.
<br>Ajánlatkérõ álláspontja szerint a nyertes ajánlat érvénytelenségét illetõen is megalapozatlan a kérelem. A nyertes ajánlatának minden érdemi oldala, amelyen bármely szöveg, pecsét, hitelesítés, jelzés szerepel, sorszámozott és az ajánlattevõ szignójával ellátott. Az ajánlatkérõ az ajánlat elkészítésének formai követelményeként az ajánlat oldalainak folyamatos sorszámozását írta elõ. Miután a nyertes ajánlattevõ ajánlata megfelelt ezen formai feltételnek, hiánypótlásra sem volt szükség ebben a körben.
<br>Az ajánlati ár áfatartalmával kapcsolatosan elõadta, hogy ajánlatkérõ a dokumentáció V. fejezet 1.2. pontjában az ajánlati árat bruttó árként kérte megadni oly módon, hogy az tartalmazzon minden járulékos költséget, beleértve az áfát is. Az ajánlati ár meghatározásánál az ajánlattevõknek minden felmerült költségét kalkulálniuk kellett, azonban az ajánlatkérõ nem kérte a költségszámítás megadását. A dokumentáció V. fejezet 1.4. pontja szerint az ajánlattevõ az ártáblázatban megadott áron felül az ajánlatkérõvel szemben semmilyen hivatkozással nem érvényesíthet további költséget.
<br>A dokumentáció VII. fejezet 1.8. pontjában egyebekben azt is elõírták, hogy az ajánlattevõ köteles az elszámolásból eredõ áfafizetési kötelezettségének eleget tenni. Az ajánlati ár kalkulációját nem is minden ajánlattevõ részletezte, így csak a kérelmezõ és a nyertes jelölte meg az árhoz kapcsolódó áfa tartalmat. Mindezek alapján az árak összehasonlítása során a bruttó árak kerültek értékelésre. Ez az értékelési mód megfelelt az ajánlattevõk által feltett kérdésekre adott, minden résztvevõnek megküldött válasznak is.
<br>A Magyar Hivatalos Közlönykiadó Kft., mint egyéb érdekelt észrevételében elõadta, hogy az ajánlatának érvénytelenségére vonatkozó kérelmezõi állítások valótlanok, az ajánlata a formai feltételeket is teljesítette.
<br>Az ajánlati ár áfatartalmát a hatályos jogszabálynak megfelelõen alakították ki. Az ajánlat érvényességének megállapítása az ajánlatkérõ feladata, amelyre jogszerûen került sor.
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdése alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A fenti jogszabályhelyek alapján az az ajánlat minõsül érvénytelennek, amely bármely okból nem felel meg az ajánlati felhívás, vagy dokumentáció elõírásainak. Egyetlen érvénytelenségi ok is megalapozza az ajánlat érvénytelenségét.
<br>A kérelmezõ ajánlatának áttekintése alapján megállapítható, hogy kérelmezõ az ajánlati felhívás 16.4. pont, illetve a dokumentáció VI. 1.12. pontjában foglaltak ellenére a Kbt. 43. § (2) bekezdés c) pontjára vonatkozó nyilatkozatot nem tett. Az ajánlat 69/92. oldala tartalmazta a Kbt. 43. § (2) bekezdés a) pontja, a 70/92. oldala a Kbt. 43. § (2) bekezdés b) pontja szerinti nyilatkozat, de a Kbt. 43. § (2) bekezdés c) pontja szerinti, bármely tartalmú nyilatkozat az ajánlatban nem lelhetõ fel. (A nyilatkozat csatolása abban az esetben is kötelezõ volt, ha az tartalma szerint nemleges.)
<br>Ez okból az ajánlat kétségkívül érvénytelen. A Döntõbizottság kérelmezõ védekezését, mely szerint a jogszabály túlértelmezésérõl van szó, amikor ajánlatkérõ a c) pont szerinti nyilatkozat hiányát kifogásolja, elfogadni nem tudta, figyelemmel a Kbt. 43. § (1) bekezdésében foglaltakra. Ezen nyilatkozat hiánya önmagában megalapozza az érvénytelenné nyilvánítás jogszerûségét.
<br>Az ajánlatkérõ a dokumentáció VI. fejezet 1.6. pontjában elõírta az ajánlattevõk számára, hogy kifejezetten nyilatkozatban vállalják, miszerint minden év végén átadják az ajánlatkérõnek a valamennyi elõfizetõt tartalmazó tárgyévi elõfizetõi listát. E körben az ajánlatkérõ rögzítette, hogy az átadott listának tartalmaznia kell az elõfizetõk adatai mellett az elõfizetések idõtartamának pontos megjelölését is.
<br>A Döntõbizottság az ajánlat áttekintése alapján megállapította, hogy kérelmezõ ajánlatában az elõfizetési lista tartalmának részeként az elõfizetések idõtartamának pontos megjelölését nem szerepeltette. Ebbõl következõen kérelmezõ valóban nem tett eleget maradéktalanul ajánlatkérõ elõírásának. Nyilvánvalóan nem elfogadható az a kérelmezõi védekezés, hogy ajánlatkérõ elõtt ismert, hogy a kérelmezõ elõfizetõi listája tartalmazza a kért adatot is. Ezt ajánlatkérõ nem vehette figyelembe. Az ajánlatadáskor a kérelmezõnek erre kifejezett nyilatkozatot kellett tenni, ennek hiánya megalapozza az ajánlat érvénytelenné nyilvánítását.
<br>Az ajánlatkérõ a dokumentáció II. fejezet 6. pontjában elõírta, hogy az ajánlattevõknek kifejezetten nyilatkoznia kell arról, hogy az ország hány településén vállalják a Közbeszerzési Értesítõ áruspéldányainak értékesítését. A kérelmezõ ajánlatában erre vonatkozóan úgy nyilatkozott, hogy az áruspéldányok terítése a postahivatalokban és a Perfekt Rt. hálózatában az egész országban igény szerint biztosított. E nyilatkozat nem felel meg az ajánlatkérõ elõírásainak, ugyanis az ajánlatkérõ kifejezett nyilatkozatot kért a terjesztésben érintett települések számáról, ezt az adatot a kérelmezõ nem adta meg. A Döntõbizottság azt a kérelmezõi észrevételt, mely szerint köztudott, hogy mely településeken mûködnek postahivatalok, elfogadni nem tudta. A Döntõbizottság álláspontja szerint ajánlatkérõ itt egy konkrét mennyiség megjelölést kért, mely adat kérelmezõ ajánlatában nem lelhetõ fel, így ez az ok az érvénytelenséget megalapozza.
<br>A kérelmezõ szerzõdéstervezetében a pénteki megjelenés helyett csütörtöki megjelenési idõpontot határozott meg.
<br>Kérelmezõ maga sem vitatta, hogy e körben elírás történt az ajánlatában. Kérelmezõ felelõssége az ajánlatnak az ajánlatkérõ elvárása szerint történõ elkészítése, minden esetleges elírásból eredõ hátrány a kérelmezõt terheli.
<br>Az ajánlatkérõ az általa rendelkezésre bocsátott szerzõdés- tervezetben rögzítette a szerzõdés megszüntetésének eseteit. E pont 2. alpontja szerint a megrendelõ bármikor azonnali hatállyal felmondhatja a szerzõdést, ha az Értesítõ megjelenésének késedelme - a terjesztésre megjelölt tárgynapi 10.00 órát követõen - a 12 órát meghaladja.
<br>A kérelmezõ szerzõdéstervezetének XIV. Vis maior címû fejezetében ugyanakkor a megrendelõ részére a keretszerzõdés nem teljesített részétõl való elállás jogát (hátrányos jogi következmények nélkül) csak arra az esetre biztosítja, ha a vis maior idõtartama meghaladja a száz napot.
<br>Az ajánlati dokumentációban közölt szerzõdéstervezet A szerzõdés megszüntetése címû fejezete tartalmazza az ajánlatkérõ ezzel kapcsolatos feltételeit, amelyet szóról szóra elfogadott a kérelmezõ és azt a szerzõdés tervezetének XVI. pontjában az elõírtaknak megfelelõen átvette. A kérelmezõ által beépített szövegrész, illetve felmondási ok a vis maior esete. Figyelemmel arra, hogy ajánlatkérõ a dokumentációban részletezte a szerzõdés megszûnésének eseteit és arra nem adott lehetõséget, hogy azt ajánlattevõk újabb felmondási okokkal egészítsék ki, így e vonatkozásban is jogszerû volt ajánlatkérõ érvénytelenné nyilvánító döntése.
<br>A kérelmezõ szerzõdéstervezetében rögzítette, hogy a szerzõdés nyilvánosságra csak a felek elõzetes hozzájárulásával hozható.
<br>Az ajánlati dokumentáció elsõ oldala tartalmazta, hogy a Kbt.-ben megengedett szabályoktól csak annyiban lehet eltérni, amennyiben azt a Kbt. kifejezetten megengedi.
<br>A Kbt. 62. § (4) bekezdése szerint a szerzõdés közérdekû adatnak minõsül, így kérelmezõ az ajánlati dokumentációban és a Kbt.-ben foglaltakat figyelmen kívül hagyva ellentétes tartalmú elõírást épített be a szerzõdés tervezetében, mely ok az ajánlat érvénytelenné nyilvánítását megalapozta.
<br>A kérelmezõ a szerzõdés módosítása címszó alatt úgy rendelkezett, hogy írásban köteles értesíteni ajánlatkérõt a szerzõdés keretében általa kötött összes alvállalkozói szerzõdésrõl, amennyiben ezt ajánlata nem tartalmazza. A Kbt. 62. § (5) be kezdése alapján a szerzõdést a nyertes ajánlattevõnek kell teljesíteni az ajánlatban meghatározott feltételek szerint, tehát az ajánlatban megjelölt alvállalkozóknak.
<br>Tény, hogy amennyiben a felek által elõre nem látható okból a szerzõdés, vagy annak egy része nem teljesíthetõ, úgy a szerzõdéskötõ fél más megjelölt szervezetet is igénybe vehet a teljesítés során, ehhez azonban elõzetesen az ajánlatkérõ hozzájárulása szükséges.
<br>Kérelmezõ ezzel szemben egyoldalú jognyilatkozatot tett, mely ellentétes a Kbt. rendelkezéseivel.
<br>A Döntõbizottság megállapítása szerint a kérelmezõ ajánlata tehát kétség kívül érvénytelen volt.
<br>A Döntõbizottság ezt követõen vizsgálta, hogy a nyertesnek kihirdetett ajánlat kérelmezõ által megjelölt okokra tekintettel érvényesnek minõsül-e.
<br>A nyertes ajánlatának minden érdemi oldala ellátott sorszámmal és szignóval, ezért megfelel a felhívásnak. Ez önmagában egyébként sem alapozná meg az érvénytelenséget, mert mint formai hiba hiánypótlással rendezhetõ lett volna. Ajánlatkérõ sem tartotta ezen okból szükségesnek a hiánypótlás elrendelését, hiszen az ajánlat megfelelt a felhívásban foglaltaknak.
<br>A nyertes ajánlattevõ az ajánlati árat valóban 12%-os áfával kalkulálta, azonban nem volt olyan ajánlatkérõi elõírás, mely alapján az áfaváltozásra tekintettel lehetne késõbb az ajánlati árat módosítani, az értékelésben pedig ennek szintén nem volt szerepe. Ajánlatkérõ az ajánlati árakat bruttó árként kérte megadni és a bruttó ár képezte az ajánlatok összehasonlíthatóságának alapját.
<br>Fentiek ételmében a kérelem e tekintetben is megalapozatlan volt.
<br>A Döntõbizottság az eljárása során ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 9.
<br>
<br>Dr. Engler Magdolna s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>
<br><br></body></html>