<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0878/2004)
</h2>
<br>1024 Budapest, Margit krt. 85.
<br>Ikt.sz.: D.678/10/2003.
<br>
<br>Tárgy: az Architekton Rt. jogorvoslati kérelme Székesfehérvár Megyei Jogú Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõ bizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Architekton Rt. (2100 Gödöllõ, Liget u. 2., képviseli: dr. Patay Géza ügyvéd, 1026 Budapest, Pasaréti út 72., a továbbiakban: kérelmezõ) által a Székesfehérvár Megyei Jogú Város Önkormányzata (8000 Székesfehérvár, Városház tér 1., a továbbiakban: ajánlatkérõ) "Székesfehérvár, Vörösmarty Színház rekonstrukciója és bõvítése" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonása miatt - megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. december 10-én megjelent 50. számában tett közzé részvételi felhívást elõminõsítési nyílt eljárás megindítására a rendelkezõ részben megjelölt beszerzés tárgyában.
<br>A részvételi felhívás 10. pontja tartalmazta a részvételre jelentkezõk szerzõdés teljesítésére való alkalmassá, illetve a szerzõdés teljesítésére alkalmatlanná minõsítés szempontjait.
<br>Kérelmezõ 2003. december 22-én nyújtott be jogorvoslati kérelmet a Döntõbizottsághoz, melyben sérelmezte a mûszaki alkalmasság feltételének megállapítását a referenciák vonatkozásában, amelyet ajánlatkérõ alvállalkozók nélkül kíván vizsgálni. A jelen közbeszerzési eljárásban ajánlatkérõ fõvállalkozói szerzõdést kíván kötni, mely feltételezi alvállalkozók bevonását a teljesítésbe. Kérte az általa sérelmezett elõírás megsemmisítését.
<br>A Döntõbizottság a jogorvoslati eljárást megindította, az ügyben 2004. január 10-én 9 órára tárgyalást is kitûzött.
<br>Ajánlatkérõ érdemi észrevételében kérte a jogorvoslati kérelem elutasítását. Álláspontja szerint a jelentkezõk alkalmasságának vizsgálatát jogszerûen írta elõ.
<br>A kérelmezõ a tárgyalás tartását megelõzõen 2004. január 8-án a Döntõbizottságnak bejelentette, hogy jogorvoslati kérelmét visszavonja, ennek alapján kérte a jogorvoslati eljárás megszüntetését.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja.
<br>A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. január 9.
<br>
<br>Dr. Engler Magdolna s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Tukacs László s. k.,
<br>közbeszerzési biztos
<br>
<br>
<br><br></body></html>