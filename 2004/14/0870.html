<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0870/2004)
</h2>
<br>
<br>3.Kf.27.204/2003/5.
<br>
<br>A Fõvárosi Ítélõtábla a dr. Balázs Tamás ügyvéd (1055 Budapest, Honvéd u. 40.) által képviselt Intercontact Budapest Kft. (1065 Budapest, Bajcsy-Zs. u. 27.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat bírósági felülvizsgálata iránt indult perében, amely perbe az alperes oldalán dr. Wallacher Lajos jogtanácsos által képviselt Igazságügyi Minisztérium (1055 Budapest, Kossuth tér 4.) beavatkozott, a Fõvárosi Bíróság 2002. december 3. napján kelt 13.K.31.726/2002/6. számú ítélete ellen az alperes által 7. és az alperesi beavatkozó által 8. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi az alperest és az alperesi beavatkozót, hogy egyenként 15 napon belül fizessenek meg a felperesnek 30 000-30 000 (harmincezer-harmincezer) forint másodfokú perköltséget.
<br>A fellebbezési illetéket az állam viseli.
<br>Az ítélet ellen fellebbezésnek helye nincs.
<br>
<br>INDOKOLÁS
<br>
<br>Az alperesi beavatkozó, mint ajánlatkérõ nyílt közbeszerzési eljárást indított 2002. február 6-án közzétett ajánlati felhívásával európai közösségi joganyag magyar nyelvre fordítása, valamint európai bírósági határozatok magyar nyelvre fordítása tárgyában. Az ajánlattevõk pénzügyi, gazdasági és mûszaki alkalmasságának igazolására [11. a) pont], elõírta a teljesítésbe bevonni kívánt szakemberek bemutatását, melynek ki kellett terjednie a 11. b) pontban e tárgykörben meghatározottakra. A 11. b) pont szerint - többek között - alkalmatlan az ajánlattevõ, ha az ajánlattevõ és a közbeszerzésekrõl szóló 1995. évi XL. törvény (a továbbiakban: Kbt.) 43. § (2) bekezdés b) pontja szerinti alvállalkozó együttesen a felhívásban meghatározott szakterületeket a felhívásban ugyancsak részletezett feltételeket teljesítõ fordítóval nem tudja lefedni. Az ajánlati felhívás szerint az alperesi beavatkozó hiánypótlásra lehetõséget biztosított. Ajánlati dokumentáció kiadása is megtörtént, amely a fordítóval szembeni elvárásokat tovább pontosította, kitérve arra, hogy a csatolandó szakmai önéletrajz milyen adattartalma, mely dokumentumok csatolása szükséges az alkalmasság teljes körû vizsgálatának elvégzéséhez.
<br>Három pályázó - köztük a felperes - nyújtott be ajánlatot. Az alperesi beavatkozó mindhárom ajánlattevõt hiánypótlásra hívta fel, a másik két ajánlattevõt a nem megfelelõ példányszámban benyújtott önéletrajzok, azok eredeti példánya, hiányzó bizonyítványok, oklevelek csatolásán túl adott önéletrajz tartalmát érintõen a bemutatott személy EU-val kapcsolatos szövegek fordításában szerzett gyakorlat, adott szakterületen végzett fordítások, tanulmányok vagy munkatapasztalatok bemutatásával kérte kiegészíteni.
<br>Az alperesi beavatkozó az ajánlatok érvényességét megállapította, a nyertes ajánlatot kihirdette.
<br>A felperesnek az alperesi beavatkozó hiánypótlási lehetõséget biztosító intézkedését, ezzel összefüggésben az eljárást lezáró döntést kifogásoló jogorvoslati kérelmét az alperes elutasította. Arra az álláspontra helyezkedett, hogy a nem megfelelõ tartalmú önéletrajzok hiánypótlás keretében történõ kiegészítése jogszerû volt, mert az a Kbt. 44. § és 46. § körében elõírt alkalmassági feltételhez kapcsolódott.
<br>A határozat felülvizsgálatára irányuló kereseti kérelmet az elsõfokú bíróság megalapozottnak találta és az alperes D.197/16/2002. számú határozatát hatályon kívül helyezte és az alperest új eljárásra kötelezte. Kifejtette, hogy a Kbt. 43. § (4) be kezdése alapján, amennyiben az ajánlat a Kbt. 44. és 46. § szerinti igazolásokat és nyilatkozatokat nem tartalmazza, azok hiánypótlás keretében utóbb is csatolhatóak. A már becsatolt, adott tartalmú nyilatkozatok, igazolások tekintetében észlelhetõ hiányosság esetén azonban kizárólag azok formai hiányosságainak pótlására van lehetõség. Minden olyan hiány formai jellegûnek minõsül, amely az adott tárgyban kiadott igazolás, nyilatkozat tárgy szerinti tartalmát nem változtatja meg. Jelen esetben tartalmi kiegészítésre hívta fel az alperesi beavatkozó az ajánlattevõket, ahelyett, hogy a hiányos tartalmú ajánlatok érvénytelenségét állapította volna meg.
<br>Az elsõfokú bíróság ítélete ellen az alperes és az alperesi beavatkozó nyújtott be fellebbezést kérve annak megváltoztatását, a kereset elutasítását. Az alperes határozati érveit ismételte meg, utalva arra, hogy a Kbt. 44. és 46. §-ai szerinti igazolásról lévén szó, a hiánypótlás intézménye azt a jogalkotói célt szolgálja, hogy minél több érdemi elbírálásra alkalmas ajánlat vegyen részt az eljárásban. Az alperes másodsorban az ügy érdemi elbírálását kérte, tekintve, hogy a bíróság rendelkezésére áll valamennyi adat a megváltoztatáshoz. Az alperesi beavatkozó nézete szerint az alkalmasságot alátámasztó, de nem kellõen bemutatott adatok tisztázása volt a hiánypótlás célja, ami ekként jogszabályt nem sértett. Az alapelvi rendelkezések szem elõtt tartásával - nézete szerint - nem minõsíthetõ tartalminak az a hiány, amelynek pótlása révén jogtalan elõnyhöz nem jut az ajánlattevõ.
<br>A felperes ellenkérelmében az elsõfokú ítélet helybenhagyását és perköltségének megállapítását kérte.
<br>A fellebbezések nem alaposak.
<br>A Kbt. 43. § (4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén. E jogszabályi rendelkezésbõl következõen egyrészt az alkalmasság körébe esõ igazolás vagy nyilatkozat utólagos csatolására, formai hiányosságának pótlására, másrészt egyéb, az ajánlattal kapcsolatos, kizárólag formai hiányosság pótlására van lehetõség. A Kbt. különbséget tesz "hiány" és "hiányosság" között is, elõbbi kiküszöbölésére csak az alkalmasság igazolása során biztosítva lehetõséget. Mindez azonban nem jelenti azt, hogy a Kbt. 44. és 46. §-a alapján csatolandó igazolások és nyilatkozatok körében a hiánypótlás elrendelésére korlátlan lehetõség van. A jogszabály kizárólag a hiányzó nyilatkozatok és igazolások csatolására, illetve a csatoltak formai hiányosságainak pótlására biztosít lehetõséget.
<br>Helyesen hivatkozott arra az elsõfokú bíróság, hogy az alperesi beavatkozó által biztosított hiánypótlás az igazolások és nyilatkozatok olyan tartalmi elemeit érintette, amely hiányosságok kiküszöbölésére nincs jogszabályi lehetõség. Az ajánlati felhívás és dokumentáció részletesen tartalmazta, hogy a személyi feltételek megfelelõsége körében milyen szempontokat kíván az ajánlatkérõ vizsgálni, ezzel összefüggésben határozta meg a szakmai önéletrajz tartalmával szemben támasztott követelményeket is. Ezért a hiánypótlási felhívás valamennyi olyan eleme, amely adott fordító szakmai rátermettségét vizsgálandó további, a gyakorlati tapasztalatok szélesebb körû bemutatására hívott fel, az alkalmasság tartalmi követelményeit meghatározó hiánypótlást fogalmazott meg, amelyre a Kbt. nem ad lehetõséget. Ez adott esetben valóban azt kell jelentse, hogy a szakmai önéletrajz csatolásának hiánya igen, a csatolt önéletrajz tartalmának kiszélesítése, bõvítése nem lehetséges hiánypótlás keretében.
<br>Ezért a Fõvárosi Ítélõtábla az elsõfokú bíróság ítéletét a fenti indokolásbeli kiegészítéssel a polgári perrendtartásról szóló 1952. évi III. törvény (a továbbiakban: Pp.) 253. § (2) bekezdése alapján helybenhagyta.
<br>A Kbt. 91. § (5) bekezdése szerint a bíróság az alperes határozatát megváltoztathatja és megteheti a 88. § (1) bekezdésének b)-g) pontja szerinti intézkedéseket. A perbeli esetben az elsõfokú bíróság - bár a tényállás további felderítésének szükségessége, az alperesi határozat indokbeli hiányosságai nem indokolták - az alperes határozatát hatályon kívül helyezte és az alperest új eljárás lefolytatására kötelezte. Nem élt a megváltoztatás lehetõségével, amely döntés azonban nem alapozta meg a Pp. 252. § (2) bekezdésének alkalmazását. Tekintettel arra, hogy a jogsértés bekövetkeztét az elsõfokú bíróság megalapozottnak találta - mellyel a másodfokú bíróság is egyetértett - a jogsértés következményeit viselni köteles alperesi beavatkozóval és a szerzõdéskötésért felelõs személlyel szemben méltánytalan lett volna, ha a Kbt. 88. § (1) bekezdése f) pontja szerint kötelezõen alkalmazandó bírság kiszabásáról a végsõ fokon hozott, rendes jogorvoslattal már nem megtámadható másodfokú határozatban rendelkezett volna a jogsértés megállapítása mellett a másodfokú bíróság. Ezzel együtt nyomatékosan felhívja az elsõfokú bíróság figyelmét a Kbt. bírósági eljárásra vonatkozó speciális szabályainak megfelelõ alkalmazására.
<br>A megismételt eljárásban az alperesnek a Kbt. 43. § (4) be kezdése sérelmével összefüggésben kell a jogorvoslati kérelemben foglaltakra figyelemmel a jogsértésrõl és azzal összefüggésben a további szankciókról rendelkeznie.
<br>Az alperes és az alperesi beavatkozó fellebbezése sikertelen volt, ezért a Pp. 78. § (1), (2) bekezdése és a 79. § (1) bekezdése alapján kötelesek a felperes jogi képviseletével felmerült másodfokú perköltség viselésére.
<br>Az illetékekrõl szóló 1990. évi XCIII. törvény (a továbbiakban: Itv.) 5. § (1) bekezdés c) pontja alapján személyes illetékmentes alperes és alperesi beavatkozó terhére számítandó fellebbezési illetéket az Itv. 59. § (1) bekezdésére figyelemmel a költségmentességrõl szóló 6/1986. (VI. 26.) IM rendelet 14. §-a alapján az állam viseli.
<br>
<br>Budapest, 2004. január 14.
<br>
<br>Dr. Sára Katalin s. k., Dr. Matheidesz Ilona s. k.,
<br>a tanács elnöke, elõadó bíró bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>