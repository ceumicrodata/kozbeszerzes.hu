<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0912/2004)
</h2>
<br>
<br>2.Kf.27.105/2003/10.
<br>
<br>
<br>A Fõvárosi Ítélõtábla a dr. Sebõk Cecília (1211 Budapest, Táncsics M. u. 62.) ügyvéd által képviselt Balaton Bútorgyár Rt. (8200 Veszprém, Budapesti út 10.) I. r., a Falco-Sopron Irodabútor Kft. (9400 Sopron, Bánfalvi út 27.) II. r., a Garzon Bútor Rt. (8000 Székesfehérvár, Bakony u. 4.) III. r., a Hajdúthonet Rt. (4024 Debrecen, Salétrom u. 5.) IV. r., a Mezõkövesdi Bútoripari Kft. (3400 Mezõkövesd, Széchenyi u. 10.) V. r., a dr. Cziffra Csaba jogtanácsos által képviselt Miniszterelnökség Közbeszerzési Gazdasági Igazgatósága (1055 Budapest, Kossuth L. tér 2-4.) VI. r., a dr. Vajk Kálmán (1114 Budapest, Bukarest u. 9.) ügyvéd által képviselt ORAKO Kft. (1222 Budapest, Gádor u. 130.) VII. r., és a TELMEX Kft. (2000 Szentendre, Pannónia u. 38.) VIII. r. felpereseknek a dr. Csanádi Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hivatkozási szám: D.273/26/2000.) alperes ellen közbeszerzési ügyben hozott közigazgatási határozat felülvizsgálata iránt indult perében - amely perbe a felperesek pernyertessége érdekében a dr. Füredi Jenõ jogtanácsos által képviselt Magyar Mérnöki Kamara (1094 Budapest, Angyal u. 1-3.) beavatkozott - a Fõvárosi Bíróság 2002. évi szeptember hó 3. napján kelt 12.K.35.144/2000/19. számú ítélete ellen az alperes által 20. sor szám alatt elõterjesztett fellebbezés folytán az alulírott helyen 2003. évi november hó 12. napján megtartott nyilvános tárgyalás alapján meghozta a következõ
<br>
<br>VÉGZÉST:
<br>
<br>A Fõvárosi Ítélõtábla az elsõfokú bíróság ítéletét hatályon kívül helyezi, és az elsõfokú bíróságot a per újabb tárgyalására és újabb határozat hozatalára utasítja.
<br>Az I-V. r. felperesek, az alperes és a felperesi beavatkozó másodfokú eljárásban felmerült költségét 5000 (azaz ötezer)-5000 (azaz ötezer) forintban állapítja meg.
<br>Ez ellen a végzés ellen további fellebbezésnek nincs helye.
<br>
<br>INDOKOLÁS
<br>
<br>Az elsõfokú bíróság az alperes D.273/26/2000. számú határozatát megváltoztatta és az ajánlatkérõ VI. r. felperes által elkövetett jogsértés és jogkövetkezménye megállapítását mellõzte. Az irányadó tényállás szerint a VI. r. felperes a Közbeszerzési Értesítõ 2000. március 22. napján megjelent 12. számában nyílt eljárásra szóló felhívást tett közzé "irodabútorok szállítására és kapcsolatos szolgáltatások teljesítésére a 125/1996. (VII. 27.) Korm. rendelet hatálya alá tartozó, illetve a központosított közbeszerzéshez önként csatlakozó intézmények részére" tárgyában. Az ajánlati felhívás szerint részajánlatot is lehetett tenni. A VI. r. felperes 2000. június 23-án hirdetett eredményt, és az egyes részteljesítések nyerteseinek kihirdetése mellett közölte, hogy mely ajánlattevõk ajánlatát minõsítette érvénytelennek.
<br>Azok a cégek, amelyek ajánlatát a VI. r. felperes érvénytelenné nyilvánította, a döntéssel szemben jogorvoslati kérelemmel fordultak az alperes felé.
<br>Az alperes elrendelte a kérelmek együttes elbírálását, és a 2000. augusztus 9-én kelt D.273/26/2000. számú határozatával megállapította, hogy az VI. r. felperes megsértette a közbeszerzésekrõl szóló 1995. évi XL. törvény (a továbbiakban: Kbt.) 52. §-ának (1) bekezdését, figyelemmel a Kbt. 52. §-ának (2) be kezdés d) pontjára, valamint a Kbt. 59. §-ának (1) bekezdését, ezért a kérelmezõkre vonatkozó ajánlatok érvénytelenségét megállapító, valamint az eljárást lezáró döntését megsemmisítette.
<br>A határozattal szemben keresetet terjesztett elõ dr. Sebõk Cecília ügyvéd, mint perbeli jogi képviselõ által az I., II., III., IV., V. r. felperes, továbbá a VI. r. felperes, és dr. Vajk Kálmán ügyvéd, mint perbeli jogi képviselõ által a VII. és VIII. r. felperes. Dr. Sebõk Csilla ügyvédnek a perképviseletre adott meghatalmazásukat az I. r.-V. r. felperesek nem nyújtották be a peres iratokhoz.
<br>Az I. r. felperes és 4 társa, akik az 1-tõl 6-ig terjedõ részteljesítés nyertesei voltak, az alperes határozatának megváltoztatását és annak megállapítását kérték, hogy a VI. r. felperes eljárást lezáró döntése mindenben megfelelt a Kbt. szabályainak. A VI. r. felperes az alperesi határozat megváltoztatását és annak megállapítását kérte, hogy az eljárást lezáró döntése nem volt jogsértõ. A VII. és VIII. r. felperesek az alperesi határozat hatályon kívül helyezését kérték.
<br>Az alperes a határozatában foglaltak fenntartásával a keresetek elutasítását kérte.
<br>Az eljárás során az elsõfokú bíróság megengedte a felperesek pernyertességének érdekében a Magyar Mérnöki Kamara beavatkozását.
<br>Az elsõfokú bíróság a Kbt. 91. §-ának (5) bekezdése alapján megváltoztatta az alperes határozatát, és az ajánlatkérõ VI. r. felperes által elkövetett jogsértés és jogkövetkezménye megállapítását mellõzte. Az elsõfokú bíróság egyetértett a felperesek jogi álláspontjával, melynek következményeként a felperesek által felvetett kérdésekben véleménye szerint nem járt el jogszerûen az alperes akkor, amikor jogsértést állapított meg a határozatával, és megsemmisítette az ajánlatkérõ eljárást lezáró döntését.
<br>Az alperes fellebbezésében az elsõfokú bíróság ítéletének megváltoztatását és a felperesek kereseti kérelmének az elutasítását kérte. Álláspontja szerint az elsõfokú bíróság a tényállást helytállóan állapította meg, azonban abból téves jogi következtetést vont le. Az alperes fellebbezésében lényegében megismételte és fenntartotta a határozatában, illetve a keresetekre adott nyilatkozataiban foglaltakat.
<br>Az I-V. r. felperesek, a VI. r. felperes és a beavatkozó az ítélet helybenhagyását kérték.
<br>A Fõvárosi Ítélõtábla az elsõfokú bíróság ítéletét érdemi másodfokú elbírálásra nem tartotta alkalmasnak, mert azt az elsõfokú bíróság lényeges eljárási szabálysértéssel hozta meg.
<br>A Polgári perrendtartásról szóló 1952. évi III. törvény (a továbbiakban: Pp.) 66. §-ának (1) bekezdése értelmében amennyiben a törvény egyes perbeli cselekményekre másként nem rendelkezik, a fél helyett az általa, illetõleg törvényes képviselõje által választott meghatalmazott is eljárhat. A Pp. 67. §-ának (1) bekezdés c) pontja szerint meghatalmazott lehet az ügyvéd és az ügyvédi iroda. A Pp. 69. §-ának (1) bekezdése alapján a meghatalmazást írásba kell foglalni vagy jegyzõkönyvbe kell mondani. Írásbeli meghatalmazás esetében a meghatalmazott köteles eredeti meghatalmazását vagy annak hitelesített másolatát elsõ jelentkezése alkalmával az iratokhoz csatolás végett a bíróságnak bemutatni.
<br>Az I-V. r. felperesek keresetüket ügyvéd által nyújtották be, az elsõfokú eljárás során ügyvéd útján jártak el, anélkül azonban, hogy a perképviselet Pp.-ben elõírt kötelezõ feltételeit (meghatalmazás benyújtása, a képviseleti jogosultság igazolása) teljesítették volna.
<br>Az elsõfokú bíróság megsértette a Pp. 72. §-át akkor, amikor dr. Sebõk Cecília ügyvéd képviseleti jogosultságát nem vizsgálta. A képviseleti jogot ugyanis a bíróság elõtt igazolni kell. E kötelezettség kiterjed magának a képviseleti jogosultságnak, illetve ennek megfelelõen az ügyvédi, jogtanácsosi tevékenységnek, valamint a személyazonosságnak az igazolására is. A képviseleti jogot a meghatalmazás, vagy az annak alapját képezõ egyéb jogviszonyt tanúsító okirat igazolja. A képviseleti jog vizsgálatát - a Pp. 135. §-ának (4) bekezdésébõl következõen - a bíróságnak a meghatalmazás csatolásakor, illetve a képviselõ elsõ jelentkezésekor nyomban el kell végeznie. E kötelezettség a bíróságot hivatalból és az eljárás egész tartama alatt terheli.
<br>Perképviseletre szóló meghatalmazás hiányában az I-V. r. felperesek személyesen eljáró félnek minõsülnének, személyesen azonban az elsõfokú eljárás során nem jártak el, a meghatalmazottjukként az elsõfokú eljárásban részt vett ügyvéd azonban a perképviseletre szóló meghatalmazás hiányában nem járhatott volna el. E lényeges eljárási szabálysértés okán a másodfokú bíróság érdemben nem bírálhatta el az alperes fellebbezését, és elsõfokú bíróság ítéletérõl érdemben nem dönthetett.
<br>Fentiek miatt a Fõvárosi Ítélõtábla az elsõfokú bíróság ítéletét a Pp. 252. §-ának (2) bekezdése alapján hatályon kívül helyezte, és az elsõfokú bíróságot a per újabb tárgyalására, és újabb határozat hozatalára utasította.
<br>A megismételt eljárásban az elsõfokú bíróságnak rövid határidõ tûzése mellett a Pp. 72. §-a alapján intézkednie kell a hiánypótlásra [az I-V. r. felperesek jogi képviselõjének a Pp. 69. §-ának (1) bekezdése alapján a meghatalmazását csatolnia kell az alapeljárás irataihoz], melynek elmaradása esetében a jogkövetkezményeket alkalmaznia kell. Rámutat a másodfokú bíróság arra, hogy a VII-VIII. r. felperesek egymás és meghatalmazottjuk közötti képviseleti jogviszonyát is kétséget kizáróan tisztáznia kell az elsõfokú bíróságnak, valamint értékelnie kell a IV. r. felperesnél a cégbíróság által jegyzett változásokat, és a perrel érintett közigazgatási jogviszonyban a felperesi beavatkozó jogi érdekeltségét is.
<br>A Fõvárosi Ítélõtábla a Pp. 252. §-ának (4) bekezdése alkalmazásával csak megállapította a peres felek és a beavatkozó másodfokú eljárásban felmerült perköltségének összegét, amelynek viselése kérdésében az elsõfokú bíróság dönt az eljárást befejezõ határozatában.
<br>
<br>Budapest, 2003. november 12.
<br>
<br>Borsainé dr. Tóth Erzsébet s. k., Dr. Kurucz Krisztina s. k.,
<br>tanácselnök elõadó bíró
<br>
<br>Dr. Rothermel Erika s. k.,
<br>bíró
<br><br></body></html>