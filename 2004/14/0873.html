<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>LEGFELSÕBB BÍRÓSÁG (0873/2004)
</h2>
<br>Kf.VI.38.222/2001/3.
<br>
<br>A Magyar Köztársaság Legfelsõbb Bírósága a dr. Horváth András ügyvéd (Budapest, I. Attila út 75.) által képviselt Mobauplan Épszerterv Kft. (Budapest XII., Böszörményi út 20-22.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (Budapest II., Margit krt. 85.) alperes ellen közbeszerzési határozat törvényességének bírósági felülvizsgálata iránt a Fõvárosi Bíróság elõtt indított perében a 2001. szeptember 27. napján meghozott 3.K.35.713/2000/5. számú ítélet ellen az alperes által 6. sorszámon benyújtott fellebbezés folytán az alul írott napon - tárgyaláson kívül - meghozta az alábbi
<br>
<br>ÍTÉLETET:
<br>
<br>A Legfelsõbb Bíróság az elsõfokú bíróság ítéletét helybenhagyja.
<br>Az ítélet ellen további fellebbezésnek nincs helye.
<br>
<br>INDOKOLÁS
<br>
<br>
<br>Szeged Közgyûlése határozatával megbízta a Szegedi Környezetgazdálkodási Kht.-t Szeged játszótereinek és közterületi sportpályáinak 10 éves rekonstrukciója elõkészítésével és lebonyolításával. A kht. közbeszerzési pályázat kiírása nélkül árajánlatokat kért - egyebek mellett - a felperestõl is. A kht. végül nem a felperes által benyújtott ajánlatot fogadta el. A nyertes ajánlat mindösszesen 43 261 473 Ft ellenértéket tett ki. A felperes jogorvoslati kérelmet terjesztett elõ az alpereshez, melyben kérte a kht. arra kötelezését, hogy a felperes által korábban benyújtott ajánlatot fogadja el. Az alperes határozatával a kérelmet elutasította. Határozatának indokolása szerint az értékhatárra figyelemmel nem volt köteles a kht. közbeszerzési eljárás lefolytatására. A közbeszerzési eljárás mellõzése nem állapítható meg, így a felperes kifogása tárgyában az eljárás nem tartozik a döntõbizottság hatáskörébe.
<br>A felperes keresetében az alperes határozatának hatályon kívül helyezését és az alperes új eljárás lefolytatására kötelezését kérte. Elõadta, hogy tévedett az alperes hatásköre hiányának megállapításakor, mert a vállalási ár a közbeszerzési eljárás lefolytatását indokolta volna.
<br>Az elsõfokú bíróság ítéletével az alperes D.383/10/2000. számú határozatát hatályon kívül helyezte és az alperest új eljárás lefolytatására kötelezte. Indokolása szerint a nyertes ajánlattevõ nettó árajánlata megközelítõleg 43 millió Ft volt, mely árajánlat tekintetében - a részekre bontás tilalmára figyelemmel - az alperesnek a közbeszerzési eljárás jogtalan mellõzését kellett volna megállapítani, és emiatt az eljárást lefolytatni. Ezt elmulasztotta, arra hivatkozva, hogy az ügyben eljárni hatásköre nincsen, mely mulasztásával jogszabálysértés valósult meg.
<br>Az elsõfokú bíróság ítélete ellen az alperes nyújtott be fellebbezést, kérve - az elsõfokú bíróság ítéletének megváltoztatásával - a felperes keresetének elutasítását. Elõadta fellebbezésében, hogy a felperes jogorvoslati kérelme nem irányult a közbeszerzési eljárás mellõzésének kifogásolására, és e tárgyban nem indult közbeszerzési döntõbizottsági eljárás az alperes részérõl hivatalból sem. Ez okokból nem lehetett volna hiányolni a bíróság részérõl a Közbeszerzési Döntõbizottság eljárásának az elmaradását. Elõadta az alperes a fellebbezésében azt is, hogy kifogásával a felperes annak alapos volta esetében is elkésett volna.
<br>Az alperes fellebbezése nem alapos.
<br>Helyesen döntött az elsõfokú bíróság, amikor - az alperes határozatát hatályon kívül helyezve - új eljárás lefolytatására kõtelezte a döntõbizottságot. A közbeszerzésekrõl szóló 1995. évi XL. törvény (a továbbiakban: Kbt.) 4. § (1) bekezdésének elõ írása szerint a beszerzés értékén a legmagasabb összegû ellenszolgáltatást kell érteni, míg a 4. § (6) bekezdése elõírja, hogy a több év alatt megvalósuló építési beruházás esetén a közbeszerzés értéke a teljes beruházás ellenértéke. A Kbt. 5. § (1) bekezdése tilalmazza az e törvény megkerülése céljából a közbeszerzés részekre bontását.
<br>Az alperes határozatának indokolásából megállapítható, hogy a felperes jogorvoslati kérelmét az alperes azért tekintette alaptalannak, mivel a kérelmezett eljárása az értékhatárra tekintettel nem tartozik a Kbt. hatálya alá, és e miatt a Döntõbizottság hatáskörébe.
<br>A Legfelsõbb Bíróság osztja a Fõvárosi Bíróságnak azt az álláspontját, mely abból indul ki, hogy a hatáskör meglétének vagy hiányának vizsgálata az értékhatárra vonatkozó okból is azt jelenti, hogy az alperes folytatott le a közbeszerzés tárgyában eljárást, melynek eredménye nemleges határozatában jelentkezett. Ez az alperesi eljárás azonban az elsõfokú bíróság által megjelölt értékhatárra tekintettel törvénysértõ volt. Minthogy az alperes az elutasító határozatot hatáskörének hiányára alapította - és ezáltal a Kbt. fent idézett rendelkezéseit megsértette -, helytállóan állapította meg az elsõfokú bíróság a döntés jogellenességét, helyezte hatályon kívül az alperes határozatát, és kötelezte nevezettet új eljárásra.
<br>A kifejtett indokokra tekintettel a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján helybenhagyta. Az alperes fellebbezésében foglaltak miatt utal a Legfelsõbb Bíróság arra is, hogy az alperes a megismételt eljárás során vizsgálhatja a jogorvoslati kérelem határidõben való elõ terjesztésének kérdését is.
<br>Az alperes az illetékekrõl szóló 1990. évi XCIII. törvény 5. §-a értelmében illetékmentes, a felperesnek a fellebbezéssel kapcsolatban költsége nem merült fel, ezért a Legfelsõbb Bíróságnak a fellebbezési eljárás költségeinek viselése felõl rendelkeznie nem kellett.
<br>
<br>Budapest, 2003. december 3.
<br>
<br>Dr. Buzinkay Zoltán s. k., Dr. Kovács Ákos s. k.,
<br>tanácselnök elõadó bíró
<br>
<br>Dr. Fekete Ildikó s. k.,
<br>bíró
<br><br></body></html>