<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0879/2004)
</h2>
<br>1024 Budapest, Margit krt. 85.
<br>Ikt.sz.: D.496/12/2003.
<br>
<br>Tárgy: a Rufusz Kft. jogorvoslati kérelme az Educatio Kht. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõ bizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Rufusz Kft. (1117 Budapest, Bogdánffy u. 3. a továbbiakban: kérelmezõ) jogorvoslati kérelmének, melyet az Educatio Kht. (1082 Budapest, Üllõi út 82/E., képviseli: dr. Ollé György ügyvéd, 6726 Szeged, Gutenberg u. 23., a továbbiakban: ajánlatkérõ) "felsõoktatási tanügyigazgatási, vezetõi információs, kutatás-nyilvántartási létesítménygazdálkodási rendszerek és ezek kapcsolataira vonatkozó, illetve a felsorolt rendszerek bevezetés-módszertani központi követelmény specifikációjának írott és elektronikus formában történõ elkészítése a mûszaki leírás alapján" tárgyú közbeszerzési eljárása ellen nyújtott be részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 44. § (1) bekezdés b) pontjára tekintettel a 44. § (3) bekezdését és ezért megsemmisíti ajánlatkérõ felhívása 11. a) pontja második francia bekezdésének "és az ezeket alátámasztó fõkönyvi kivonatokkal" részét, továbbá ugyanezen pontnak az alvállalkozók pénzügyi, gazdasági alkalmassága igazolására kért adatainál szintén a második francia bekezdés azonos részét. Ezt meghaladóan a jogorvoslati kérelmet elutasítja.
<br>A Döntõbizottság ajánlatkérõt 1 000 000 Ft (azaz egymillió forint) bírsággal sújtja. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>Kötelezi a Döntõbizottság ajánlatkérõt, hogy a határozat kézhezvételétõl számított 15 napon belül fizesse meg a kérelmezõ részére a 150 000 Ft (azaz egyszázötvenezer forint) igazgatási szolgáltatási díjat.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. szeptember 3-i számában tette közzé ajánlati felhívását nyílt eljárás megindítására a rendelkezõ részben meghatározott tárgyban.
<br>A felhívása 11. pontjában határozta meg a pénzügyi, gazdasági és mûszaki alkalmasság igazolásával szemben támasztott követelményeit. Mind az ajánlattevõ, mind a közbeszerzés értékének 10%-át meghaladó mértékben igénybe venni kívánt alvállalkozó pénzügyi és gazdasági alkalmassága vonatkozásában kért meghatározott tartalommal a számlavezetõ pénzügyi intézménytõl nyilatkozatot, az elõzõ év három év forgalmáról nyilatkozatot, valamint: "az utóbbi három év (2000., 2001., 2002.) éves beszámolói a vonatkozó mérlegadatokkal, eredménykimutatásokkal, kiegészítõ mellékletekkel és az ezeket alátámasztó fõkönyvi kivonatokkal". Felhívása 11. b) pontjában határozta meg a szerzõdés teljesítésére alkalmatlanná minõsítési szempontokat, a pénzügyi, gazdasági alkalmatlansági szempontok közül egy volt a számlavezetõ pénzintézeti nyilatkozattal kapcsolatos, kettõ a forgalommal állt összefüggésben és az alábbi kettõ volt még a mérleggel kapcsolatos:
<br>"- az ajánlattevõ, illetve a közbeszerzés értékének 10%-át meghaladó mértékben igénybe venni kívánt alvállalkozó saját tõkéje bármely vizsgált évben negatív
<br>- bármely vizsgált évben az ajánlattevõ, illetve a közbeszerzés értékének 10%-át meghaladó mértékben igénybe venni kívánt alvállalkozó saját tõkéjének több mint a felét elvesztette".
<br>Ajánlatkérõ felhívásában rendelkezett arról, hogy az ajánlatokat az összességében legelõnyösebb ajánlat szempontja alapján bírálja el, meghatározta a részszempontokat, súlyszámokat, értékelési ponthatárt és az értékelés módszerét.
<br>Ajánlatkérõ a hiánypótlás lehetõségét kizárta.
<br>Ajánlatkérõ dokumentációt is összeállított.
<br>Ajánlatkérõ felhívása 5. c) pontjában rögzítette, hogy a dokumentáció ellenértéke 200 000 Ft + áfa.
<br>Ajánlatkérõ a felhívása 16. b) pontjában kikötötte, hogy a dokumentáció megvásárlása az ajánlatadás feltétele és, hogy a megvásárolt dokumentáció másra át nem ruházható.
<br>Az ajánlati dokumentáció 34 számozott oldalból áll, mely tartalmazza a tartalomjegyzéket és az ajánlati felhívást is. A dokumentáció részét képezi az ajánlatkérõ által készített vállalkozási szerzõdéstervezet és az 1. számú mellékletben ajánlatkérõ tájékoztatást adott a vonatkozó jogszabályokról akként, hogy azokat megjelölte.
<br>A dokumentáció része a mûszaki leírás (10-27 oldalig).
<br>Ebben az I. részben ajánlatkérõ ismertette a projekt céljait, hátterét, közölte a definíciókat, megadta a feladat összefoglaló leírását, az általános elvárásokat, a pénzügyi ajánlatokra vonatkozó elõ írásokat és meghatározta a projekt során és az eredményeként elkészült dokumentációkat.
<br>A II. részben (15-27. oldal) határozta meg ajánlatkérõ részletesen a specifikálandó területeket és adta meg a funkciók felsorolását.
<br>A kérelmezõ 2003. szeptember 18-án vásárolta meg az ajánlati dokumentációt.
<br>A kérelmezõn kívül még megvásárolta: a Geoview Kft., az IFUA HORVÁTH & PARTNERS Kft., az AAM Tanácsadó Rt., az IBM Magyarország Kft., a Ratio Siculum Kft., a Nexon Kft., a DSS Consulting Kft., a Hewlett Packard Magyarország Kft.
<br>A kérelmezõ 2003. október 2-án nyújtotta be jogorvoslati kérelmét, melyben kérte jogsértés megállapítását, az ajánlatkérõ felhívása egy részének megsemmisítését, jogkövetkezmények alkalmazását, valamint ideiglenes intézkedésként a közbeszerzési eljárás felfüggesztését.
<br>A kérelmezõ álláspontja szerint ajánlatkérõ a Kbt. 44. § (1) bekezdés b) pontjának a megsértésével határozta meg azon, - a pénzügyi, gazdasági alkalmasság igazolására kért követelményét -, hogy a mérlegeken (az abban levõ eredménykimutatásokon, kiegészítõ mellékleteken) kívül kérte az azokat alátámasztó fõkönyvi kivonatokat.
<br>A kérelmezõ megítélése szerint a Kbt. 44. § (1) bekezdése taxatív felsorolást tartalmaz, ezért ajánlatkérõ nem jogosult a fõkönyvi kivonatok kérésére. E körben arra is hivatkozott a kérelmezõ, hogy az ajánlatkérõ által megállapított más alkalmatlansági szempontok alapján az ajánlattevõ forgalmának évi 500 millió Ft-ot meg kell haladnia, erre tekintettel minden ajánlattevõ könyvvizsgáló által auditált mérleget csatol. Utalt arra is, hogy a fõkönyvi kivonatok tartalmazhatnak olyan adatokat, amelyek nyilvánosságra kerülése üzleti érdekeket sértene. Hivatkozott továbbá arra, hogy az adott cég számviteli politikájának hiányában ajánlatkérõ nem is tudná megfelelõen értelmezni a fõkönyvi kivonatokat.
<br>A kérelmezõ másik jogorvoslati kérelme arra irányult, hogy ajánlatkérõ a Kbt. 37. § (3) bekezdése megsértésével határozta meg 200 000 Ft + áfában a dokumentáció ellenértékét. Elõadta, hogy a dokumentáció összesen 34 oldal, melynek sokszorosítási költségét meghaladja a megállapított ellenérték összege. Ezenkívül is, csak a dokumentációnak a 17-26 oldalig terjedõ része foglalkozik a specifikációval, így ez sem indokolja a túlzott mértékû ellenérték meghatározását.
<br>A kérelmezõ álláspontja szerint külsõ szakértõ bevonása sem alapozza meg ilyen nagyságrendû ellenérték meghatározását. E körben utalt arra, hogy csak a közbeszerzési eljárással kapcsolatos közvetlen költségek vehetõk figyelembe és ezzel összefüggésben hivatkozott arra, hogy például építési beruházásnál sem megengedett a tervdokumentációk ellenértékének beszámítása.
<br>A kérelmezõ jogorvoslati kérelmében a tudomásra jutás idõpontjaként 2003. szeptember 18-át jelölte meg.
<br>A kérelmezõ ügyvezetõje tárgyalási nyilatkozatában elõadta, hogy szembetegsége miatt több mûtétre került sor és emlékezete szerint két mûtét között olvasta ajánlatkérõ felhívását, két nap múltán utasítást adott annak megvásárlására, majd kórházi kezelését követõen tanulmányozták mélyebben ajánlatkérõ elõ írásait és állapították meg, hogy ajánlatkérõ a fõkönyvi kivonatok csatolását is kérte a pénzügyi, gazdasági alkalmasság igazolására. A dokumentáció ellenértéke vonatkozásában közölte, hogy már a megvásárlásakor nyilvánvaló volt számára, hogy túlzott mértékben határozta meg azt ajánlatkérõ. A kérelmezõ 2003. október 20-án írásbeli nyilatkozatában pontosította a tárgyalási elõadását, közölte, hogy áttanulmányozta naptárának bejegyzéseit, és abból megállapította, hogy 2003. szeptember 18-án olvasta ajánlatkérõ felhívását és aznap adott utasítást a dokumentáció megvásárlására, amelyet egy - konkrétan megnevezett - beosztottja meg is vett. Közölte, hogy arra tekintettel volt beazonosítható az idõpont pontosan, mert szeptember 18-án tudta meg, hogy még azon a napon sürgõsséggel ismételten kórházba kellett mennie.
<br>Ajánlatkérõ kérte a jogorvoslati kérelem elutasítását. Álláspontja szerint jogszerûen kérte a pénzügyi, gazdasági alkalmasság igazolására a fõkönyvi kivonatokat. A Kbt. 44. § (1) bekezdés b) pontja valóban a mérleg benyújtásáról rendelkezik, ugyanakkor a Kbt. 44. § (8) bekezdése lehetõvé teszi, hogy az ajánlatkérõ meggyõzõdjön az ajánlattevõk szerzõdésteljesítésére való alkalmasságáról, és ennek során biztosítja azt is, hogy ellenõrizze az igazolások hitelességét. E szakaszra tekintettel kérte a mérlegek hitelességének igazolására a fõkönyvi kivonatokat. A mérlegeket ugyanis alá kell hogy támasszák a fõkönyvi kivonatok. Elõadta, hogy amennyiben ellentmondást észlelt volna a dokumentumok között, azt felvilágosításkéréssel tisztázhatta volna.
<br>Ajánlatkérõ arra is hivatkozott, hogy a Kbt. 44. § (1) bekezdés d) pontja is lehetõvé teszi számára a fõkönyvi kivonat bekérését, hiszen ez a korábbi a)-c) pontokhoz képest egyéb tartalmú nyilatkozatnak, dokumentumnak minõsül.
<br>Azt nem vitatta, hogy nem határozott meg olyan alkalmatlansági szempontot, amelyhez szükséges lett volna a mérlegen kívül a fõkönyvi kivonat is. Azt is elismerte, hogy valóban az 500 millió Ft-os forgalmat meghaladó cégek esetében követelmény könyvvizsgáló által auditált mérleg készítése, így részére is ilyen mérlegeket csatoltak volna be.
<br>Ajánlatkérõ álláspontja szerint nem túlzott mértékû a dokumentáció ellenértéke. Elõadta, hogy a beszerzés tárgya speciális és átfogó ismereteket követel, erre tekintettel szükséges volt külsõ szakemberek bevonása. Megítélése szerint a dokumentáció összeállítása során közremûködõ külsõ szakértõk díjazása figyelembe vehetõ az ellenérték meghatározása során. A három megkötött szerzõdés csatolásával kívánta alátámasztani a külsõ szakértõk igénybevételét: a projektvezetõi feladatra a Tabook Bt.-vel, (évi 1 950 000 Ft) a stratégia kialakítására és ellen õrzésére a Gábor és Tsa. Bt.-vel (az érintett idõszakra 1 562 500 Ft), a közbeszerzés tárgyában történõ helyzetfelmérésre a HUMANsoft Elektronikai Kft.-vel (szerzõdési érték 12 250 000 Ft).
<br>Ismertette továbbá, hogy szövegszerkesztésre, nyomtatási költségre, fûzésre, bekötésre, adminisztrációra 17 300 Ft-ot fordított.
<br>A fenti tételek alapján 15 129 800 Ft-ot vett figyelembe, mint összköltséget a dokumentáció ellenértékének a meghatározása során. Öt-tíz potenciális ajánlattevõvel számolt, és még tíz ajánlattevõ esetén is 2 500 000 Ft lett volna a jogszerûen megállapítható dokumentációs ellenérték.
<br>Hivatkozott továbbá arra, hogy sok ajánlattevõ vásárolta meg a dokumentációt, mely azt igazolja, hogy az ellenérték nem túlzott és egyben biztosított az ajánlattevõk széles körének a részvétele az eljárásban.
<br>Az ajánlatkérõ elõadta, hogy számára kétséges, hogy kérelmezõ a jogorvoslati kérelmét határidõn belül nyújtotta-e be.
<br>A Döntõbizottság a 2003. október 7. napján kelt D.496/9/2003. számú határozatában ideiglenes intézkedést hozott, melyben a közbeszerzési eljárást felfüggesztette.
<br>A Döntõbizottság elsõdlegesen azt vizsgálta, hogy a kérelmezõ a jogorvoslati kérelmét a Kbt. 79. § (7) bekezdésében meghatározott jogvesztõ határidõn belül nyújtotta-e be.
<br>E szakasz szerint a jogorvoslati eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni.
<br>A Döntõbizottság a tudomásra jutástól számított, így szubjektív határidõ betartását vizsgálta, figyelemmel arra, hogy a 90 napos objektív határidõn belül került a kérelem benyújtásra.
<br>A Kbt. 80. § (1) bekezdés c) pontja értelmében a kérelmezõ köteles jogorvoslati kérelmében megjelölni, hogy mikor történt a jogsértõ esemény és azt is, hogy az mikor jutott a tudomására.
<br>A kérelmezõ jogorvoslati kérelmében egyértelmûen 2003. szeptember 18-át jelölte meg tudomásra jutásának idõpontjaként.
<br>Tárgyalási nyilatkozatában bizonytalan volt a felhívás vonatkozásában, de abban is azt hangsúlyozta, hogy a fõkönyvi kivonatok kérésének jogellenessége mindenképpen késõbb tudatosult a kérelmezõben.
<br>A 2003. október 20-i - fentiekben ismertetett - írásbeli nyilatkozatában a kérelmezõ okszerû magyarázatát adta a tudomásra jutása idõpontjának, megjelölve azt a konkrét személyt is, aki a dokumentációt megvásárolta. A Döntõbizottság erre tekintettel elfogadta a kérelmezõ tudomásra jutásának idõpontjaként a 2003. szeptember 18-át, mely megegyezett az írásbeli jogorvoslati kérelemben egyébként már megjelölt idõponttal.
<br>A Döntõbizottság a fentiekre tekintettel az idõpontok összevetése alapján - 2003. szeptember 18., 2003. október 2. - megállapította, hogy a kérelmezõ a jogorvoslati kérelmét a Kbt. 79. § (7) bekezdésében meghatározott határidõn belül nyújtotta be.
<br>A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme részben - az ajánlati felhívást támadó részében - alapos.
<br>A Kbt. 44. § (3) bekezdése értelmében az ajánlatkérõ a 44. § (1) és (2) bekezdésében foglaltak közül egy vagy több igazolási módot is elõírhat az ajánlattevõnek, illetõleg az alvállalkozónak a szerzõdés teljesítéséhez szükséges alkalmassága igazolására.
<br>A Kbt. 44. § (1) bekezdése szerint a pénzügyi és a gazdasági alkalmasság igazolható
<br>a) pénzügyi intézménytõl származó - errõl szóló - nyilatkozattal;
<br>b) mérlegének (egyszerûsített mérlegének, beszámolójának vagy konszolidált mérlegének) benyújtásával;
<br>c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával; d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.
<br>A Kbt. fenti szabályozásában akként biztosít döntési jogkört az ajánlatkérõ számára az alkalmasság igazolása körében, hogy ajánlatkérõ a 44. § (1) és (2) bekezdésében meghatározott igazolási módok közül választhat. A Kbt. azonban nem jogosítja fel ajánlatkérõt, hogy új, másfajta igazolási módot elõírjon. A Kbt. kógens jogszabály, a 25. § értelmében, így a rendelkezésétõl való eltérés tilos.
<br>A Döntõbizottság megvizsgálta a Kbt. fentiekben hivatkozott 44. § (1) bekezdés b) pontját és megállapította, hogy e pont alapján ajánlatkérõ csak a mérleg (ideértve az egyszerûsített mérleget, beszámolót, konszolidált mérleget) benyújtását írhatja elõ.
<br>A Döntõbizottság megvizsgálta a 44. § (1) bekezdés d) pontját is és megállapította, hogy e pont alá sem vonható ajánlatkérõ elõ írása. A d) pont alapján ugyanis ajánlatkérõ olyan jellegû nyilatkozatot, dokumentumot kérhet, amely egyrészt alkalmas a fizetõképesség megállapítására, másrészt az a)-c) ponttól eltérõ tartalmú. Jelen esetben ez az elõírt egyéb tartalmi követelmény nem áll fenn. A jogalkotó a mérleget jelölte meg mint támasztható követelményt, ehhez képest nem eltérõ jellegûek a mérleg alapjait képezõ fõkönyvi kivonatok.
<br>A Döntõbizottság álláspontja szerint a Kbt. 44. § (8) bekezdése alapján sem jogosult ajánlatkérõ a fõkönyvi kivonatok kérésére.
<br>E szakasz szerint ajánlatkérõ az ajánlatok felbontását követõen dönt az ajánlattevõk alkalmasságáról, alkalmatlanságáról, ennek során az igazolások eredetiségét is ellenõrizheti. Ennek értelmében ajánlatkérõ tehát nem a hitelességét vizsgálhatja meg valamely dokumentumnak, vagy ellenõrzõ vizsgálatokat végezhet, hanem az eredeti igazolást, dokumentumot kérheti.
<br>E szakasz egyébként is az utólagos ellenõrzésre vonatkozik, az ajánlatok benyújtását követõ idõszakra és nem érinti az eredetiség ellenõrzésének a joga azt, hogy ajánlatkérõ a Kbt. 44. § (1) és (2) bekezdésében meghatározott adatokat, tényeket, körülményeket kérheti az alkalmasság igazolására.
<br>A Döntõbizottság a fentieket összegezve megállapította, hogy ajánlatkérõ jogsértõen járt el akkor, amikor a fõkönyvi kivonatokat is kérte a pénzügyi, gazdasági alkalmasság igazolására, mivel azt a Kbt. 44. § (1) bekezdése nem teszi lehetõvé.
<br>A Döntõbizottság megállapította, hogy nem alapos a kérelmezõnek a dokumentáció ellenértékére vonatkozó kérelmi eleme.
<br>A Kbt. 37. § (3) bekezdése szerint: "A dokumentáció ellenértékét az annak elõállításával és az ajánlattevõk részére történõ rendelkezésre bocsátásával kapcsolatban a közbeszerzési eljárásra tekintettel felmerült költséget alapul véve kell megállapítani."
<br>A Kbt. e rendelkezésébõl megállapítható, hogy a dokumentáció ellenértékébe nem csak annak sokszorosítási költsége tartozik bele, hanem az ellenérték több tétel összegét fejezi ki. E körbe sorolható többek között nem csak magának a dokumentációnak az elõállításával kapcsolatos költség, a postaköltség, a rendelkezésre bocsátási költség, hanem a dokumentáció elõállításával, elkészítésével kapcsolatosan kifejtett munkának az ellenértéke is.
<br>A Döntõbizottság álláspontja szerint - ellenkezõ jogi szabályozás hiányában - nincs akadálya annak, hogy ajánlatkérõ a dokumentáció elkészítésével kapcsolatos munkák elvégzésére külsõ szakértõt vegyen igénybe, és annak költségét számolja el az ellenértékben. Ennek a korlátja az, hogy az adott közbeszerzési eljárás dokumentációjának elkészítésére vonatkozzon az elvégzett munka.
<br>A Döntõbizottság megvizsgálta az ajánlatkérõ által becsatolt szerzõdéseket és megállapította, hogy azok közül a HUMANsoft Elektronikai Kft.-vel kötött megbízási szerzõdés az, amely kifejezetten jelen beszerzés tárgyára vonatkozik és erre tekintettel figyelembe vehetõ a dokumentáció ellenértékének a meghatározása során.
<br>E megbízási díj nagyságrendjére tekintettel (12 250 000 Ft) és a további költségeket is figyelembe véve (17 300 Ft) a Döntõbizottság megállapította, hogy az ajánlatkérõ által meghatározott 200 000 Ft+ÁFA ellenérték megfelel a Kbt. 37. § (3) bekezdésében foglaltaknak.
<br>Megjegyzi a Döntõbizottság, hogy az már nem tartozik a Döntõbizottság hatáskörébe, hogy azt vizsgálja indokolt volt-e külsõ szakértõ bevonása a dokumentáció elkészítésére.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva - a fenti indokokra tekintettel - a 88. § (1) bekezdés d) pontja alapján állapította meg, hogy az ajánlatkérõ megsértette a Kbt. 44. § (1) bekezdés b) pontjára tekintettel a 44. § (3) bekezdését és ezért a Kbt. 88. § (1) bekezdés c) pontja alapján semmisítette meg ajánlatkérõ felhívásának jogsértõ részeit.
<br>A Döntõbizottság a Kbt. 88. § (1) bekezdés a) pontja alapján utasította el a kérelmezõnek a dokumentáció ellenértékével kapcsolatos kérelmi elemét.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magán személyek esetében 100 000 Ft.
<br>Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság tekintettel arra, hogy a jogsértés az ajánlati felhívás egy részére vonatkozott és a jogsértés reparálható is, nem ítélte indokoltnak, hogy a minimális bírságnál magasabb bírságot szabjon ki.
<br>Az ajánlatkérõ által becsatolt iratok alapján megalapozott következtetést a jogsértésért felelõs személyre nem lehetett levonni, ezért a Döntõbizottság személyi bírságot nem szabott ki.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 28.
<br>
<br>Dr. Nagy Gizella s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Fábián Péter s. k.,
<br>közbeszerzési biztos
<br>
<br>
<br><br></body></html>