<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6405/2004)
</h2>
<br>1024 Budapest, Margit krt. 85.
<br>Ikt.sz.: D.361/8/2004. 
<br>
<br>Tárgy: az Uvaterv Rt. jogorvoslati kérelme Balatonkenese Nagyközség Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Uvaterv Út-, Vasúttervezõ Rt. (1117 Budapest, Dombóvári út 17-19., a továbbiakban: kérelmezõ) jogorvoslati kérelmét, melyet a Balatonkenese Nagyközség Önkormányzata (8174 Balatonkenese, Béri Balogh Á. tér 1., megbízásából és nevében eljár: MULTI FAUNA Környezetvédelmi, Kereskedelmi és Szolgáltató Kft., 1036 Budapest, Pacsirtamezõ u. 41., továbbiakban: ajánlatkérõ) "Balatonkenese Nagyközség Önkormányzatának kezelésében levõ - dokumentációban részletezett - utak, járdák, csapadékvíz-elvezetés engedélyezési és kivitelezési terveinek elkészítése, engedélyek beszerzése" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre bocsátott iratok, a jogorvoslati kérelem és észrevétel alapján az alábbi tényállást állapította meg:
<br>Ajánlatkérõ a Közbeszerzési Értesítõ 2004. február 6-án megjelent 14. számában tett közzé ajánlati felhívást nyílt eljárás megindítására.
<br>Ajánlatkérõ a felhívásban a beszerzés tárgyát és mennyiségét az alábbiak szerint határozta meg: ajánlatkérõ kezelésében lévõ - a dokumentációban részletezett - utak, járdák, csapadékvíz-elvezetés engedélyezési és kivitelezési terveinek elkészítése, engedélyek beszerzése. Mennyisége: 25 300 m (összesen 49 utca).
<br>A felhívás 11. a) pontjában - egyebek mellett - a mûszaki alkalmasság igazolására kérte az elõzõ 3 évre (2001., 2002. és 2003.) az út- és csapadékvíz-elvezetés tervezésére vonatkozó referenciák ismertetését, megjelölve a teljesítés idejét, a beszerzés tárgyát, az ellenszolgáltatás összegét, a megrendelõ nevét, címét, telefonszámát.
<br>A 11. b) pontban a fentiekkel összefüggésben az alábbi alkalmatlansági szempont került meghatározásra:
<br>Alkalmatlan, ha az ajánlattevõ és az általa a teljesítésbe a közbeszerzés értékének 10%-át meghaladó mértékben bevonni kívánt alvállalkozója együttesen nem rendelkezik 2001., 2002. és 2003. évekre vonatkozóan összesen legalább 3 db, a szolgáltatás tárgyára vonatkozó referenciával.
<br>Ajánlatkérõ az ajánlati felhívását a 2004. március 17-én közzétett hirdetménnyel módosította, így a határidõk újra kezdõdtek.
<br>A felhívásban elbírálási szempontként ajánlatkérõ az összességében legelõnyösebb ajánlat kiválasztását jelölte meg.
<br>Az ajánlatkérõ dokumentációban határozta meg részletesen a tervezési feladatot, továbbá 2004. február 25-én helyszíni konzultációt is tartott, emellett kérdésekre külön is válaszolt. A helyszíni konzultáción a kérelmezõ képviselõje is részt vett és kérdéseket is tett fel a csapadékvíz-elvezetés tervezésével kapcsolatosan.
<br>A 2004. április 27-i ajánlattételi határidõre nyolc ajánlat érkezett a következõ ajánlattevõktõl:
<br>Kérelmezõ, TETTHELY Kft., QUADRÁT Kft., VESZPRÉMBER Rt., MOBILTERV 2000 Kft., ÉP-TOTÁL Kft., INVESTMENT Kft., ENVIROAD Bt. A beérkezett ajánlatok közül ajánlatkérõ három ajánlattevõt (közöttük a kérelmezõt) minõsített alkalmatlannak a szerzõdés teljesítésére, egy ajánlatról pedig megállapította, hogy az érvénytelen.
<br>Ajánlatkérõ az érvényes ajánlatokat elbírálta, és a 2004. május 12-én tartott eredményhirdetésen az eljárást eredménytelenné nyilvánította. Az eredménytelenné nyilvánítás indoka az volt, hogy az összességében legelõnyösebb ajánlatot tevõ INVESTMENT Kft. nem tett a Kbt. 32. § (2) bekezdése szerint rendelkezésére álló anyagi fedezet mértékére tekintettel megfelelõ ajánlatot.
<br>Kérelmezõ 2004.május 27-én nyújtott be jogorvoslati kérelmet, melyben kérte a Döntõbizottságot, semmisítse meg az ajánlatkérõ eljárást lezáró döntését annak érdekében, hogy az ajánlatkérõ a kérelmezõ számára kedvezõ döntést hozzon.
<br>Az ajánlatkérõ a 2004. május 13-án kihirdetett döntésével a kérelmezõ ajánlatát érvénytelenné nyilvánította azzal az indokkal, hogy kérelmezõ csak útépítési referenciát csatolt, azok között nincs csapadékvíz-elvezetés tervezésével kapcsolatos referencia.
<br>Kérelmezõ álláspontja szerint ajánlatkérõ döntése jogilag és ténybelileg is megalapozatlan. Az ajánlati felhívás szerint út- és csapadékvíz-elvezetés tervezésére kértek ajánlatot. Kérelmezõ megítélése szerint referenciái teljes mértékben megfeleltek ennek.
<br>Kérelmezõ kifejtette, hogy a vonatkozó 15/2000. (XI.16.) KöVíM rendelet 2. számú melléklete szerint az útépítés engedélyezési terveinek elengedhetetlen része a vízelvezetés és csatornázás tervezése is. Ugyanezt tartalmazza a közutak tervezésérõl szóló útügyi mûszaki elõírás (ÚT2-1.201) 1.11. tervfázisok és munkarészeik, tartalmi követelmények c. fejezete is. Elõbbiekre tekintettel az ajánlatban megjelölt referenciák kérelmezõ megítélése szerint kielégítették a felhívás követelményeit, így kizárásuk jogsértõ volt. Kérelmezõ megítélése szerint amennyiben az ajánlatkérõ a kérelmezõ ajánlatát is értékelte volna, akkor az lett volna az összességében legelõnyösebb ajánlat, azt sem tartja kizártnak, hogy a megjelölt tervezõi díjhoz szükséges fedezet is rendelkezésére állt volna.
<br>Ajánlatkérõ észrevételében kérte, hogy a Döntõbizottság a megalapozatlan kérelmet utasítsa el. Álláspontja szerint a Kbt. elõírásait nem sértette meg. Megítélése szerint a kérelmezõ jogszabályi elõírásokra történõ hivatkozásai nem megalapozottak. A 15/2000. (XI.16.) KöVíM rendelet 2. sz. mellékletében a kötelezõ és az esetleg benyújtandó munkarészek között is szerepel a vízelvezetési terv. Az útügyi mûszaki leírásban a Vízelvezetés címszó alatt nem feltétlenül vízjogi engedélyköteles tervezési feladatot jelölnek. Ajánlatkérõ elõadta, hogy külön is felhívták az ajánlattevõk figyelmét arra, hogy a tervezési feladat a Balatonba mint befogadóba történõ vízelvezetés tervezését jelenti, tehát alapvetõ tisztítási fázist is be kell tervezni. Emellett nem csak a most tervezett úthoz csatlakozó vízelvezetést, hanem meglévõ utak - sok esetben külön nyomvonalú - vízelvezetését is biztosítani kell. A vízelvezetés tervezése emiatt vízjogi engedély beszerzésére is szolgáló nyílt árkos csatornahálózatra vonatkozik. Az ajánlatkérõ hangsúlyozta, az út és a csapadékvíz-elvezetés más-más tervezési jogosultságokat érint, utóbbira önállóan is rendelkezhet referenciával valamely ajánlatkérõ. A referenciák meglétét elõbbieknek megfelelõen értékelte az ajánlatkérõ minden ajánlattevõ esetében, a kérelmezõ viszont a referenciái között egyáltalán nem jelölt meg vízelvezetésre vonatkozó tervezési munkát, ezért alkalmasságát nem lehetett megállapítani.
<br>Ajánlatkérõ jelezte, hogy kérelmezõ ajánlati ára is meghaladta a rendelkezésére álló fedezetet.
<br>A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ érdemi észrevétele alapján megállapította hogy a jogorvoslati kérelem nem megalapozott.
<br>A Kbt. 43. § (3) bekezdése szerint az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát.
<br>A Kbt. 44. § (2) bekezdés a) pontja szerint ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága - egyebek mellett - igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével);
<br>A Kbt. 44. § (6) bekezdés szerint ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (8) bekezdése alapján pedig az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.
<br>A Döntõbizottság ezt követõen vizsgálta, hogy kérelmezõ vonatkozásban ajánlatkérõ döntése jogszerû volt-e.
<br>Az ajánlati felhívásban ajánlatkérõ referenciákkal kapcsolatos elvárásait pontosan rögzítette. Nevezetesen ajánlattevõnek a szerzõdés teljesítésére alkalmatlanná minõsítésének szempontjaként jelölte meg, ha az ajánlattevõ és az általa a teljesítésbe a közbeszerzés értékének 10%-át meghaladó mértékben bevonni kívánt alvállalkozója együttesen nem rendelkezik 2001., 2002. és 2003. évekre vonatkozóan összesen legalább 3 db, a szolgáltatás tárgyára vonatkozó referenciával.
<br>A szolgáltatás tárgyát a felhívás a következõk szerint határozta meg: ajánlatkérõ "kezelésében lévõ - a dokumentációban részletezett - utak, járdák, csapadékvíz-elvezetés engedélyezési és kivitelezési terveinek elkészítése, engedélyek beszerzése."
<br>Az alkalmassági feltételnek abban az esetben lehet megfelelni, ha a referenciák között kifejezetten ilyen tárgyú tervezési munka is fellelhetõ a megkívánt számban.
<br>Ajánlattevõ érdeke, hogy a referenciamunkáit minél részletesebben, alaposabban ismertesse annak érdekében, hogy ajánlatkérõ számára meggyõzõ legyen az alkalmassága.
<br>Kérelmezõ ajánlatának 31., illetve 33-34. oldalain sorolja fel a referenciamunkákat, egyúttal ismerteti a felhívásban kért adatokat is. 
<br>Megállapítható, hogy számos útszakasz különbözõ tervtípusait készítette, ezekre minden esetben az útépítési terv készítéseként hivatkozik, külön nem jelöli az ezen belüli esetleges szakági munkarészeket (pl: csapadékvíz-elvezetés).
<br>Kérelmezõ ajánlatából nem állapítható meg, hogy csapadékvíz-elvezetés engedélyezési és kivitelezési tervezési munkákra vonatkozó referenciával a megkívánt számban rendelkezik-e, tekintettel arra, hogy az ajánlatnak a munkák felsorolását tartalmazó része ilyen jellegû információt nem tartalmaz.
<br>Fentiek alapján a Döntõbizottság álláspontja szerint ajánlatkérõ döntése jogszerû volt, helyesen állapította meg, hogy a referenciák a kérelmezõ esetében nem fedik le a beszerzés tárgyát.
<br>A Döntõbizottság a Kbt. 76. § (1) bekezdésében biztosított jogkörében eljárva a - fenti indokokra tekintettel - a 88. § (1) bekezdés a) pontja alapján utasította el a kérelmezõ jogorvoslati kérelmét.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdés biztosítja.
<br>
<br>Budapest, 2004. június 16.
<br>
<br>Dr. Bátorligeti Márta s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>