<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6407/2004)
</h2>
<br>1024 Budapest, Margit krt. 85.
<br>Ikt.sz.: D.302./8/2004.
<br>
<br>Tárgy: a Dél-pesti T & T Kft. jogorvoslati kérelme a Biatorbágy Nagyközség Önkormányzata közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Dél-pesti T & T Építõipari Kft. (1202 Budapest, Besenyei utca 49., a továbbiakban: kérelmezõ) jogorvoslati kérelmét, melyet a Biatorbágy Nagyközség Önkormányzata (2051 Biatorbágy, Baross Gábor u. 2/A, nevében eljár: MIKROLINE Mérnöki és Szolgáltató Kft., 1024 Budapest, Eperjes u. 38. II. 6., a továbbiakban: ajánlatkérõ) "Biatorbágy nagyközség területén a József Attila utcai rehabilitáció elkészítése a Szabadság úttól 838 fm úthossz és csomóponti kapcsolatok kialakításával a tender- és építési tervek alapján " tárgyú közbeszerzési eljárása ellen nyújtott be, a Döntõbizottság elutasítja.
<br>
<br>A jogorvoslati eljárás során felmerült költségeiket a felek maguk viselik.
<br>
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére álló iratok, valamint a szóbeli és írásbeli nyilatkozatok alapján az alábbi tényállást állapította meg.
<br>Ajánlatkérõ felhívást tett közzé nyílt eljárás megindítására a Közbeszerzési Értesítõ 2004. március 3-i, 25. számában 0736/2004. sz. alatt a rendelkezõ részben megjelölt beszerzés tárgyában.
<br>Az ajánlati felhívás 11. a) pontjában a pénzügyi, gazdasági és mûszaki alkalmasság elbírálására kért adatokat és tényeket, melyek között elõírta:
<br>- az ajánlattevõ az ajánlatétellel kapcsolatos feladat ellátásához szükséges mûszaki-technikai felszereltsége (géppark, géptípus, évjárat és darabszám) és tulajdon- vagy használati jog igazolása.
<br>A 11. b) pontban a szerzõdés teljesítésére alkalmatlanná minõsítés szempontjait határozta meg ajánlatkérõ, többek között:
<br>- a munkavégzéshez szükséges mûszaki-technikai felszereltség (földmunkagép, 10 t hasznos teherbírású billenõs tehergépkocsi, útépítõ géplánc, aszfaltterítõ és betonterítõ gép, tömörítõgép, úthenger, gumihenger, kézi vibrohenger, lapvibrátor, döngölõ, hézagvágó, teodolitmûszer, szintezõszûszer) igazolt rendelkezésre állásának hiánya.
<br>A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat azok súlyszámával, meghatározta az adható pontszámokat és az értékelés módszerét.
<br>A 16.1 1. pontban ajánlatkérõ a hiánypótlás lehetõségét kizárta.
<br>Ajánlatkérõ részletes dokumentációt bocsátott ajánlattevõk rendelkezésére, melyben a C.1.4.) pontban elõírta, hogy részletes ismertetést kell benyújtani a C.1.1.)-C.1.3.) munkák közül tetszõlegesen kiválasztott minimum 3, maximum 5 referenciamunkáról.
<br>A C.3.2.) pontban a helyszíni és vállalkozás szintû irányító személyek megnevezését és bemutatását kérte ajánlatkérõ önéletrajz, szakmai végzettség igazolása, gyakorlati idõ, referenciamunkák bemutatásával.
<br>A C.4.1.) pontban meghatározta, hogy meg kell nevezni az alkalmazni kívánt "kulcsfontosságú" személyek nevét, szakmai végzettségét és gyakorlati idejét, továbbá mellékelni kell a szakirányú felelõs mûszaki vezetõi jogosultsággal rendelkezõ (a munkálatokat közvetlenül irányító) szakemberek igazolásait.
<br>A C.5.3.) pontban táblázat kitöltését kérte ajánlatkérõ a felhasználni kívánt gépi erõforrásokról. A táblázat a gép megnevezését, korát, teljesítményét, saját gép esetén a könyv szerinti értékét, bérelt gép esetén a bérbeadó megnevezését, kérte továbbá dokumentummal igazolni a nem saját gépek esetén a gép igénybevételének formáját.
<br>Helyszíni konzultációra 2004. március 29-én került sor, melynek jegyzõkönyvét minden ajánlattevõ a Kbt. elõírásai szerint megkapta. Ajánlattételi szakban feltett kérdéseket az ajánlatkérõ rendben megválaszolta.
<br>Az ajánlattételi határidõ 2004. április 13. volt, melyre 15 db ajánlat érkezett, köztük kérelmezõé.
<br>Az ajánlatokat bizottság értékelte, majd 2004. május 4-én kihirdette az eljárást lezáró döntését, mely szerint az eljárás nyertese az ÚTÉPPARK Bt., második a BETONÚT Rt., kérelmezõ ajánlata érvénytelen (felhívás 16.10. pont) és a szerzõdés teljesítésére alkalmatlan (felhívás 11. b) 5. és 6. bek.)
<br>Kérelmezõ 2004. május 12-én nyújtott be jogorvoslati kérelmet a Döntõbizottsághoz, melyben az eljárást lezáró döntést sérelmezte. Álláspontja szerint az ajánlatát érvénytelenné minõsítõ ajánlatkérõi döntés jogsértõ. Ajánlatában a saját gépek rendelkezésre állását az eszközkartonok másolatával, a szakemberek alkalmasságát a felelõs mûszaki vezetõi névjegyzék másolatával, illetve az önéletrajzzal igazolta. Álláspontja szerint ajánlatát az értékelésbe be kellett volna vonni, és ez esetben az eljárás nyertese is kérelmezõ lett volna.
<br>Ajánlatkérõ észrevételében a kérelem elutasítását kéri. Álláspontja szerint az ajánlat 160. oldalán aszfaltterítõrõl nyilatkozott kérelmezõ, de betonterítõrõl nem. A 203. oldalon található nyilatkozat szerint gépeket és aszfaltot biztosít a bérbeadó, de a kezelõszemélyzet helyzete nem derül ki. Amennyiben az aszfaltozást teljes egészében a bérbeadó végzi a teljesítés meghaladja a 10%-ot. A vezetõ szakembereket kérelmezõ a 137. oldalon bemutatta, de csak 1 önéletrajzot csatolt.
<br>A dokumentáció C.3.2. pontban kért információkat a személyi feltételek igazolására kérelmezõ ajánlata nem tartalmazza.
<br>A 2004. június 7-én megtartott tárgyaláson kérelmezõ elõadta, hogy a Láber Kornélra vonatkozó iratok a 139-140. oldalon találhatók az ajánlatban. Büki Attila felelõs mûszaki vezetõi névjegyzékbe vételérõl szóló határozat csatolva van, diploma, önéletrajz, továbbá a gyakorlati idõre, valamint a referenciáira vonatkozó nyilatkozat nincs csatolva. Boucz Attila diplomája csatolva van, önéletrajza nincs csatolva, a gyakorlati idejérõl, valamint a referenciájáról nincs nyilatkozat csatolva.
<br>Kérelmezõ továbbá elõadta azt, hogy ajánlatának 203. oldalán csatolt egy megállapodást a Bota-Hungária Rt.-tõl, mely szerint tõle fog bérelni dynapac aszfaltfiniser gépet. Ezzel a géppel az aszfalt- és a betonfiniser munkákat is el lehet végezni és ez az egy gép elegendõ.
<br>Az ajánlatkérõ a tárgyaláson elõadta, hogy õ az ajánlati felhívása 11. b) pont ötödik francia bekezdésében azt írta elõ, hogy aszfaltterítõ és betonterítõ gépet kér. Egyben elõadta, hogy az ajánlati dokumentáció C.1.4.) pontjában kért minimum 3 referenciamunka helyett csak 2 referencia szerepel kérelmezõ ajánlatában.
<br>A kérelmezõ erre azt nyilatkozta, hogy azon a flopin amit kaptak, azon kettõ szerepelt. A dokumentáció rendelkezésükre álló kinyomtatott példányát pedig nem vetették össze a flopi tartalmával.
<br>A Döntõbizottság a jogorvoslati kérelmet megalapozatlanság miatt elutasítja az alábbiak szerint.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdés szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.
<br>Ajánlatkérõ a dokumentáció C.3.2.) pontjában kérte a helyszíni és vállalkozás szintû irányító személyek megnevezését és bemutatását kérte ajánlatkérõ önéletrajz, szakmai végzettség igazolása, gyakorlati idõ, referenciamunkák bemutatásával, a C.4.1.) pontban meghatározta, hogy meg kell nevezni az alkalmazni kívánt "kulcsfontosságú" személyek nevét, szakmai végzettségét és gyakorlati idejét, továbbá mellékelni kell a szakirányú felelõs mûszaki vezetõi jogosultsággal rendelkezõ (a munkálatokat közvetlenül irányító) szakemberek igazolásait.
<br>Kérelmezõ a tárgyaláson elismerte, hogy Büki Attilának az ajánlatban nincsen becsatolva a diplomája, az önéletrajza, a gyakorlati idõre, valamint a referenciára vonatkozó nyilatkozata, Boucz Attilának pedig az önéletrajza, a gyakorlati idejérõl és a referenciájáról nincs nyilatkozata csatolva.
<br>A fentiekre tekintettel a Döntõbizottság álláspontja szerint kérelmezõ a fent megnevezett hiányok miatt nem teljesítette a Kbt. 43. § (1) bekezdésében elõírt azon követelményt, hogy az ajánlattevõnek az ajánlati felhívásban, illetve a dokumentációban tartalmi és formai követelményeknek kell ajánlatát elkészítenie, ezért ajánlatkérõ jogszerûen nyilvánította kérelmezõ ajánlatát a Kbt. 52. § (2) bekezdés d) pontjára tekintettel érvénytelennek és ezért a Kbt. 53. § (2) bekezdése szerint kérelmezõt ki is kellett zárnia a közbeszerzési eljárás folytatásából.
<br>A Döntõbizottság álláspontja szerint kérelmezõ jogorvoslati kérelme megalapozatlan és azt elutasítja.
<br>A Döntõbizottság megjegyzi, hogy a Kbt.-ben szabályozottak szerint egy érvénytelenségi ok is megalapozza az adott ajánlat érvénytelenné nyilvánítását, ezért az ajánlatkérõ által megjelölt további két érvénytelenségi oknak már nincs relevanciája, de a Döntõbizottság ezeket is megvizsgálta az alábbiak szerint.
<br>Ajánlatkérõ érvénytelenségi oknak jelölte meg azt, hogy kérelmezõ az ajánlata 160. oldalán csupán aszfaltterítõrõl nyilatkozott, de betonterítõrõl nem, pedig az ajánlati felhívás 11. b) pontjában aszfaltterítõ és betonterítõ gép igazolt rendelkezésre állását kérte. Kérelmezõ álláspontja szerint az általa megjelölt dynapac aszfaltfiniser gép egymagában elegendõ e két funkció ellátására, és ezért nem is kell több géppel felvonulnia.
<br>A Döntõbizottság az ajánlatot megvizsgálta és megállapította, hogy kérelmezõ ajánlatának 160. oldalán dynapac F14C aszfaltfiniser gépet tüntetett fel, azt nem jelölte meg, hogy ez a gép beton terítésére is alkalmas. A Döntõbizottság álláspontja szerint kérelmezõ e körben sem teljesítette az ajánlati felhívás elvárásait, hiszen aszfaltterítõ és betonterítõ gép rendelkezésre állását kellett feltüntetni az ajánlatban. Kérelmezõ ezzel szemben csak az aszfaltterítõ gép rendelkezésre állásáról nyilatkozott. E körben nincs relevanciája annak, hogy a kérelmezõ által megjelölt gép esetleg mindkét funkció ellátására alkalmas, hiszen a felhívás megkövetelte az aszfaltterítõ és betonterítõ gép vonatkozásában is a nyilatkozatot, ez pedig a betonterítõ gép vonatkozásában nem történt meg. Ezért a Döntõbizottság álláspontja szerint ajánlatkérõ e körben is jogszerûen nyilvánította a kérelmezõ ajánlatát érvénytelennek.
<br>Ajánlatkérõ érvénytelenségi okként felhozta, hogy a C.1.4.) pont szerint a minimum 3 referenciamunkát nem tüntette fel kérelmezõ az ajánlatában.
<br>Kérelmezõ a tárgyaláson maga is elismerte, hogy ajánlatában két referenciamunka szerepel, de arra hivatkozott, hogy az ajánlati dokumentációban átvett flopin csak minimum 2 referenciamunka elõírása szerepelt. Ezt a flopit kérelmezõ nem bocsátotta a Döntõbizottság rendelkezésére.
<br>A Döntõbizottság megvizsgálta a kinyomtatott ajánlati dokumentációt és ajánlatkérõ házipéldányával becsatolt flopit és megállapította, hogy az ajánlati dokumentáció és a flopi tartalma egymástól nem tér el, azaz minimum 3 referenciamunka elõírása szerepel mindkettõben.
<br>A Döntõbizottság álláspontja szerint a kérelmezõ védekezése e körben nem kielégítõ, hiszen rendelkezésére állt az ajánlati dokumentáció kinyomtatott tartalma, amit - egy ajánlat összeállításánál elvárható gondos eljárás esetén - összevethetett volna a flopi tartalmával. Ezért a Döntõbizottság álláspontja szerint ajánlatkérõ e körben is jogszerûen állapította meg azt, hogy a C.1.4.) pontban elõírt minimum 3 referenciakövetelményt kérelmezõ nem teljesítette, hiszen ajánlatában csak 2 referencia lett bemutatva. Az elõzõekre tekintettel a Döntõbizottság álláspontja szerint ajánlatkérõ jogszerûen nyilvánította e körben is kérelmezõ ajánlatát érvénytelennek.
<br>Az elõzõekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította, és a h) pont szerint - tekintettel arra, hogy jogszabálysértés megállapítására nem került sor - rendelkezett a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 11.
<br>
<br>Dr. Szaller Ottó s. k.,	 Beckné Erdei Beáta s. k.,
<br>közbeszerzési biztos	közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br><br></body></html>