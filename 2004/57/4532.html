<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (4532/2004)
</h2>
<br>
<br>3.Kf.27.325/2003/2.
<br>
<br>A Fõvárosi Ítélõtábla dr. Lovász Éva ügyvéd (6721 Szeged, Szilágyi u. 2.) által képviselt ÉPBER Építõipari Beruházási Szervezõ Rt. (1056 Budapest, Belgrád rkp. 3-4.) felperesnek a dr. Szaller Ottó jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indított perében a Fõvárosi Bíróság 2003. március 25-én kelt 25.K.33.616/2002/2. számú ítélete ellen a felperes által 3. sorszám alatt elõterjesztett fellebbezése folytán meghozta a következõ
<br>
<br>VÉGZÉST:
<br>
<br>A Fõvárosi Ítélõtábla az igazolási kérelmet elutasítja, a fellebbezést hivatalból elutasítja.
<br>A végzés ellen fellebbezésnek helye nincs.
<br>
<br>INDOKOLÁS
<br>
<br>A felperes a 2003. április 8-án kézbesített elsõfokú ítélet ellen jogi képviselõje útján 2003. április 24-én terjesztett elõ fellebbezést. A késedelem miatt igazolási kérelemmel élt, amelyben elõadta, hogy a jogi képviselõ részére a felperes csak 2003. április 22. napján adott utasítást telefaxon a fellebbezés benyújtására, amelyet 2003. április 24-én meg is tett. Csatolta a felperesi utasítást, melybõl megállapíthatóan a felperes 2003. április 15-én kapta meg jogi képviselõjétõl az ítéletet.
<br>A polgári perrendtartásról szóló 1952. évi III. törvény (továbbiakban: Pp.) 234. § (1) bekezdés alapján a fellebbezés határ ideje a határozat közlésétõl számított 15 nap. A közbeszerzésrõl szóló 1995. évi XL. törvény 92. §-a azonban ettõl eltérõen a fellebbezés határidejét a határozat közlésétõl számított 8 napban állapítja meg.
<br>A felperes számára a fellebbezésre nyitva álló határidõ 2003. április 16. napján járt le, ezért a fellebbezés nyilvánvalóan elkésett.
<br>A felperes által elõterjesztett igazolási kérelmet a másodfokú bíróság a Pp. 109. § (1) bekezdése alapján vizsgálta.
<br>Az igazolási kérelem nem alapos.
<br>A Pp. 107. § (1)-(3) bekezdése szerint az igazolási kérelmet 15 napon belül lehet elõterjeszteni. Az igazolási kérelemben elõ kell adni a mulasztás okát és azokat a körülményeket, melyek a mulasztás vétlenségét valószínûvé teszik. Az igazolási kérelem elõterjesztésével együtt pótolni kell az elmulasztott cselekményt is.
<br>A Pp. 97. §-a alapján az ítélet kézbesítése a felperes jogi képviselõjének megtörtént, aki a jogszabályi rendelkezések szerinti, az általánostól eltérõ, rövidebb fellebbezési határidõt ismerte. A felperessel való konzultációra és annak eldöntésére, hogy az elsõfokú ítélet ellen fellebbezéssel él-e, 8 nap állt rendelkezésre. A felperes jogi képviselõjének igazolási kérelme csak saját mulasztásának kimentését célozta, az a felperes mulasztásának kimentésére nem alkalmas és a jogi képviselõ mulasztását is csak részben indokolja. Annak indokát az igazolási kérelem nem tartalmazza, hogy a féllel az egyeztetés megfelelõ idõben miért nem történt meg, és ehhez képest mely okból késlekedett két napot a 2003. április 22-i felperesi utasítást követõen a jogi képviselõ a fellebbezés postára adásával. Ezért a mulasztás vétlenségét a kérelem nem valószínûsítette.
<br>A Pp. 237. §-a szerint ha a fellebbezés elkésett vagy olyan határozat ellen irányul, amely ellen a fellebbezõ nem élhet fellebbezéssel, továbbá ha a fél a fellebbezést a felhívás ellenére nem vagy hiányosan adja be, az elsõfokú bíróság a fellebbezést hivatalból elutasítja.
<br>Mivel a Fõvárosi Ítélõtábla a Pp. 109. § (1) bekezdése alapján az igazolási kérelmet elutasította, a Pp. 237. §-a alapján az elkésetten elõterjesztett fellebbezést hivatalból elutasította.
<br>
<br>Budapest, 2004. január 21.
<br>
<br>Dr. Sára Katalin s. k., Dr. Páldy Zsuzsanna s. k.,
<br>a tanács elnöke, elõadó bíró
<br>
<br>Dr. Matheidesz Ilona s. k.,
<br>bíró
<br><br></body></html>