<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (4535/2004)
</h2>
<br>Ikt.sz.: 3.Kf.27.119/2003/3.
<br>
<br>A Fõvárosi Ítélõtábla a Kanyó Gábor ügyvezetõ által képviselt ArtMED Kft. (1024 Budapest, Keleti Károly u. 23.) felperesnek a dr. Szaller Ottó jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2003. január 23-án kelt 25.K.32.181/2002/5. számú ítélete ellen az alperes által 7. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 30 000 (harmincezer) forint elsõ és másodfokú perköltséget.
<br>Kötelezi a felperest, hogy fizessen meg a magyar államnak - az illetékhivatal külön felhívására - 10 000 (tízezer) forint kereseti és 24 000 (huszonnégyezer) forint fellebbezési illetéket.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>Jász-Nagykun-Szolnok Megye Önkormányzata mint ajánlatkérõ nyílt közbeszerzési eljárás megindítására ajánlati felhívást tett közzé a Közbeszerzési Értesítõ 2002. május 22-i számában a Jász-Nagykun-Szolnok Megye Önkormányzata Hetényi Géza Kórház-Rendelõintézet bõvítéses rekonstrukció II. ütemhez kapcsolódó, a kórház jelenleg meglévõ gép-mûszer parkjához illeszkedõ gépek, mûszerek beszerzése, beszerelése és üzembe helyezése tárgyában.
<br>A felperes 2002. június 21-én jogorvoslati kérelmet terjesztett elõ az alperesnél az ajánlatkérõ eljárása ellen. Ezt követõen az ajánlatkérõ 2002. június 26-án - az ajánlattételi határidõ lejártát megelõzõen - tájékoztatta az alperest arról, hogy a felperes által sérelmezett ajánlati felhívást visszavonta, amelyet a Közbeszerzési Értesítõ 2002. július 3-i számában közzétettek.
<br>Az alperes D.360/8/2002. számú határozatával a jogorvoslati kérelmet elutasította. Megállapította, hogy a felmerült költségeket a felek maguk viselik. Indokolásában hivatkozott a közbeszerzésekrõl szóló 1995. évi XL. törvény (a továbbiakban: Kbt.) 79. § (1) bekezdése folytán alkalmazandó államigazgatási eljárás általános szabályairól szóló 1957. évi IV. törvény (a továbbiakban: Áe.) 7. § (1) bekezdésére és kifejtette, hogy a közigazgatási szerv hatáskörét és illetékességét az eljárás bármely szakaszában hivatalból köteles vizsgálni. Utalt a Kbt. 48. § (2) bekezdésére, amely lehetõséget ad az ajánlati felhívásnak az ajánlattételi határidõ lejártáig történõ - hirdetményben közzéteendõ - visszavonására. Az ajánlati felhívás visszavonásával nincs ajánlatkérõi döntés sem, amelynek jogszerûségét vizsgálni lehet. Mivel a Kbt. 19. § (1) bekezdése az alperes hatáskörébe a közbeszerzési eljárásokkal kapcsolatos jogsértõ vagy vitás ügyek miatti jogorvoslatok intézését utalja, a felhívás visszavonásával a közbeszerzési eljárás megszûnt, így a jogorvoslati eljárás sem folytatható le, az alperes hatásköre hiánya megállapításának van helye. A költségek viselésérõl a Kbt. 88. § (1) bekezdésének h) pontja alapján rendelkezett.
<br>A határozatnak a költségviselésre vonatkozó rendelkezése ellen a felperes terjesztett elõ keresetet és kérte a határozat megváltoztatását. Álláspontja szerint a határozat sérti az Áe. 2. § (1) és (2) bekezdését. Sérelmezte, hogy az alperes döntésével az igazgatási szolgáltatási díjat ráterhelte annak ellenére, hogy nem tekinthetõ alaptalan kérelmet elõterjesztõnek. A jogorvoslati kérelem elõterjesztésekor a jogsértés megállapítható lett volna, annak idõpontjában az alperes még hatáskörrel rendelkezett, ennek késõbbi megszûnése nem eredményezhet a felperesre hátrányos következményeket.
<br>Az elsõfokú bíróság a felperes keresetének helyt adott, és az alperes határozatának a költségviselésre vonatkozó rendelkezését akként változtatta meg, hogy megállapította: a felperes részére 150 000 Ft igazgatási szolgáltatási díj visszatérítésének van helye. Indokolásában kifejtette, hogy az alperes hatáskörének hiányára alapított döntése azt jelentette, hogy a jogorvoslati kérelmet érdemben nem bírálta el, így nem döntött az ajánlati felhívás jogsértõ voltáról sem. A Kbt. 88. § (1) bekezdésének h) pontja nem általában az alaptalan kérelemrõl tartalmaz rendelkezést, hanem csak akkor rendeli alkalmazni, ha a jogorvoslati kérelem azért alaptalan, mert nem volt jogsértés. A jelen esetben a jogorvoslati kérelem elbírálásának eljárásjogi akadálya volt, sem a jogsértés ténye, sem annak hiánya nem került megállapításra, ezért nem alkalmazható a Kbt. fenti rendelkezése, a felperes nem kötelezhetõ a költségek viselésére.
<br>Az elsõfokú bíróság ítélete ellen az alperes terjesztett elõ fellebbezést annak megváltoztatása és a felperes keresetének elutasítása, valamint perköltség megállapítása érdekében. Álláspontja szerint az elsõfokú bíróság a nélkül határozott az igazgatási szolgáltatási díj visszafizetésérõl, hogy arra a Kbt. vagy az Áe. szabályai alapján jogszerû lehetõsége lett volna. Határozatában foglalt érvelését kiegészítette az Áe. 89. § (1) bekezdésére hivatkozással a Kbt. 80. § (2) bekezdésével. Álláspontja szerint a jogilag releváns tény az, hogy a jogorvoslati kérelem alapján az eljárás megindult, abban az alperes hatáskörének hiányát megállapító, tehát érdemi döntést hozott, ennek alapján a jogsértés nem került megállapításra, és nincs olyan törvényi rendelkezés, amely alapot adna az eljárás költségei alóli mentesítésre. A helyes értelmezés szerint jogsértés megállapítása hiányában a kérelmet elõterjesztõ félnek kell viselnie az igazgatási szolgáltatási díjat. Nem fogadta el az elsõfokú bíróság érvelését az okból sem, mert ezzel a döntésével a bíróság az alperest félként kezelve, lényegében õt kötelezte a költségek viselésére.
<br>A felperes ellenkérelmet nem terjesztett elõ.
<br>A fellebbezés alapos.
<br>Az elsõfokú bíróság a teljeskörûen felderített tényállásból téves jogi következtetést vont le, amelyet a másodfokú bíróság az alábbiak miatt nem osztott.
<br>A Kbt. jogorvoslati eljárást szabályozó rendelkezései szerint a Kbt. 79. § (1) bekezdése értelmében az alperes eljárására - ha e törvény másként nem rendelkezik, az Áe. rendelkezéseit kell alkalmazni.
<br>A Kbt. 79. § (2) bekezdése szerint az eljárás kérelemre vagy hivatalból indul.
<br>A Kbt. 80. § (2) bekezdése értelmében az alperes kérelemre indult eljárásáért - az eljárás megindításakor - 150 000 Ft igazgatási szolgáltatási díjat kell fizetni. Ennek hiánypótlási felhívást követõen történõ elmulasztása a kérelem elutasítását vonja maga után a 80. § (3) és (4) bekezdése értelmében, amely határozat ellen a 89-93. § szerinti jogorvoslatnak van helye.
<br>A Kbt. 81. § (1) bekezdése szerint az alperes a jogorvoslati eljárást a 80. § (1) bekezdésében foglaltakat hiánytalanul teljesítõ kérelem alapján annak érkezése napján indítja meg.
<br>E rendelkezésekbõl következõen, míg a hiányokat nem teljesítõ kérelem ez okból történõ, nem érdemi vizsgálaton alapuló elutasítása esetén a Kbt. speciális rendelkezései biztosítják a bírói felülvizsgálat lehetõségét, a hiánytalan kérelem következménye a jogorvoslati eljárás megindítása, amely egyben az alperes érdemi eljárását is jelenti. Ekkor nyílik meg az eljáró hatóság számára a közbeszerzési eljáráshoz kapcsolódó, a jogorvoslati kérelem elbírálását célzó valamennyi intézkedés megtételének lehetõsége, egyben kötelezettsége. Az eljárást a Kbt. 88. §-ában szabályozott jogkövetkezmények valamelyikének alkalmazása zárja le.
<br>Az ajánlati felhívás visszavonása a Kbt. 88. § (1) bekezdés a) pontja alapján az alaptalan kérelem elutasítását eredményezte. Külön jogszabályi rendelkezés hiányában a Kbt. 88. § (1) bekezdés a) pontja alkalmazása mellett - ez esetben is - a 88. § (1) bekezdés h) pontja szerint kell marasztalni az - ily módon - alaptalan kérelmet elõterjesztõt az igazgatási szolgáltatási díj viselésében.
<br>A Kbt. 25. §-a értelmében a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi. Az Áe. rendelkezései csak mögöttes szabályként érvényesülnek a közbeszerzési eljárásban. A Kbt. 25. § és a Kbt. 79. § (1) bekezdésében foglalt rendelkezés összevetésébõl - a fentiekben kifejtettekre figyelemmel - megállapítható, hogy eltérõ rendelkezés hiányában az Áe. 89. § (1) bekezdés szerint, az államot terhelõ költségviselésre vonatkozó rendelkezés alkalmazásának nincs helye.
<br>Mindezek alapján a Fõvárosi Ítélõtábla az elsõfokú bíróság ítéletét a polgári perrendtartásról szóló 1952. évi III. törvény (a továbbiakban: Pp.) 253. § (2) bekezdése alapján megváltoztatta, és a felperes keresetét elutasította.
<br>A pervesztes felperest kötelezte a Pp. 78. § (1), (2) és Pp. 79. § (1) bekezdése értelmében az alperesnek járó elsõ és másodfokú eljárásban felmerült együttes perköltség megtérítésére.
<br>A fellebbezés sikerre vezetett, és ezért a felperes a Pp. 78. § (1), (2) és a 79. § (1) bekezdése, valamint a költségmentességrõl szóló 6/1986. (VI. 26.) IM rendelet 13. § (2) bekezdése alapján köteles az illetékfeljegyzési jog folytán le nem rótt kereseti és fellebbezési illeték viselésére, figyelemmel az illetékekrõl szóló 1990. évi XCIII. törvény 39. § (3) bekezdés c) pontja, a 43. § (3) bekezdése, a 46. § (1) bekezdés rendelkezéseire.
<br>
<br>Budapest, 2004. február 25.
<br>
<br>Dr. Sára Katalin s. k., Dr. Páldy Zsuzsanna s. k.,
<br>a tanács elnöke elõadó bíró
<br>
<br>Dr. Szõke Mária s. k.,
<br>bíró
<br><br></body></html>