<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4528/2004)
</h2>
<br>1024 Budapest, Margit krt. 85.
<br>Ikt.sz.: D.156/9/2004.
<br>
<br>Tárgy: a Döntõbizottság elnöke által kezdeményezett jogorvoslati eljárás Bodajk Nagyközség Önkormányzata közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: a bizottság elnöke) által Bodajk Nagyközség Önkormányzata (8053 Bodajk, Petõfi S. u. 60., képviseli: dr. Mezeiné dr. Nyitrai Beáta, 1054 Budapest, Alkotmány u. 4., I. em. 2., a továbbiakban: ajánlatkérõ) "Bodajk, Fehérvári u. 12. szám alatt épülõ nyugdíjasház kiegészítõ építési beruházása" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 26. § (1) bekezdés második fordulatára tekintettel a Kbt. 70. § (2) bekezdés, valamint a 71/B. § (1) bekezdését, ezért ajánlatkérõ a Kbt. 70. § (2) bekezdésére alapított közbeszerzési eljárást indító és azt követõ döntéseit megsemmisíti, valamint ajánlatkérõt 1 000 000 Ft, azaz egymillió forint pénzbírság megfizetésére kötelezi.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozatai alapján az alábbi tényállást állapította meg.
<br>Bodajk Nagyközség Önkormányzata 2002. május 8-án ajánlati felhívást tett közzé közbeszerzési eljárás lefolytatására a község területén megvalósuló 60 férõhelyes nyugdíjasház kivitelezési munkáinak megvalósítására. A beruházás pénzügyi fedezete a Széchenyi terv pályázata alapján elnyert és a Gazdasági Minisztériummal megkötött támogatási szerzõdésben rögzített összeg, valamint az önkormányzat saját pénzügyi alapja. A közbeszerzési eljárás eredményesen lezárult, a vállalkozási szerzõdést a nyertes ajánlattevõ, a Viadom Rt. és ajánlatkérõ 2002. október 9-én megkötötte.
<br>A szerzõdés szerint - a statikai kiviteli terv kivételével - megrendelõ biztosít valamennyi, a kivitelezéshez szükséges tervet vállalkozó számára, továbbá megrendelõ kötelezettsége:
<br>- tûzivízigény biztosítása, tûzivízhálózat kiépítése,
<br>- közmûfejlesztési hozzájárulások befizetése a beruházás megkezdésétõl számított 3 hónapon belül,
<br>- a közmûvek fogyasztásmérõinek biztosítása,
<br>- a telek kitûzése, egy magassági pont megadása, tereprendezés után az épület kitûzése, épületfeltüntetési vázrajz elkészítése.
<br>A felek a teljesítés határidejét akként határozták meg, hogy az a kivitelezési munkák kezdésétõl számított 260. nap. Az ellenszolgáltatás összege bruttó 216 963 644 Ft volt.
<br>A szerzõdés alapján a munkák elkezdõdtek, majd 2002 õszén az újonnan megválasztott képviselõ-testület és polgármester a beruházást felülvizsgálta, melynek eredményeképpen megállapították, hogy a vállalkozási szerzõdés nem tartalmazza a létesítmény üzembe helyezéséhez szükséges valamennyi munkarészt. 2002. november 28-án 239/2002. számú határozatával az önkormányzat képviselõ-testülete döntött arról, hogy a nyugdíjasház kiegészítõ építési beruházási munkáira a Kbt. 70. § (2) bekezdés a), b) pontjai szerinti közbeszerzési eljárást indít.
<br>Ezen elõzményeket követõen ajánlatkérõ a ZALABER Kft. bevonásával 2004. március 2-án indított közbeszerzési eljárást a fenti jogalap alapján. Az ajánlati felhívást a Viadom Rt. részére küldte meg.
<br>Az ajánlati felhívás szerint a beszerzés tárgyát és mennyiségét a felhívás mellékletét képezõ árazatlan tételes költségvetés tartalmazza.
<br>Ajánlatkérõ a teljesítés határidejét 2004. április 30-ban írta elõ.
<br>Az ajánlattételi határidõre, 2004. március 9-re - mely egyben az elsõ tárgyalás idõpontja is - írásbeli ajánlatot kért, amelyben a tételes költségvetési kiírás beárazását kérte.
<br>A szerzõdés teljesítésére való alkalmasság vizsgálatára nem kért adatokat, jelezte, hogy a nyílt eljárásban csatolt dokumentumokat veszi figyelembe.
<br>A felhívás 9. c) pontjában az ajánlat elbírálásával összefüggésben a következõ elõírást tette: "A tárgyalások során ajánlatkérõ az eredeti vállalkozási szerzõdés feltételrendszerét figyelembe véve a szerzõdés mellékletét képezõ, tételes, árazott költségvetésben rögzített paramétereket alapul véve kíván megállapodni."
<br>Az ajánlati felhívás nem tartalmazta sem az eredményhirdetés, sem a szerzõdés megkötésének idõpontját.
<br>A tételes költségvetési kiírásból a beszerzés tárgyára, mennyiségére vonatkozóan megállapítható, hogy a jelen közbeszerzési eljárás tárgya részben a már elkészült munkák, részben a tûzivíztároló pótmunkái, részben pedig egyéb tervezési és kivitelezési munka. Az elvégzendõ mûszaki feladatok között van a komplett légtechnika kivitelezése, út és támfal, valamint kerítés építése, külsõ közmûépítés, konyhatechnológia berendezése és bútorzata.
<br>Ajánlatkérõ a korábbi nyílt közbeszerzési eljárás nyertes ajánlattevõjének megküldött felhívással egyidejûleg tájékoztatta a Döntõbizottság elnökét, hogy a Kbt. 70. § (2) bekezdés a) és b) pontjai alapján hirdetmény közzététele nélküli tárgyalásos közbeszerzési eljárást folytat le Bodajk, Fehérvári u. 12. szám alatt épülõ nyugdíjasház kiegészítõ építési beruházására. Ajánlatkérõ az eljárásfajta választását a következõkkel indokolta:
<br>Bodajk Nagyközség Önkormányzata 2002-ben nyílt közbeszerzési eljárást folytatott a község területén megvalósuló 60 férõhelyes nyugdíjasház kivitelezési munkáinak megvalósítására. A közbeszerzési eljárás eredményesen lezárult, a vállalkozási szerzõdést a nyertes ajánlattevõ Viadom Rt. és az elõzõ önkormányzati vezetés 2002. október 9-én megkötötte.
<br>A vállalkozási szerzõdés alapján a kivitelezési munkák megkezdõdtek.
<br>2002 õszén az újonnan megválasztott képviselõ-testület és polgármester a beruházást felülvizsgálta, melynek eredményeképpen megállapította, hogy a vállalkozási szerzõdés nem tartalmazza a létesítmény üzembe helyezéséhez szükséges valamennyi munkarészt. A létesítmény üzembe helyezéséhez további kivitelezési munkák, kiegészítõ építési beruházás vált szükségessé, mely az eredeti vállalkozási szerzõdéstõl csak részben különíthetõ el, de feltétlenül szükséges a szerzõdés teljesítéséhez, a létesítmény üzembe helyezéséhez.
<br>A Döntõbizottság elnöke 2004. március 12-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a beszerzés tárgyát képezõ munkák nem ismertek. A felhívás is ellentétes a hatályos Kbt. rendelkezéseivel, nem tartalmazza a szerzõdés teljesítésére alkalmassá, illetve az alkalmatlanná minõsítés szempontjait, az elbírálás szempontját és az eredményhirdetés, valamint a szerzõdéskötés idõpontját.
<br>Mindezek alapján indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Az ajánlati felhívással kapcsolatosan elõadta, hogy a szerzõdés teljesítésére való alkalmasságot a jelen eljárásban nem tartották szükségesnek megvizsgálni, mivel ezen közbeszerzési eljárást a korábbi eljárásban nyertes részvételével kívánták lefolytatni, akinek a vizsgálata korábban megtörtént, az azóta eltelt idõszak alatt a feltételek nem változtak. Más vállalkozóval csak aránytalan nehézségek árán lehetne a beszerzés tárgyát megvalósítani. A jelen beszerzés értéke nem haladja meg a korábbi közbeszerzés értékének 50%-át.
<br>Az elbírálás szempontjaira a felhívás 9. c) pontja tartalmazza az ajánlatkérõ elõírásait. Álláspontja szerint az itt meghatározott kritériumok alapján az elsõ tárgyalásra benyújtott ajánlat elbírálható volt.
<br>Ajánlatkérõ megítélése szerint a legalacsonyabb összegû ajánlatot fogadta el - a piacon jelenleg elfogadott árképzési metodikának is megfelelõen -, hiszen a nyílt közbeszerzési eljárás áraihoz igazodó árajánlatot nyújtott be ajánlattevõ.
<br>Ajánlatkérõ írásbeli és a tárgyaláson tett szóbeli nyilatkozatában kiegészítette a tájékoztatójában foglaltakat.
<br>Az egyes kiegészítõ munkák elvégzésének szükségességét a költségvetési fõösszesítõben szereplõ csoportosítás mentén az alábbiak szerint indokolta:
<br>A már elkészült pótmunkák körében az alapozás, szerkezet építés, valamint az építõmesteri munkák az építkezés során váltak szükségessé és el is készültek.
<br>A gépészetet illetõen egyedi vízmérõórák beszerelése képezte a kiegészítõ beszerzés tárgyát. A légtechnikát illetõen ajánlatkérõ elõadta, hogy azért vált szükségessé, mert az eredeti tervek szerint nem volt biztosítva a belsõ terû helyiségek - 40 apartman fürdõszobái és vécéi - szellõztetése semmilyen formában. Itt valójában szellõzõrendszerek beépítésérõl volt szó, ami szintén elkészült a megadott összegben elszámolva.
<br>A fõösszesítõ szerint a befejezéshez szükséges pótmunkák között került felsorolásra az út- és támfalépítés. A támfalépítésre azért volt szükség, mert az építkezés során 5 m körüli szintkülönbség alakult ki a telekhatáron. Korábban tervezési hiba miatt nem észlelte az ajánlatkérõ, hogy a létesítmény telke, valamint a terep felsõ szintjén levõ épületek védelmében szükséges a támfal megépítése, enélkül a szerzõdést nem lehet teljesíteni. Az útépítéssel kapcsolatosan ajánlatkérõ elõadta, hogy a tûzoltóság igényelte a nyílt közbeszerzési eljárás alapján megkötött szerzõdésben szereplõ útburkolat (murvaterítés) helyett burkolt út készítését.
<br>A külsõ közmû nem képezte az eredeti szerzõdés tárgyát. A szerzõdés megkötésekor ajánlatkérõ úgy tervezte, hogy e munkát külön rendeli majd meg, de erre nem került sor, viszont a nyugdíjasház üzembe helyezéséhez ezek szükségesek.
<br>A kerítést illetõen elõadta, hogy az nem volt része az eredeti tervnek. A konyhatechnológia vonatkozásában csak a csatlakozási pontok kiépítése képezte a nyílt eljárásban az ajánlatkérés tárgyát.
<br>A fõösszesítõben szereplõ tervezési pótmunka tartalmazza azokat a tervezési munkákat, amelyek az eredeti tervek hiányossága miatt menet közben váltak szükségessé, és valójában már a korábban hivatkozott pótmunkák tervezési feltételét teremtették meg. Ezek is elkészültek a mai napig.
<br>A fõösszesítõben az öregek otthona címszó alatt feltüntetett tervezõi elõirányzat és kivitelezési elõirányzat nem tartozik a jelen közbeszerzési eljárás tárgyához, tévedésbõl került itt megjelölésre, mert ajánlatot nem kértek rá.
<br>A tûzivíztároló kivitelezésére vonatkozó ajánlatkérést az indokolta, hogy az eredeti terv szerint a tûzivízellátás biztosítására más megoldás volt meghatározva, mint ami jelenleg szükséges. Idõközben megoldódott a terület vezetékes tûzivízellátása, ezért tûzivíztározóra nem lesz szükség, ellenben a vezetékes tûzi vízellátás biztosítása érdekében bizonyos munkák szükségesek. Egyébként ez a munka is már teljesült.
<br>Álláspontja szerint az elõzõekben részletezett valamennyi tétel a korábbi közbeszerzési eljárás hiányosságai miatt merült fel, amelyek nélkül a szerzõdés nem lenne teljesíthetõ.
<br>2004. március 9-én sor került az ajánlat bontására, egyúttal az elsõ tárgyalásra is. Az itt felvett jegyzõkönyv tanúsága szerint az ajánlatkérõ bizottsága az ajánlat elfogadását javasolta a képviselõ-testület számára. A képviselõ-testület 38/2004. (III. 9.) szám alatt meghozta az eljárást lezáró döntését, mely szerint a szerzõdés megkötésére a polgármestert "azonnali" határidõvel felhatalmazta. A benyújtott ajánlat szerint a kiegészítõ munkák ellenértéke nettó 58 585 005 Ft. A szerzõdés megkötésére - a Döntõbizottság eljárására tekintettel - nem került sor.
<br>A Döntõbizottság a közbeszerzési eljárásban keletkezett iratok, ajánlatkérõ nyilatkozatai alapján megállapította, hogy az ajánlatkérõ közbeszerzési eljárása ellen kezdeményezett jogorvoslati eljárás megalapozott.
<br>A Kbt. 26. § (1) bekezdés szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás ezen megengedõ szabályait a Kbt. 70. §-a tartalmazza.
<br>Ajánlatkérõ a közbeszerzési eljárását a Kbt. 70. § (2) bekezdésére alapította, mely szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy
<br>a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és
<br>b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy
<br>c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.
<br>A Döntõbizottság vizsgálta, hogy ezen törvényi feltételek jelen közbeszerzési eljárásban megvalósulnak-e.
<br>A költségvetési fõösszesítõ feladatcsoportokra lebontva tartalmazza a kiegészítõ munkákat. A Döntõbizottság minden egyes tételcsoportra megvizsgálta, hogy az abban megjelölt feladatok az ajánlatkérõ számára elõre láthatóak voltak-e, illetve feltétlenül szükségesek-e az eredeti szerzõdés teljesítéséhez.
<br>A már elkészült pótmunkák körében a Döntõbizottság elfogadta az alapozás, szerkezetépítés és építési mesteri munkák, valamint a gépészeti szerelési, villanyszerelési és légtechnikai munkák vonatkozásában az ajánlatkérõ indoklását. Az itt megjelölt feladatok kétségtelenül az eredeti szerzõdés teljesítéséhez szükségesek, többnyire tervezési hiányosságok miatt nem voltak korábban láthatók és ezen munkák - figyelembe véve a technológiai sorrendet is - egymástól el nem választhatók.
<br>A befejezéshez szükséges pótmunkák körében az út- és támfalfelépítéssel összefüggésben a Döntõbizottság megállapította, hogy az ajánlatkérõ elõre nem látható módon szembesült azzal a helyzettel, hogy részben terepadottságok miatt, részben a tûzoltóhatóság által elõírt követelmények miatt az eredeti szerzõdés teljesüléséhez a kiegészítõ beruházás elvégzése szükséges.
<br>Ugyanakkor a külsõ közmût illetõen a Döntõbizottság nem fogadta el az ajánlatkérõ indokait. Az eredeti vállalkozási szerzõdés 10.4. pontjában az ajánlatkérõ ugyanis a megrendelõ, tehát saját feladata között szerepeltette a közmûfejlesztéseket egészen a mérõórák biztosításáig. Ezzel jelezte, hogy tisztában van az elvégzendõ munka szükségességével, de azt nem a vállalkozóval kívánja elvégeztetni, hanem valamilyen formában maga tervezi a munkák elvégeztetését. Ebben a vonatkozásban tehát nem hivatkozhat alappal arra, hogy elõre nem láthatóan merültek fel ebben a körben a kiegészítõ munkák. Hasonló a helyzet a kerítéshez tartozó nyílászárók esetében is. A korábbi nyílt eljárásban az ajánlatkérõ és a nyertes közötti egyeztetések során rögzítésre került, hogy az ajánlat a felhívásnak megfelelõen egyszerû drótkerítést tartalmaz, a kerítés nyílászárói késõbbi megrendelés tárgyát képezik. Ehhez képest a jelen közbeszerzésben magasabb színvonalú (nem egyszerû drótfonatos) kerítés építése képezi a beszerzés tárgyát. Mindebbõl az következik, hogy nem kiegészítõ beruházási munkáról, hanem új beszerzési igényrõl van szó.
<br>A konyhatechnológia, amely szintén a fõösszesítõ ugyanezen csoportjához tartozik, pedig egyáltalán nem képezte a nyílt eljárás tárgyát. Nyilvánvalóan az ajánlatkérõ akkor is tudatában volt annak, hogy a létesítmény üzembe helyezéséhez nem elegendõ a konyha szerkezeti kiépítése a csatlakozási pontokkal, hanem ahhoz késõbb technológiai berendezés is szükséges. A beszerzési igény tehát nem váratlanul, elõre nem láthatóan, hanem mindvégig ismert körülmények miatt merült fel.
<br>A tervezési pótmunkák körében mindazon tervi munkarészek megrendelésére jogszerûen kerül most sor, amelyek valóban a kiegészítõ építési beruházási munka megvalósítását szolgálják. Természetesen nem képezheti a jelen beszerzés tárgyát az a tervezési munka, amely a már korábban részletezett új beszerzési igényekhez (kerítés, konyhatechnológia stb.) kapcsolódik.
<br>A tûzivíztározóval kapcsolatos munkát illetõen a Döntõbizottság elfogadta az ajánlatkérõ indoklását. Miután a létesítmény kivitelezése idején változtak a terület közmû-ellátottsági viszonyai, a nyílt eljárás elõtti idõszakban még nem tervezhették a tûzivízvezetékkel történõ biztosítását. A megváltozottt körülmények között a vezetékes ellátás biztosítása az egyetlen lehetséges megoldás, amely nélkül az eredeti szerzõdés nem teljesíthetõ.
<br>A Döntõbizottság a fenti indokok alapján megállapította, hogy az ajánlatkérõnek a Kbt. 70. § (2) bekezdésére alapított eljárása részben jogsértõ volt.
<br>A Döntõbizottság az elõzõeken túlmenõen vizsgálta az ajánlati felhívás jogszerûségét is.
<br>A Kbt. 71/B. § (1) bekezdése szerint a hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik. Az ajánlati felhívásnak a 71. § (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d) , 3., 4., 8., 9. a)-c) és 11. pontjaiban foglaltakat, továbbá a 34. § (3) bekezdésben foglaltakat, ha az ajánlatkérõ az összességében legelõnyösebb ajánlatot kívánja választani.
<br>A Döntõbizottság megállapította, hogy az ajánlati felhívás a 9. sz. melléklet kötelezõ tartalmi elemei közül nem tartalmazza a 8., valamint a 9. a) , b) és c) pontokban foglaltakat. Ennek alapján a felhívás nem tartalmazza az ajánlattevõ pénzügyi, gazdasági és mûszaki alkalmassága igazolására kért adatokat és tényeket, valamint a jelentkezõ alkalmasságának elbírálása, valamint a szerzõdés teljesítésére alkalmatlanná minõsítésének szempontjait, továbbá az elbírálás szempontját.
<br>A Kbt. 71. § (3) bekezdése értelmében a tárgyalásos eljárásban is irányadóak a nyílt közbeszerzési eljárás szabályai.
<br>A Kbt. 43. § (3) bekezdése szerint az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát, valamint - ha ezt az ajánlatkérõ az ajánlati felhívásban a 33. § (5) bekezdésének figyelembevételével elõírta - az általa a közbeszerzés értékének tíz százalékát meghaladó mértékben igénybe venni kívánt alvállalkozókét. Az erre vonatkozó igazolásokat az ajánlathoz csatolni kell. A 46. §-t a közbeszerzés értékének tíz százalékát meghaladó mértékben igénybe venni kívánt alvállalkozókra kell alkalmazni.
<br>Az ajánlatkérõ a pénzügyi, gazdasági és mûszaki alkalmasság igazolása körében kizárólag a Kbt. 44. § (1), illetve (2) bekezdésében taxatíve felsorolt igazolási módok közül választhat.
<br>A Kbt. 44. § (7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Kbt. 44. § (8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.
<br>A fenti jogszabályi rendelkezésekbõl következõen az ajánlatkérõ köteles meggyõzõdni az ajánlattevõk pénzügyi, gazdasági és mûszaki alkalmasságáról, hiszen a közbeszerzési eljárásban csak a szerzõdés teljesítésére alkalmas ajánlattevõk vehetnek részt.
<br>Az ajánlatok elbírálásának szempontja a Kbt. 34. § (1) és (2) bekezdése alapján a legalacsonyabb összegû ellenszolgáltatás vagy az összességében legelõnyösebb ajánlat szempontja lehet.
<br>Az ajánlatkérõ részérõl az ajánlati felhívás 9. c) pontjában az ajánlat elbírálásával összefüggésben megfogalmazott elõírása pedig nem felel meg a hivatkozott Kbt. 34. § (1) és (2) bekezdésében foglaltaknak.
<br>A Döntõbizottság a fenti indoklásra tekintettel megállapította, hogy az ajánlati felhívás nem felelt meg a Kbt. 71/B. § (1) bekezdésében foglaltaknak, ezért az jogsértõ.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a jogsértést megállapította, az f) pont alapján döntött a bírság kiszabásáról.
<br>A Döntõbizottság a bírság összegének megállapításánál a Kbt. 88. § (5) bekezdésére vonatkozó rendelkezéseit vette figyelembe, mely szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A Döntõbizottság a fenti jogszabályhely figyelembevételével mérlegelési jogkörben eljárva a rendelkezõ részben írt összegû bírság kiszabása mellett határozott. Tekintettel volt arra, hogy a választott jogalap csak részben volt jogsértõ, valamint a beszerzés összege sem indokolta a magasabb összegû bírság megállapítását. Lehetõség volt továbbá a jogsértés reparálására is, figyelemmel arra, hogy a szerzõdéskötés még nem történt meg.
<br>A Döntõbizottság személlyel szembeni bírság kiszabását mellõzte figyelemmel arra, hogy a jogsértõ eljárást lezáró döntést a képviselõ-testület hozta meg, így személyes felelõsség nem volt megállapítható.
<br>A Döntõbizottság az eljárási költségek viselésérõl a Kbt. 88. § (1) bekezdés h) pontja alapján rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 20.
<br>
<br>Dr. Bátorligeti Márta s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br><br></body></html>