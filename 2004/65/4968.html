<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>LEGFELSÕBB BÍRÓSÁG (4968/2004)
</h2>
<br>Kfv.E.37.108/2004/2.
<br>
<br>A Magyar Köztársaság Legfelsõbb Bírósága a dr. Kovács László ügyvéd (5600 Békéscsaba, Andrássy út 7.) által képviselt Szabadkígyós Polgármesteri Hivatal (5712 Szabadkígyós, Kossuth tér 7.) felperesnek a dr. Bankó Ágnes jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt a Fõvárosi Bíróság elõtt 13.K.32.546/2002/19. szám alatt megindult, és a Fõvárosi Ítélõtábla 2003. november 26. napján kelt 3.Kf.27.087/2003/7. számú jogerõs ítéletével befejezett perében - amely perbe a felperes pernyertességének elõmozdítása érdekében a dr. Ürmös Ferenc ügyvéd (6720 Szeged, Oskola u. 25.) által képviselt Struktúra-Bau-Typ Szerkezetépítõ Kft. (5600 Békéscsaba, Andrássy út 49.) beavatkozott - a Fõvárosi Ítélõtábla 3.Kf.27.087/2003/7. számú jogerõs ítélete ellen a felperes által X. sorszám alatt és a felperesi beavatkozó által Y. sorszám alatt benyújtott felülvizsgálati kérelmek elõzetes megvizsgálása során az alulírott napon - tárgyaláson kívül - meghozta az alábbi
<br>
<br>VÉGZÉST: 
<br>
<br>A Legfelsõbb Bíróság a felperes és a felperesi beavatkozó felülvizsgálati kérelmét hivatalból elutasítja.
<br>E végzés ellen további jogorvoslatnak nincs helye.
<br>
<br>INDOKOLÁS
<br>
<br>A Fõvárosi Ítélõtábla 3.Kf.27.087/2003/7. számú jogerõs ítéletével a Fõvárosi Bíróság 13.K.32.546/2002/19. számú ítéletét részben megváltoztatta, és a felperes keresetét teljes egészében elutasította.
<br>Egyebekben az elsõ fokú ítéletet a per fõ tárgya tekintetében helybenhagyta.
<br>A jogerõs ítélet ellen a felperes és a felperesi beavatkozó - azonos tartalommal - felülvizsgálati kérelmet nyújtott be.
<br>A Legfelsõbb Bíróság a felülvizsgálati kérelmek elõzetes vizsgálata alapján megállapította, hogy a felülvizsgálati eljárás lefolytatásának nincs helye, a felülvizsgálati kérelmek ugyanis tartalmilag nem felelnek meg a Pp. 272. § (2) bekezdésében foglaltaknak.
<br>A Pp. 270. § (1) bekezdése értelmében a jogerõs ítélet, vagy az ügy érdemében hozott jogerõs végzés felülvizsgálatát a Legfelsõbb Bíróságtól a (2) bekezdésben meghatározott feltételek fennállása esetében a fél, a beavatkozó, valamint - a rendelkezés reá vonatkozó része tekintetében - az kérheti, akire a határozat rendelkezést tartalmaz.
<br>A (2) bekezdés szerint a felülvizsgálati kérelem akkor terjeszthetõ elõ, ha a felülvizsgálni kért határozat az ügy érdemi elbírálására kihatóan jogszabálysértõ, és 
<br>a) a határozat eltér a Legfelsõbb Bíróság jogegységi határozatától, vagy
<br>b) felülvizsgálata a joggyakorlat egysége, továbbfejlesztése érdekében szükséges, mivel 
<br>ba) a határozattal kapcsolatban elvi jelentõségû jogkérdés merült fel, és a Legfelsõbb Bíróság a jogkérdést illetõen - a Legfelsõbb Bíróság határozatainak hivatalos gyûjteményében közzétett módon - még nem hozott döntést, illetve
<br>bb) a határozat olyan elvi jelentõségû jogkérdést dönt el, amelyre vonatkozóan a Legfelsõbb Bíróság a Legfelsõbb Bíróság határozatainak hivatalos gyûjteményében korábban eltérõ tartalmú elvi határozatot tett közzé.
<br>A felülvizsgálati kérelmekben sem a felperes, sem a felperesi beavatkozó nem jelölte meg azokat a tényeket, amelyek a Pp. 270. §-ában meghatározott feltételek fennállását megalapozzák, ezért a felülvizsgálati kérelem hivatalbóli elutasításának volt helye, a Pp. 273. § (1) bekezdése alapján.
<br>A felperes és a felperesi beavatkozó által benyújtott felülvizsgálati kérelem olyan lényeges tartalmi hiányosságokban szenvedett, amelyek utólag már nem pótolhatók, tekintettel arra a felülvizsgálati eljárásban érvényesülõ speciális szabályra, amely szerint a felülvizsgálati kérelmet utóbb már nem lehet megváltoztatni [Pp. 272. § (2) bekezdés], és amibõl következik az is, hogy tartalmi kérdésben azt kiegészíteni sem lehet.
<br>Minderre tekintettel a Legfelsõbb Bíróság a felülvizsgálati kérelmeket a Pp. 273. § (1) bekezdésének megfelelõen elutasította.
<br>
<br>Budapest, 2004. május 3.
<br>
<br>Dr. Fekete Ildikó s. k.,
<br>bíró
<br><br></body></html>