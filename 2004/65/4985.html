<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4985/2004)
</h2>
<br>1024 Budapest, Margit krt. 85.
<br>Ikt.sz.: D.192/9/2004. 
<br>
<br>Tárgy: a Laguna Tisztítástechnológiai Kft. jogorvoslati kérelme Siófok Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Laguna Tisztítástechnológiai Kft. (8000 Székesfehérvár, Havranek József út 43., a továbbiakban: kérelmezõ) által Siófok Város Önkormányzata (8600 Siófok, Fõ tér 1., képviseli: dr. Bûrös László ügyvéd, 1092 Budapest, Kinizsi u. 21-25., a továbbiakban: ajánlatkérõ) "I. Tisztító-, takarítószerek, és II. Tisztító- és takarítóeszközök"  tárgyú közbeszerzési eljárása ellen indított jogorvoslati eljárást - a jogorvoslati kérelem visszavonására tekintettel - megszünteti.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ a rendelkezõ részben meghatározott tárgyú nyílt eljárás megindítására ajánlati felhívást tett közzé a Közbeszerzési Értesítõ 2003. december 10-én megjelent 50. számában.
<br>A felhívás 3. a) pontjában két termékcsoportot alakított ki. I. termékcsoport a tisztító-, takarítószerek, míg a II. termékcsoport a tisztító-, takarítóeszközök csoportja.
<br>Részajánlattétel megengedett volt a felhívás 3. a) pontjában meghatározott termékcsoportokra, külön-külön az adott termékcsoporton belüli valamennyi tételre és az ott meghatározott teljes mennyiségre.
<br>Ajánlatkérõ a felhívás 13. a) pontjában meghatározta, hogy az ajánlatokat az összességében legelõnyösebb ajánlat kiválasztásának szempontja alapján bírálja el. 
<br>A felhívás 16. g) pontjában biztosította ajánlattevõk számára a hiánypótlás lehetõségét.
<br>Az ajánlattételi határidõre, 2004. január 20-ra két ajánlattevõ kérelmezõ és a Csillám 98 Kft. nyújtott be ajánlatot.
<br>Ajánlatkérõ 2004. január 28-án hiánypótlásra szólította fel ajánlattevõket, egyidejûleg a Csillám Kft.-tõl nyilatkozatot is kért.
<br>Ajánlattevõk a megadott határidõre 2004. február 2-ára a hiányokat pótolták és a Csillám Kft. a kért nyilatkozatokat megadta.
<br>Kérelmezõ 2004. február 16-án írásban kérte ajánlatkérõtõl az ajánlatában szereplõ, I. rész 11. tételére adott nettó és bruttó értékének a módosítását tekintettel arra, hogy ennek a tételnek az egységármegadásánál elírás történt.
<br>Ajánlatkérõ a 2004. február 17-i válaszában közölte, hogy a kért módosítást a közbeszerzésekrõl szóló többször módosított 1995. évi XL. törvény (a továbbiakban: Kbt.) Kbt. 49. § (2) bekezdés alapján nem végezheti el, tekintettel arra, hogy az ajánlatban a kiszerelési egység és annak egységára, összára egyértelmûen rögzítésre került.
<br>Az eredményhirdetésre módosított idõpontban, 2004. március 5-én került sor.
<br>Az eljárásról készült összegzés szerint az eljárás eredménytelen. Ennek indoka, az I. és II. részek tekintetében a Kbt. 60. § (1) bekezdés d) pontja alapján nem érkezett megfelelõ ajánlat.
<br>Az összegzés 2. a) pontja szerint érvényes ajánlatot tett a kérelmezõ a II. rész és a Csillám Kft. az I. rész tekintetében.
<br>Az összegzés 3. pontja szerint pedig a Kbt. 52. § (2) bekezdés d) pontja alapján érvénytelen a kérelmezõ I. részre tett ajánlata, mert a 11. tételre az egységárat tévesen adta meg, ezért erre a részre adott ajánlata nem teljes, és a Csillám 98 Kft. II. részre tett ajánlata, mert a 26. tételre nem tett ajánlatot, így erre a részre adott ajánlata nem teljes körû.
<br>Az összegzést 2004. március 11-én küldte meg ajánlatkérõ az ajánlattevõknek.
<br>Kérelmezõ 2004. március 26-án nyújtott be jogorvoslati kérelmet, melyben kérte a Döntõbizottságot, kötelezze ajánlatkérõt a részajánlatok eredményeinek kihirdetésére, és az eljárást lezáró döntés megváltoztatására, valamint hívja fel ajánlatkérõ figyelmét a szerzõdéskötési kötelezettség betartására.
<br>Indoklásul elõadta, hogy álláspontja szerint az eljárás nem lehetett eredménytelen, hiszen a 2004. március 5-i eredményhirdetésen ajánlatkérõ szóban közölte részletes indoklás mellõzésével az eljárás eredménytelenségét, hivatkozva az ajánlatok érvénytelenségére.
<br>Az összegzést kérelmezõ 2004. március 16-án vette kézhez, melynek 2. a) pontja szerint az ajánlattevõket alkalmasnak találta a szerzõdés teljesítésére, azokat nem zárta ki az eljárásból és a II. rész tekintetében kérelmezõ ajánlata, míg az I. rész tekintetében a Csillám Kft. ajánlata érvényes volt.
<br>Ezen túlmenõen kérelmezõ álláspontja szerint a 2004. január 28-án hiánypótlásra felhívó faxlevél törvénysértõ módon túlmutat a Kbt. 43. § (4) bekezdés szerint engedélyezett, pótolható hiányok fogalmán. Kifogásolja, hogy ajánlatkérõ nyilatkozattételre szólította fel ajánlattevõt a tisztító-, takarítószerek és -eszközök tételszám szerinti mennyiségeire vonatkozóan.
<br>Kérelmezõ kifogásolta, hogy ajánlatkérõ nem a Kbt. 43. § (7) bekezdésében írtaknak megfelelõen javította ki a számítási hibákat. Álláspontja szerint a hibajavítás a tartalmi elemek megváltoztatásával járt, amely törvénysértõ.
<br>Kérte továbbá kérelmezõ, hogy a Döntõbizottság vizsgálja meg, hogy az I. részre tett részajánlata, annak 11. tételére tekintettel miért lett érvénytelen.
<br>Ajánlatkérõ érdemi észrevételében kérte a jogorvoslati kérelem elutasítását megalapozatlanság okán. Álláspontja szerint a kérelem a Kbt. 79. § (7) bekezdés alapján elkésett.
<br>Az eredményhirdetésen kérelmezõ jelen volt, ahol tételesen ismertetésre került az eljárásról készült írásos összegzés. Közölték az eredménytelenné nyilvánítás indokát, ismertették az érvénytelen ajánlatokat és az érvénytelenség indokát. Így a vélt jogsértés tudomásra jutásának a napja nem az összegzés kézhez vétele, hanem a március 5-i eredményhirdetés napja. Ezért a március 26-án elõterjesztett jogorvoslati kérelem elkésett.
<br>Álláspontja szerint megalapozatlan a kérelmezõ hivatkozása a Kbt. 62. § (1) bekezdés megsértésére, tekintettel arra, hogy ajánlatkérõ az eljárást a Kbt. 60. § (1) bekezdés d) pontja alapján mindkét rész tekintetében eredménytelennek nyilvánította figyelemmel arra, hogy egyik ajánlattevõ sem tett az ajánlatkérõnek a Kbt. 32. § (2) bekezdése szerint rendelkezésére álló anyagi fedezet mértékére tekintettel megfelelõ ajánlatot.
<br>Kérelmezõ jogorvoslati kérelme a hiánypótlás tartalmának kifogásolásával is elkésett, ugyanis a hiánypótlási felhívást ajánlatkérõ telefax útján, 2004. január 28-án megküldte valamennyi ajánlattevõnek, így annak tartalmát kérelmezõ ebben az idõpontban már megismerte. Jogorvoslatot sem akkor, sem az eredményhirdetést követõ 15 napon belül nem kezdeményezett.
<br>Ajánlatkérõ álláspontja szerint nem sértették meg a Kbt. 43. § (7) bekezdésében foglaltakat. A Csillám Kft. ajánlatában rögzítésre került a kiszerelési egység és az egységár, ebbõl megállapítható volt, hogy nem jól számolta ki a mennyiséget. Esetében számítási hiba kijavítása történt az egységár változtatása nélkül. A javításról a törvényi követelményeknek megfelelõen tájékoztatták az összes ajánlattevõt.
<br>Kérelmezõ az I. részre tett ajánlatában a 11. tétel egységárát nem a kiírt 300 dobozra, hanem 1200 dobozt tartalmazó gyûjtõcsomagra adta meg, ezért ajánlata az összehasonlításra alkalmatlan volt, az azonos tartalmi elemre történõ átalakítás az ajánlat módosítását jelentette volna, ami a Kbt. rendelkezései szerint nem lehetséges. Erre tekintettel érvénytelen kérelmezõ I. részre tett ajánlata.
<br>A kérelmezõ a jogorvoslati eljárás során 2004. május 5-én megtartott tárgyaláson bejelentette, hogy jogorvoslati kérelmét visszavonja.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A Döntõbizottság a Kbt. 88. § (1) bekezdés h) pontjában foglaltak alapján határozott oly módon, hogy a felmerült költségeket a felek maguk viselik.
<br>A jogorvoslatra vonatkozó rendelkezés a Kbt. 89. § (1) bekezdésén alapul. 
<br>
<br>Budapest, 2004. május 6.
<br>
<br>Dr. Bátorligeti Márta s. k.,	Divinyi Péterné s. k.,
<br>közbeszerzési biztos	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>