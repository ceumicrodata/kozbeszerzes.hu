<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5007/2004)
</h2>
<br>1024 Budapest, Margit krt. 85.
<br>Ikt.sz.: D.232/10/2004.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás az ÁPV Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: a Döntõbizottság elnöke) által az Állami Privatizációs és Vagyonkezelõ Rt. (1133 Budapest, Pozsonyi út 56., képviseli: dr. Bodrogi Melánia Ildikó jogtanácsos, a továbbiakban: ajánlatkérõ) "a Dunaferr Rt. privatizációja során további közremûködés a privatizáció lebonyolításában" tárgyú közbeszerzési eljárása ellen hivatalból kezdeményezett jogorvoslati eljárásban megállapította, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 26. § (1) bekezdés második fordulatára tekintettel a Kbt. 70. § (2) bekezdését, ezért ajánlatkérõt 2 000 000 Ft, azaz kettõmillió forint pénzbírság megfizetésére kötelezi.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ, egyéb érdekelt érdemi észrevétele, valamint a tárgyaláson tett nyilatkozatok alapján az alábbi tényállást állapította meg.
<br>Ajánlatkérõ 2003. április 16-án a Közbeszerzési Értesítõ 16. számában tett közzé részvételi felhívást tárgyalásos gyorsított eljárás megindítására, melynek eredményeként ajánlatkérõ megbízási szerzõdést kívánt kötni a Dunaferr Rt. privatizációs folyamata során tanácsadási feladatok ellátása tárgyában. Ajánlatkérõ a beszerzés tárgyát és mennyiségét az alábbiak szerint határozta meg:
<br>
<br>1. Privatizációs koncepcióra javaslat kidolgozása.
<br>
<br>2. Közremûködés a privatizáció lebonyolításában.
<br>Ajánlatkérõ a közbeszerzési eljárást lefolytatta és 2003. július 4-én eredményt hirdetett, a nyertes ajánlattevõ a PricewaterhouseCoopers Gazdasági Tanácsadó Kft. lett. Ajánlatkérõ a szerzõdést a nyertes ajánlattevõvel 2003. július 14-én írta alá. A szerzõdés tartalmazta, hogy a pénzügyminiszter a 8/2003. (IV. 4.) RJGY sz. határozatában elrendelte, hogy ajánlatkérõ igazgatósága a Dunaferr Dunai Vasmû Rt. állami tulajdonú részvénycsomagjának értékesítése érdekében a szükséges intézkedéseket tegye meg, továbbá az értékesítés során gondoskodjon arról, hogy "a befektetõ rendelkezzen a hosszú távú mûködést biztosító technológia mûködtetését, illetõleg felújítását biztosító beruházások megvalósításához szükséges pénzügyi háttérrel és garanciákkal, továbbá vállaljon szerzõdéses kötelezettséget a munkavállalók foglalkoztatására, munkakörülményeik javítására, illetve pénzügyi kötelezettséget a foglalkoztatás kistérségi szintû megoldásának elõsegítésére".
<br>A szerzõdés szerint a tanácsadó feladatát képezi:
<br>
<br>1. A potenciális befektetõk felkutatása, privatizációs koncepcióra javaslat kidolgozása, befektetõi tájékoztatók készítése, pályázati kiírás készítése.
<br>
<br>2. Befektetõi kapcsolattartás és adatszoba-mûködtetés, befektetõi ajánlatok értékelésének elõkészítése, valamint
<br>
<br>3. a privatizációs szerzõdés elõkészítése.
<br>A szerzõdésben a felek a teljesítés határidejét a 3 fázisra lebontottan eltérõ idõpontokban határozták meg. A harmadik, utolsó fázis teljesítési idõpontjaként 2003. december 15-e került megjelölésre. A felek a megbízási díjat 330 000 000 Ft + áfa összegben határozták meg.
<br>Ezen elõzményeket követõen ajánlatkérõ 2004. március 31-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a Kbt. 70. § (2) bekezdése alapján.
<br>Ajánlatkérõ a beszerzés tárgyát és mennyiségét az alábbiak szerint határozta meg:
<br>Közremûködés a privatizáció lebonyolításában a részvényértékesítési és befektetési megállapodásban meghatározott elsõ és második zárás létrejöttének elõsegítése érdekében a következõk szerint:
<br>- az ÁPV Rt. képviseletében megfigyelõként való részvétel, a befektetõ és a Dunaferr Rt.-t finanszírozó bankok (illetve esetleg a Dunaferr Rt.) közötti tárgyalásokon, a tárgyalásokról az ÁPV Rt. részletes tájékoztatása, szükség esetén a tárgyalások támogatásához háttéranyagok, elemzések készítése,
<br>- az aláírás és a zárás közötti idõszakban kapcsolattartás a befektetõvel,
<br>- a zárások lebonyolításának részletes elõkészítése, a zárási események levezetése,
<br>- az ÁPV Rt. és a befektetõ által megkötött részvényértékesítési és -befektetési megállapodáshoz kapcsolódó hosszú távú monitoring- és kontrollingrendszer kialakításában való közremûködés, a befektetõ által az ÁPV Rt. felé benyújtandó rendszeres jelentés kidolgozása, szükség szerint egyéb háttéranyagok és elemzések, kommunikációs anyagok, prezentációk készítése, illetve elkészítésében való közremûködés, továbbá közremûködés a zárásokig esetlegesen felmerülõ kérdések tisztázásában,
<br>- rendelkezésre állás a részvényértékesítési és -befektetési megállapodás teljesítésével kapcsolatban felmerülõ jogi kérdések megválaszolására.
<br>Az ajánlati felhívás szerint a teljesítés határideje: "A privatizáció lebonyolítására vonatkozó teljesítés folyamatos, a teljesítés véghatárideje a privatizációs folyamat lezárása, a részvényértékesítési és -befektetési megállapodásban meghatározott második zárás létrejötte."
<br>Az ajánlati felhívás 12. pontjában ajánlatkérõ az ajánlatok elbírálásának szempontjaként az alábbiakat rögzítette:
<br>"Az ajánlatkérõ a legalacsonyabb összegû ajánlatot fogadja el, mely nem haladhatja meg a Kbt. 70. § (2) bekezdés a) pontjában meghatározott mértéket."
<br>Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, a szerzõdés teljesítésére alkalmassá, illetve alkalmatlanná minõsítés szempontjait. A felhívás szerint az elsõ tárgyalás idõpontja 2004. április 14.
<br>Ajánlatkérõ a Kbt. 70. § (2) bekezdésre alapított eljárásfajta választását azzal indokolta, hogy az ajánlatkérõ a Dunaferr Rt. állami tulajdonú részvényeinek értékesítésére kiírt pályázaton a legjobb ajánlatot tett Donbasz-Duferco nemzetközi konzorciummal 2004. február 25-én megkötötte a részvényértékesítési és -befektetési megállapodást. A megállapodás sajátossága, hogy a vevõk a részvényeken még nem nyertek tulajdonjogot, ehhez még egyéb feltételeknek kell teljesülniük. A feltételek teljesüléséig a részvények még továbbra is állami tulajdonban vannak, és az ahhoz kapcsolódó részvényesi jogokat az ajánlatkérõ gyakorolja. Ebbõl következõen a privatizációs folyamat még nem zárult le, ugyanakkor a tanácsadói feladat a privatizációs szerzõdés aláírásának elõkészítésével befejezõdött. Az ajánlatkérõ és a vevõk között létrejött megállapodásnak további sajátossága az ún. "zárás", mely esemény a részvények tulajdonjoga vevõkre történõ átruházásának elengedhetetlen momentuma, amely jelenti valamennyi tulajdonjog átruházását szolgáló feltétel fennálltának vizsgálatát, illetve a szükséges dokumentumok átadása is ehhez kapcsolódik.
<br>A vevõknek a Dunaferr Rt.-t finanszírozó bankokkal is meg kell állapodniuk. Elõre nem volt ismert, hogy a finanszírozó banki konzorcium milyen feltételeket állít a privatizációs eljárás elé. Az erre vonatkozó banki moratóriumi megállapodás meghosszabbítását a bankok a privatizációs stratégiában a hitelezõi igények érvényesítéséhez kötötték. A banki elvárások alapján a pályázati kiírás szövege a pénzügyi konszolidációs javaslat részeként kiegészült a finanszírozó banki konzorciummal létrejött megállapodás bemutatásával. Ennek alapján szükséges a privatizációs tanácsadó további foglalkoztatása a tárgyban megjelölt feladatok ellátására.
<br>A Döntõbizottság elnöke 2004. április 15-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratok alapján a Kbt. 70. § (2) bekezdésben foglalt feltételek fennállása egyértelmûen nem állapítható meg, ezért indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a Kbt. 70. § (2) bekezdésre alapított eljárása jogszerû. Indoklásként elõadta, hogy a privatizációs tanácsadói feladat a privatizációs szerzõdés elkészítésével és aláírásával befejezõdött, ugyanakkor a Dunaferr Rt.-t finanszírozó bankok utólagosan kinyilvánított elvárása miatt a privatizációs folyamat lezárásának feltételévé vált a hitelezõ bankok és a privatizációs pályázat nyertese, a részvényértékesítési és -befektetési megállapodást vevõként aláíró Donbasz-Duferco nemzetközi konzorcium között a Dunaferr Rt. további finanszírozásáról szóló megállapodás megkötése. Emiatt szükséges a privatizációs tanácsadó további foglalkoztatása, a vevõnek a Dunaferr Rt.-t finanszírozó bankok konzorciumával történõ megegyezése a tranzakció zárásának feltétele, amely egyértelmûen kimeríti a Kbt. 70. § (2) bekezdés szerinti, elõre nem látható körülmény jogi kategóriáját. Ajánlatkérõ hivatkozott arra, hogy a korábbi közbeszerzési eljárás tárgya a tanácsadói feladatok ellátása volt a Dunaferr Dunai Vasmû Rt. állami tulajdonú részvényei értékesítésével kapcsolatban. A nyertes kiválasztására irányuló közbeszerzési eljárás megindításakor a tanácsadói feladatok idõbeli terjedelmének meghatározásakor még nem volt ismert a Dunaferr-csoportot finanszírozó banki konzorciumnak a privatizációval és különösen pedig a privatizációs eljárásban kiválasztandó nyertes pályázóval kapcsolatos álláspontja, így azt sem lehetett elõre látni, hogy a Dunaferr Rt. hitelezõivel tárgyalások folytatására csak a privatizációs szerzõdések megkötése után kerülhet sor. A hitelezõk és a nyertes pályázók közötti megegyezés a tranzakciók lezárásának a feltétele, amely körülmény szintén nem lehetett ismert a szerzõdéskötés idején. A Dunaferr Rt. tanácsadóinak a kiválasztására irányuló közbeszerzési eljárás lezárulásaként a nyertes ajánlattevõvel kötött megbízási szerzõdés szerint a tanácsadói feladatok befejezõdtek a privatizációs szerzõdés aláírásával, azonban a kör
<br>ülmények megváltozása miatt szükséges a privatizációs szerzõdésben foglaltak miatt a tanácsadó által nyújtott szolgáltatások további igénybevétele. Az eljárás tárgyát képezõ szolgáltatások szorosan kapcsolódnak a Dunaferr Rt. privatizációs tanácsadójának kiválasztására irányuló közbeszerzési eljárás mint korábbi eljárás tárgyát képezõ szolgáltatásokhoz. Fennáll a Kbt. 70. § (2) bekezdés a) pontjában foglalt feltétel is, hiszen a beszerzés értéke a korábbi szerzõdés értékének az 50%-át nem éri el, a szolgáltatást pedig nehézség nélkül nem lehet elválasztani a korábbi beszerzéstõl.
<br>Ajánlatkérõ a közbeszerzési eljárást lefolytatta, és a szerzõdést 2004. április 28-án a nyertes ajánlattevõvel megkötötte.
<br>Ajánlatkérõ nyilatkozata szerint a szerzõdéses ár nem haladja meg a 40 M Ft + áfa összeget.
<br>Az egyéb érdekelt érdemi észrevételében egyetértett az ajánlatkérõ által választott eljárás jogalapjával. Álláspontja szerint is a Kbt. 70. § (2) bekezdésben foglalt feltételek fennállnak. A közbeszerzési eljárás tárgyát képezõ szolgáltatások szorosan kapcsolódnak a korábbi eljárás tárgyát képezõ szolgáltatásokhoz.
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy ajánlatkérõ közbeszerzési eljárása ellen hivatalból kezdeményezett jogorvoslati eljárás megalapozott.
<br>A Kbt. 26. § (1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy
<br>a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és
<br>b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy
<br>c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.
<br>Ezen szakasz akkor alkalmazható, ha ajánlatkérõ a korábban kötött szerzõdés idõpontjában nem láthatja elõre, hogy olyan munkák elvégzése is szükségessé válhat, amelyek nélkül az eredeti szerzõdés nem teljesíthetõ, feltéve azonban, hogy a hivatkozott jogszabály a) + b), illetve az a) + c) pontjában foglalt feltételek fennállnak.
<br>A fenti jogszabályhely tehát egyértelmûen akkor alkalmazható, ha a szolgáltatás teljesítésének menetében olyan feladatok elvégzése válik szükségessé, amely nélkül a már megkötött szerzõdés nem lenne teljesíthetõ.
<br>Jelen esetben azonban ajánlatkérõnek a korábban kötött szerzõdése teljesült. Ajánlatkérõ a korábbi közbeszerzési eljárás során megkötött szerzõdésében konkrétan meghatározta a megbízás tárgyát, azaz hogy az igénybe vett tanácsadónak a privatizációs folyamatban milyen feladatokat kell ellátnia. E feladatok utolsó fázisa a szerzõdéses tárgyalások, a privatizációs szerzõdés aláírásának elõkészítése volt. Ennek a teljesítési határidejeként ajánlatkérõ 2003. december 15-ét jelölte meg.
<br>A rendelkezésre álló iratok alapján egyértelmûen megállapítható, hogy a felek között létrejött szerzõdés teljesült, a szerzõdésben foglalt feladatok elvégzése megvalósult. Ezt támasztja alá az a körülmény is, hogy ajánlatkérõ a privatizációs szerzõdést 2004. február 25-én megkötötte a Donbasz-Duferco nemzetközi konzorciummal.
<br>A fentiekbõl következõen a korábbi szerzõdés teljesítéséhez további feladatok nem merültek fel.
<br>A jelen közbeszerzési eljárás tárgyát képezõ feladatok nem a korábbi szerzõdés teljesítéséhez szükségesek, hanem új beszerzési igényként merültek fel. Az új beszerzési igény idõbelileg is teljesen elkülönül a korábban rögzített feladatoktól, hiszen míg a korábban kötött, szerzõdésben megjelölt feladatok teljesítése a privatizációs szerzõdés megkötéséig álltak fenn, úgy jelen közbeszerzési eljárás tárgyaként megjelölt feladatok a megkötött privatizációs szerzõdésben rögzített kondíciók eredményeként keletkeztek.
<br>A fentiek is azt támasztják alá, hogy ajánlatkérõnek teljesen új beszerzési igénye merült fel, amely nem kapcsolódik a korábban megkötött szerzõdés teljesítéséhez.
<br>Az ajánlatkérõ által választott jogalap alkalmazása kizárólag akkor jogszerû, ha az utóbb felmerült beszerzési igények a korábban megkötött szerzõdés teljesítéséhez elengedhetetlenül szükségesek. Ebbõl következõen ajánlatkérõnek a Kbt. 70. § (2) bekezdésre alapított eljárása jogsértõ.
<br>Figyelemmel arra, hogy a jogszabályban megfogalmazott alapfeltétel nem valósul meg, így már nincs is relevanciája annak a körülménynek, hogy a Kbt. 70. § (2) bekezdés a) + b), illetve az a) + c) pontjában foglalt feltételek fennállnak-e.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a fenti indokokra tekintettel a jogsértést megállapította, és az f) pont kötelezõ rendelkezése alapján döntött a bírság kiszabásáról.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A Döntõbizottság a bírság kiszabásánál figyelemmel volt az (5) bekezdésben foglaltakra, arra a körülményre, hogy ajánlatkérõ jogsértõ módon döntött az eljárásfajta választásáról, és a szerzõdés megkötésére tekintettel már nem volt lehetõség a jogsértés reparálhatóságára sem. A Döntõbizottság figyelembe vette, hogy a megkötött szerzõdés a 40 M Ft-ot nem éri el, így ezen körülményekre tekintettel a rendelkezõ részben meghatározott bírságot találta az elkövetett jogsértés súlyával arányban állónak. A becsatolt iratok alapján a Döntõbizottság megállapította, hogy a hirdetmény nélküli tárgyalásos eljárás lefolytatása tárgyában az ügyvezetés mint testületi szerv hozott határozatot. Ebbõl következõen a Döntõbizottság személlyel szemben nem alkalmazott jogkövetkezményt, mert az eljárásfajta választásáért egyszemélyi felelõs nem volt megállapítható.
<br>
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 13.
<br>
<br>Dr. Engler Magdolna s. k., 	Ruthner Oszkár s. k.,
<br>közbeszerzési biztos	   közbeszerzési biztos
<br>
<br>Dr. Varga László s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br><br></body></html>