<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>LEGFELSÕBB BÍRÓSÁG (4965/2004)
</h2>
<br>Kf.IV.37.432/2002/5.
<br>
<br>A Magyar Köztársaság Legfelsõbb Bírósága az Ábrók és Horog Ügyvédi Iroda tagjaként eljáró dr. Horog Anna ügyvéd (Hajdúböszörmény, K-Hatházi u. 14.) által képviselt Elektromert Kft. (Hajdúböszörmény, Baltazár D. u. 10.) felperesnek dr. Csanádi Péter közbeszerzési biztos által képviselt Közbeszerzések Tanácsa Közbeszerzési Döntõbizottság (Budapest II., Margit krt. 85.) alperes ellen közbeszerzési ügyben hozott közigazgatási határozat törvényességének felülvizsgálata iránt a Fõvárosi Bíróságon indított perében, amely perbe az alperes pernyertességének elõmozdítása érdekében a Szabó és Szomor Ügyvédi Iroda (Budapest VI., Bajcsy-Zs. E. u. 55., ügyintézõ: dr. Sz. Szabó Sándor ügyvéd) által képviselt Budapesti Közlekedési Részvénytársaság (Budapest VII., Akácfa u. 15.) beavatkozott, a 2002. február 13-án meghozott 13.K.30.793/20018. számú ítélet ellen a felperes részérõl 9. sorszámon benyújtott fellebbezés folytán meghozta a következõ
<br>
<br>ÍTÉLETET:
<br>
<br>A Legfelsõbb Bíróság az elsõfokú bíróság ítéletét helybenhagyja.
<br>Kötelezi a felperest, hogy fizessen meg az államnak - az illetékhivatal felhívására - 13 500 (azaz tizenháromezer-ötszáz) forint fellebbezési eljárási illetéket és az alperesnek, valamint az alperesi beavatkozónak 15 nap alatt 10 000 (azaz tízezer)-10 000 (azaz tízezer) forint másodfokú költséget.
<br>Az ítélet ellen további fellebbezésnek nincs helye.
<br>
<br>INDOKOLÁS
<br>
<br>Az ajánlatkérõ beavatkozó különbözõ típusú fényforrások beszerzésére a Közbeszerzési Értesítõ 41. számában 2000. október 11-én jelentette meg ajánlati felhívását nyílt eljárás lefolytatására. Az ajánlattételi határidõig a felperes és még három szervezet nyújtott be ajánlatot. A közbeszerzési eljárás eredményhirdetésére 2000. december 22-én került sor, ahol a beavatkozó a felperes részérõl megjelent személlyel is közölte, hogy a felperest a közbeszerzési eljárásban alkalmatlannak minõsítette. A beavatkozó az eljárásról készült összegzést teljes terjedelmében az eredményhirdetésen felolvasta. A felperes által benyújtott pályázat szerint a felperes ügyvezetõ igazgatója Kiss András, telephelyének vezetõje, egyúttal ügyvezetõigazgató-helyettese Kiss Imre volt. A pályázatban a felperes kapcsolatot tartó személyként mind az ügyvezetõ igazgatót, mind pedig az ügyvezetõigazgató-helyettest megjelölte. A felperes a 2000. december 22-én tartott eredményhirdetés ellen 2001. január 15-én jogorvoslati kérelmet nyújtott be.
<br>Az alperes a D.14/15/2001. számú határozatával a jogorvoslati kérelmet elutasította. Az elutasító döntés indoka az volt, hogy a felperes a jogorvoslati kérelmét elkésetten nyújtotta be: a 2001. január 6-ával bezárólagos határidõ helyett azt csak 2001. január 15-én adta postára.
<br>A határozat felülvizsgálata iránt a felperes nyújtott be keresetet, melyben kérte annak hatályon kívül helyezésével az alperes új eljárásra kötelezését. Keresete szerint jogorvoslati kérelme nem késett el, mert képviselõje a döntésrõl csak 2001. január 2-án értesült, a döntést pedig hiteles dokumentumként csak 2001. január 9-én kapta meg az ajánlatkérõtõl. A határidõben benyújtott jogorvoslati kérelme tárgyában ennek megfelelõen az alperes jogsértõ módon nem folytatott le érdemi vizsgálatot.
<br>Az elsõfokú bíróság a felperes keresetét elutasította. Ítéletének indokolása szerint a beavatkozó közölte a felperessel az eredményhirdetésen az eljárásról készült összegzést teljes terjedelmében. Ennek a közlésnek az idõpontja 2000. december 22-e, az a nap, amelyet a jogorvoslati határidõ kezdõ napjának kell tekinteni. Az eredményhirdetésen a felperes részérõl jelen lévõ személy a felperes képviseletében eljárt személyként szerzett tudomást az elhangzottakról. Megállapítható ennél fogva, hogy a felperes jogorvoslati kérelmének elõterjesztésével elkésett, az alperes határozata nem jogszabálysértõ.
<br>Az ítélet ellen a felperes nyújtott be fellebbezést, kérve az elsõfokú bíróság ítéletének megváltoztatásával keresetének megfelelõ döntés meghozatalát. Az alperes és az alperesi beavatkozó fellebbezési ellenkérelmében az elsõfokú bíróság ítéletének helybenhagyását kérték.
<br>A felperes fellebbezése nem alapos.
<br>Helyesen döntött az elsõfokú bíróság, amikor a felperes keresetét elutasította. A közbeszerzésekrõl szóló, a jelen ügyben alkalmazandó 1995. évi XL. törvény (a továbbiakban: Kbt.) 79. §-ának (7) bekezdése szerint a közbeszerzési döntõbizottságnál az eljárást a törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Az idézett rendelkezésnek megfelelõen vizsgálódott az elsõfokú bíróság afelõl, hogy mely idõpont tekinthetõ az esemény tudomásra jutása napjának. A felperes az eljárás során nem hivatkozott olyan elõírásra, ami kötelezõvé tenné az alperesi beavatkozó számára az eredményhirdetésen elhangzottak írásbeli kézbesítésének kötelezettségét. A tudomásra jutás idõpontjának a meghatározásánál nincs is jelentõsége annak, hogy a jogi ténynek írásos vagy szóbeli formában kell-e az érintett tudomására jutnia. Jelen ügyben az nem volt vitás, hogy szóban a tudomásra hozás megtörtént.
<br>A felperes az eljárás során azt is vitatta, hogy nem a képviseletére jogosult személynek hozták a tudomására a kifogásolt döntést. A felperesnek ez az elõadása azért alaptalan, mert pályázatában maga jelölte meg azt a személyt, aki a közbeszerzési eljárásban a kapcsolat tartására jogosult volt. A felperes arra sem hivatkozott az eljárás során, hogy e kapcsolattartási jogosultság idõközben megszûnt volna. A megszûnésnek egyébként is akkor lett volna az ügy elbírálására kihatása, ha e tényt a felperes az eljárás többi résztvevõjével is közli. Jelen ügyben nem a jogi személy törvényes képviseletének kérdésérõl van szó, hanem arról, hogy a törvényes képviselõ meghatározott ügyben képviseleti joggal a pályázatból kitûnõen más személyt is felruházott. Erre az esetre tehát a Ptk. 219-221. §-ait kell alkalmazni.
<br>A jogorvoslati kérelem elkésettségének okából szükségtelen volt vizsgálni a felperesnek az ügy érdemére vonatkozó kifogásait.
<br>A kifejtett indokokra tekintettel a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján helybenhagyta.
<br>A felperes fellebbezése nem vezetett eredményre, ezért a Legfelsõbb Bíróság a Pp. 78. §-ának (1) bekezdése és 83. §-ának (1) bekezdése alapján kötelezte a felperest az alperes és az alperesi beavatkozó fellebbezési költségeinek megtérítésére. Az illeték megfizetésére a felperes az illetékekrõl szóló 1990. évi XCIII. törvény 59. §-ának (1) bekezdése értelmében a 46. §-ból kitûnõ mértékben köteles.
<br>
<br>Budapest, 2004. április 21.
<br>
<br>Dr. Buzinkay Zoltán s. k.,	 Dr. Kovács Ákos s. k.,
<br>tanácselnök	elõadó bíró
<br>
<br>Dr. Darák Péter s. k.,
<br>bíró
<br>
<br>
<br><br></body></html>