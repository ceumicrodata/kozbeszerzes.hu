<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4988/2004)
</h2>
<br>
<br>1024 Budapest, Margit krt. 85.
<br>Ikt.sz.: D.209/10/2004. 
<br>
<br>Tárgy: a Mélyépítõ Budapest Kft. jogorvoslati kérelme az Útgazdálkodási és Koordinációs Igazgatóság közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Mélyépítõ Budapest Kft. (1144 Budapest, Füredi u. 74-76., képviseli: dr. Bánhegyi Árpád ügyvéd, 1027 Budapest, Margit krt. 3. fszt. 23., a továbbiakban: kérelmezõ) jogorvoslati kérelmét, melyet az Útgazdálkodási és Koordinációs Igazgatóság (1024 Budapest, Fényes E. u. 7-13., nevében eljár: Szabolcs-Szatmár-Bereg Megyei Állami Közútkezelõ Kht., 4400 Nyíregyháza, Búza tér 20., levélcím: 4401 Nyíregyháza, Pf. 108, képviseli: dr. Jancsovics Éva ügyvéd, 1131 Budapest, Koma u. 25., a továbbiakban: ajánlatkérõ) "a 41. sz. fõút négynyomúsítása építési munkái a 70+335-71+100 km-sz. között" tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek tárgyaláson tett nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2004. január 7-i 2. számában tette közzé részvételi felhívását nyílt elõminõsítési eljárás megindítására a rendelkezõ részben meghatározott tárgyban.
<br>Ajánlatkérõ felhívása 9. és 10. a), 10. b) pontjában állapította meg a részvételre jelentkezõk pénzügyi, gazdasági és mûszaki alkalmasságával kapcsolatos követelményeit.
<br>A mûszaki alkalmasság igazolására kérte többek között:
<br>- a részvételre jelentkezõ és a közbeszerzés értékének 10%-át meghaladóan igénybe venni kívánt alvállalkozónak a feladat teljesítéséhez szükséges szakterületi, mûszaki, technikai felszereltségének bemutatását (gépparkjának bemutatását az alkalmazni kívánt fõbb típusok, teljesítményadatok, a beszerzés éve, saját, bérelt) [Kbt. 44. § (2) bekezdés b) pont].
<br>A felhívás l0. b) pontjában a részvételre jelentkezõnek a szerzõdés teljesítésére alkalmatlanná minõsítésének szempontjai között meghatározta, hogy alkalmatlan a jelentkezõ, ha nem rendelkezik
<br>- 80 km-es körzeten belül telepített vagy mobil legalább 80 t/óra kapacitású aszfaltkeverõ teleppel és betonkeverõ teleppel, vagy
<br>- nem csatolt szándéknyilatkozatot az aszfaltkeverék és betonkeverék hasonló feltételû beszerzésének biztosításáról.
<br>A felhívás "Egyéb információk" 12. pontjában közölte ajánlatkérõ, hogy a részvételre jelentkezõk részére rövid határidejû hiánypótlási lehetõséget biztosít.
<br>Ajánlatkérõ részvételi dokumentációt nem készített.
<br>Ajánlatkérõ a feltett kérdésekre 2004. január 30-án írásban válaszolt. Ajánlatkérõ azt a tájékoztatást adta, hogy mobil keverõteleprõl történõ aszfaltellátás esetén nem fogadható el az illegális telepítés. Szükségesnek tartja mobil aszfaltkeverõ telep engedélyeinek a meglétét és mobil aszfaltkeverõ esetén csatolni kell a keverõtelep érvényes elvi építési engedélyét, valamint a Környezetvédelmi Felügyelõség telepítésre vonatkozó érvényes hatósági engedélyét. A kérelmezõ a kérdésekre adott válaszokat 2004. január 30-án átvette.
<br>A részvételi jelentkezési határidõre, 2004. február 6-ra részvételi jelentkezést nyújtott be a Hoffmann Építõipari Rt., a HÓDUT Kft., a Swietelsky Kft., az EGÚT Rt., a VAKOND Kft., a Strabag Rt., a DEPONA Kft., a KE-VÍZ 21 Rt. és kérelmezõ.
<br>A kérelmezõ részvételre jelentkezése 163. oldalán az "Erõforrások: gépek, mûszaki, technikai felszerelés" ismertetése körében közölte, hogy: aszfaltkeverõ telep Hajdúnánáson, a betonkeverõ telep Nyíregyházán van. Megjelölte a hajdúnánási Marini RS-100 aszfaltkeverõ telep éves teljesítményét 60-110 t/órában, 112 000 t/évben, továbbá tájékoztatást adott Marini M-150 mobil aszfaltkeverõrõl, mindkettõt sajátjaként tüntette fel.
<br>Ajánlatkérõ 2004. február 23-án több jelentkezõt a részvételre jelentkezése egyértelmûsítésére, illetve hiánypótlásra hívott fel.
<br>A kérelmezõ vonatkozásában e felhívásban azt rögzítette: "az elõminõsítési dokumentáció átvizsgálása alapján nem egyértelmû, hogy a megvalósításhoz szükséges betonmennyiséget honnan és milyen berendezéssel kívánja biztosítani." Kérte továbbá az elõminõsítési pályázatban szereplõ aszfaltkeverõ telep és a tervezett megvalósítás közötti szakasz közúton mért távolságának a megadását.
<br>A kérelmezõ a hiánypótlási határidõre közölte, hogy a szükséges betonmennyiséget a Danubiusbeton Betonkészítõ Kft. nyíregyházi gyártótelepérõl biztosítja, a közúton mért távolság 65 km. E vonatkozásban a hiánypótláshoz becsatolta a Danubiusbeton Betonkészítõ Kft. szándéknyilatkozatát arra, hogy a transzportbeton terméket az elõírt minõségben és határidõre szállítják.
<br>A kérelmezõ közölte továbbá, hogy a Marini RS-100 mobil aszfaltkeverõje jelenleg Hajdúnánáson mûködik, az éves teljesítménye 112 000 tonna.
<br>Ajánlatkérõ 2004. március 17-én hirdette ki a részvételi szakaszt lezáró döntését. Ajánlatkérõ a Vakond Kft.-t, a Hoffmann Rt.-t és a kérelmezõt alkalmatlannak minõsítette, míg a többi részvételre jelentkezõt felhívta ajánlattételre.
<br>A kérelmezõ képviselõje jelen volt az eredményhirdetésen, és részére azt a tájékoztatást adták, hogy amiatt nyilvánították alkalmatlannak, mert a telepített aszfaltkeverõ telepe az elõírt 80 km-es körzeten kívül helyezkedik el, míg a mobil aszfaltkeverõ telepére nem rendelkezik elvi építési engedéllyel és a környezetvédelmi hatóság telepítési engedélyével.
<br>Ajánlatkérõ az eredményhirdetési jegyzõkönyvben rögzítette, hogy a kérelmezõ jelentkezésében szereplõ és a feltett kérdésre adott, az aszfaltellátásával kapcsolatos válasza nem elégíti ki a felhívás 10. b) pontjában elõírtakat, ezért a jelentkezõ alkalmatlannak minõsül a szerzõdés teljesítésére. Ajánlatkérõ az eredményhirdetési jegyzõkönyvet kézbesítette a jelentkezõk részére, melyet a kérelmezõ 2004. március 31-én vett át.
<br>A kérelmezõ 2004. április 2-án adta postára a jogorvoslati kérelmét. Kérelmezõ benyújtott jogorvoslati kérelmét a tárgyaláson az alábbi pontosításokkal tartotta fenn.
<br>A kérelmezõ álláspontja szerint ajánlatkérõ megsértette a Kbt. 24. § (1) és (2) bekezdésében meghatározott alapelveket, a Kbt. 63. § (3)-(4)-(6) bekezdését és a Kbt. 48. § (1) bekezdését, erre tekintettel kérte ajánlatkérõ alkalmatlanná nyilvánító döntésének megsemmisítését és ideiglenes intézkedésként a közbeszerzési eljárás felfüggesztését.
<br>A kérelmezõ álláspontja szerint részvételi jelentkezését a részvételi felhívás elõírásai szerint készítette el és a felhívásban támasztott követelményeknek meg is felel. E felhívásban ajánlatkérõ csak azt írta elõ, hogy rendelkezzen a jelentkezõ vagy 80 km-es körzeten belül telepített, vagy mobil aszfaltkeverõ teleppel és betonkeverõ teleppel, illetve csatoljon szándéknyilatkozatot az aszfaltkeverék és betonkeverék hasonló feltételû beszerzésének biztosításáról. Ajánlatkérõ nem követelte meg sem elvi építési engedély, sem a környezetvédelmi hatóság telepítési engedélyének csatolását a mobil keverõtelepekre.
<br>A kérelmezõ részére kézbesítette ajánlatkérõ a kérdésekre adott válaszait. E válaszok tartalmazták, hogy ajánlatkérõ mobil keverõtelep esetén kéri a jogerõs elvi építési engedély, illetve a környezetvédelmi telepítési engedély csatolását. E válasznak a kérelmezõ akkor nem tulajdonított különösebb relevanciát, erre tekintettel e választ nem támadta meg jogorvoslati kérelemmel.
<br>A kérelmezõ álláspontja szerint ajánlatkérõ ezzel a válaszával módosította részvételi felhívását. E módosításra tekintettel köteles lett volna a Kbt. 48. § (1) bekezdése alapján a felhívás módosításáról hirdetményt közzétenni és új részvételi jelentkezési határidõt megállapítani.
<br>A kérelmezõ - megítélése szerint - nem nyújtotta be elkésetten most az ezt támadó kérelmi elemét, mert ajánlatkérõ rá vonatkozó döntése alapján tudatosult benne ajánlatkérõ válaszának a relevanciája és jogsértõ jellege. Erre tekintettel az ajánlatkérõnek - és a jogorvoslati eljárás során a Döntõbizottságnak - a részvételi felhívás eredeti tartalma alapján kell megítélnie az alkalmasságát. A kérelmezõ közölte, hogy az ajánlatkérõ által kért két engedély vonatkozásában változóak az elõírások. Az elvi építési engedély vonatkozásában az egyes önkormányzatok rendelkeznek szabályozási jogkörrel, míg a környezetvédelmi hatóság telepítési engedélyének szükségességét megyénként eltérõen ítélik meg.
<br>A kérelmezõ azt nem vitatta, hogy a Szabolcs-Szatmár-Bereg megyében kötelezõ mobil keverõtelepek esetén a környezetvédelmi hatóság telepítési engedélye. Az elvi építési engedély vonatkozásában pedig arra hivatkozott, hogy bizonyára van olyan helyi önkormányzat a megyében, ahol nem szükséges elvi építési engedély.
<br>A kérelmezõ álláspontja szerint egyébként is ezt az utólagos ajánlatkérõi rendelkezést úgy kell értelmezni, hogy majd csak a nyertes ajánlattevõnek lesz a kötelezettsége beszerezni a mobil aszfaltkeverõ telepére a környezetvédelmi hatóság jogerõs telepítési engedélyét, illetve az elvi építési engedélyt vagy olyan helyre telepíteni a mobil keverõberendezését, ahol nem elõírás az elvi építési engedély. Nem várható el, hogy a még nem nyertes ajánlattevõk, hanem csak részvételre jelentkezõk beszerezzék az engedélyeket arra az esetre, hogy áttelepíthessék majd a mobil keverõtelepüket.
<br>A kérelmezõ megítélése szerint nem késett el ajánlatkérõ alkalmatlanná nyilvánító döntését támadó jogorvoslati kérelme benyújtásával. Ugyan jelen volt a 2004. március 17-i eredményhirdetésen, ott közölték vele alkalmatlanná nyilvánítását és annak indokát is, azonban ajánlatkérõ írásbeli eredményhirdetési jegyzõkönyvét 2004. március 31-én vette át, és ehhez képest 15 napon belül nyújtotta be a kérelmét.
<br>Ajánlatkérõ kérte a jogorvoslati kérelem elutasítását.
<br>Közölte, hogy nem sértette meg a kérelmezõ által megjelölt Kbt.-rendelkezéseket. Ajánlatkérõ a részvételi felhívásában azért határozta meg alkalmatlansági szempontként a beton-, illetve aszfaltkeverõ telepek vonatkozásában a 80 km-es körzeten belüli végleges telep, illetve mobil telep követelményét, hogy biztosított legyen a beruházás megvalósítása során megfelelõ távolságból az ellátás. Ajánlatkérõ nem adott többlettájékoztatást a kérdésekre adott válaszában, csak az egyébként kötelezõ jogszabályok tartalmát ismertette. E jogszabályok mobil keverõtelepek esetében is elõírják azt, hogy jogerõs elvi építési engedély és környezetvédelmi telepítési engedély megléte mellett helyezhetõk át új telephelyre. Ajánlatkérõ számára már a részvételi szakaszban fontos annak igazolása, hogy fennáll a lehetõsége a mobil keverõtelepnek az elõírt körzeten belüli áttelepítése. Ennek hiányában a szerzõdéskötést követõen nem állnának fenn a teljesítés megkezdésének feltételei, egy - elhúzódható - eljárást kellene még lefolytatnia a nyertes ajánlattevõnek a keverõtelep jogszerû elhelyezésének biztosítása érdekében. Ajánlatkérõ megvizsgálta a kérelmezõ részvételi jelentkezését és megállapította, hogy aszfaltkeverõ telep vonatkozásában nem felel meg az alkalmassági elõírásoknak. A "végleges" aszfaltkeverõ telepe Hajdúnánáson van, ez pedig kívül esik a 80 km-es körzeten. Míg mobil keverõtelep esetén nem csatolta azokat az engedélyeket, amelyekbõl megállapítható lenne az, hogy fennáll a lehetõsége az elõírt körzeten belüli áttelepítésre.
<br>A Döntõbizottság elsõdlegesen azt vizsgálta, hogy a kérelmezõ a jogorvoslati kérelmét a Kbt. 79. § (7) bekezdésében meghatározott jogvesztõ határidõn belül nyújtotta-e be.
<br>E szakasz szerint az eljárást a törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni. E határidõk elmulasztása jogvesztéssel jár.
<br>A Kbt. 80. § (4) bekezdése szerint a Döntõbizottság megállapítja, hogy a benyújtott jogorvoslati kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja.
<br>A kérelmezõ jogorvoslati kérelmében támadta egyrészt ajánlatkérõ kérdésekre adott válaszát. Ajánlatkérõ 2004. január 30-án válaszolt a kérdésekre, és ehhez képest a kérelmezõ 2004. április 2-án adta postára jogorvoslati kérelmét. A Döntõbizottság a két idõpont összevetése alapján megállapította, hogy e kérelmi elemét a kérelmezõ a 15 napos jogvesztõ határidõn túl terjesztette elõ. Nem fogadta el a Döntõbizottság a kérelmezõ azon hivatkozását, hogy csak az alkalmatlanná nyilvánításkor vált nyilvánvalóvá ajánlatkérõ válaszának relevanciája, így ettõl számítva terjesztheti elõ a kérelmét. A Kbt. 79. § (7) bekezdése a tudomásra jutást jelöli meg a 15 napos szubjektív határidõ kezdõ idõpontjának. E szabályozásban a jogalkotó a közbeszerzési eljárásban részt vevõ feleknek meghatározta azt az idõtartamot, ameddig lehetõségük van megtámadni az általuk jogsértõnek vélt eseményt. Tényként egyértelmûen megállapítható, hogy a kérelmezõnek tudomására jutott ajánlatkérõ válasza 2004. január 30-án. A Kbt. a 15 napos határidõt jogvesztõ jelleggel állapította meg, erre tekintettel a kérelmezõ nem hivatkozhat arra, hogy az alkalmatlanná nyilvánításához köti a kérdésekre adott válasz megtámadását.
<br>A Döntõbizottság megállapította, hogy az ajánlatkérõ alkalmatlanná nyilvánító döntése vonatkozásában is elkésett a kérelmezõ jogorvoslati kérelme.
<br>A kérelmezõ jelen volt a 2004. március 17-i eredményhirdetésen, melyen - miként azt tárgyalási nyilatkozata is tükrözi - megfelelõ tájékoztatást kapott arról, hogy alkalmatlannak nyilvánította az ajánlatkérõ és közölték vele ennek indokát is.
<br>A Kbt. - fentiekben idézett - 79. § (7) bekezdése értelmében a tudomásra jutástól számított 15 napon belül nyújtható be jogorvoslati kérelem. A kérelmezõ által kifogásolt jogsértésrõl a kérelmezõ 2004. március 17-én tudomást szerzett. A kérelmezõ csak 2004. április 2-án adta postára a jogorvoslati kérelmét, így megállapítható, hogy a jogvesztõ határidõn túl. A Döntõbizottság nem fogadta el, hogy a kérelmezõ az eredményhirdetési jegyzõkönyv kézbesítéséhez kötötte a 15 napos határidõ számítását. A Kbt. - egyébként kógens rendelkezése - ugyanis nem írásbeli kézbesítésekhez, hanem a tudomásra jutáshoz kapcsolódóan határozza meg a 15 napos határidõt. Ez pedig megtörtént 2004. március 17-én.
<br>A Döntõbizottság a fentiekben megállapította, hogy a kérelmezõ jogorvoslati kérelme - mindkét elem tekintetében - elkésett, erre tekintettel a kérelem érdemi vizsgálatának eljárásjogi akadálya van, és így azt a Döntõbizottság érdemben nem vizsgálta.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján - a Kbt. 80. § (4) bekezdésére is tekintettel - utasította el a kérelmezõ jogorvoslati kérelmét.
<br>A Döntõbizottság a jogorvoslati eljárásban ideiglenes intézkedést nem hozott, mert annak a Kbt. 82. § (1) bekezdésében meghatározott törvényi feltételei nem álltak fenn.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 6.
<br>
<br>Dr. Nagy Gizella s. k.,	Divinyi Péterné s. k.,
<br>közbeszerzési biztos	  közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>