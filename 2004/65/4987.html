<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4987/2004)
</h2>
<br>1024 Budapest, Margit krt. 85.
<br>Ikt.sz.: D.200/14/2004.
<br>
<br>Tárgy: Gyomaendrõd Város Önkormányzata Polgármesteri Hivatala és a Szemp-Air Kft. jogorvoslati kérelme a Körös-völgyi Települések Regionális Szervezete közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Gyomaendrõd Város Önkormányzat Polgármesteri Hivatal (5500 Gyomaendrõd, Szabadság tér 1., a továbbiakban: kérelmezõ I.) és a Szemp-Air Kft. (6726 Szeged, Ildikó u. 19., képv.: dr. Kelemen Zoltán ügyvéd, a továbbiakban: kérelmezõ II.) jogorvoslati kérelmét - melyet a Körös-völgyi Települések Regionális Szervezete (5500 Gyomaendrõd, Szabadság tér 1., képv.: dr. Varga Imre ügyvéd, a továbbiakban: ajánlatkérõ) vegyszeres és biológiai, földi gépes és légi úton történõ szúnyoglárvairtás és -imágóirtás komplex elvégzése a Körös-völgy térségben 2004., 2005. és 2006. években tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2004. január 28-án megjelent számában a rendelkezõ részben megjelölt beszerzés céljából.
<br>A Körös-völgyi Települések Regionális Szervezete ajánlatkérõ 16 helység önkormányzata által létrehozott jogi személyiségû szervezet, melynek egyik tagja kérelmezõ I.
<br>Az ajánlati felhívás 16. pontjában ajánlatkérõ elõírta, hogy az ajánlattevõnek csatolnia kell ajánlatához a "szükséges szakhatósági engedélyek másolatait, a légi jármûvek (helikopter és merev szárnyú repülõgép) használati jogosultságát igazoló érvényes okiratokat vagy hiteles másolatait".
<br>A felhívás szerint hiánypótlásra lehetõség volt.
<br>Ajánlatkérõ az ajánlatok elbírálására az összességében legelõnyösebb ajánlat elbírálási szempontot választotta.
<br>Az ajánlattételi határidõre, 2004. március 9-re kérelmezõ II., a Gergely Air Kft., az RSz-Coop Kft. és a Corax Kft. tett ajánlatot.
<br>Ajánlatkérõ a március 24-én tartott eredményhirdetésen az eljárást eredménytelennek nyilvánította. Döntését azzal indokolta, hogy az összességében legelõnyösebb ajánlatot tevõ (az RSz-Coop Kft.) nem tett az ajánlatkérõnek a 32. § (2) bekezdése szerint rendelkezésére álló anyagi fedezet mértékére tekintettel megfelelõ ajánlatot.
<br>Kérelmezõ I. március 31-én saját döntése ellen jogorvoslati kérelmet terjesztett elõ a Döntõbizottsághoz. Kérte, hogy a Döntõbizottság bírálja felül az eljárás eredménytelenségét megállapító döntését, valamint állapítsa meg, hogy az RSz-Coop Kft. ajánlata érvénytelen.
<br>Kérelme indoklásaként elõadta, hogy kérelmezõ II. iratbetekintését követõ észrevételébõl arra a megállapításra jutott, hogy a bírálóbizottság által legelõnyösebb ajánlatot tevõnek tartott RSz-Coop Kft. ajánlata érvénytelen, mert ajánlatából hiányzik a légi jármûvek használati jogosultságát igazoló, a Polgári Légiközlekedési Hatóság (PLH) által kiadott mûködési engedély, ezért az ajánlat érvénytelen. Csatolta a PLH-tól beszerzett szakvéleményt, miszerint a szúnyoggyérítési munkák végzéséhez szükséges a mûködési engedély. Az engedély hiánypótlás keretében nem pótolható, mert nem tartozik a Kbt. 44. és 46. §-ai szerinti igazolások körébe.
<br>A jogorvoslati eljárásban tartott tárgyaláson elõadta, hogy amennyiben az RSz-Coop Kft. ajánlata érvénytelensége megállapításra kerül, úgy a következõ legelõnyösebb ajánlat szerinti ár fedezetét már tudja biztosítani, mert a rendelkezésére álló összeget csak néhány millió Ft-tal kell pótolnia.
<br>Közölte, hogy a dokumentációban elõírtak szerint számolva az RSz-Coop Kft. ajánlati ára 78,296 ezer Ft, a kérelmezõ II.-é 56,054 ezer Ft, a Gergely Air Kft.-é 73,027 ezer Ft és a Corax Kft.-é 107,934 ezer Ft.
<br>Kérelmezõ II. április 5-én nyújtott be jogorvoslati kérelmet, melyben kérte ajánlatkérõ eljárást lezáró döntése megsemmisítését és az ajánlatok értékelésére kötelezését.
<br>Kérelme indokaként elõadta, hogy a pénzügyi fedezet utólagos, az ajánlati felhívás napjára visszamenõleges megállapítására a Kbt. nem ad lehetõséget.
<br>Állította, hogy ajánlatkérõ rendelkezik a megfelelõ mértékû fedezettel, az április 21-én kelt beadványa szerint a 16 önkormányzatból az általa megnyilatkoztatott 5 önkormányzat (Békésszentandrás, Szarvas, Gyula, Köröstarcsa, Békéscsaba) a beszerzés céljára 22 242 800 Ft-ot irányzott elõ, így nem fedi a valóságot ajánlatkérõ hivatkozása, miszerint a beszerzéshez a Magyar Turizmus Rt. által biztosított 26 millió Ft-tal azonos összeget tud csak biztosítani fedezetül.
<br>Az április 14-i kérelem kiegészítésében elõadta, hogy a dokumentációban közölt területi mennyiségeket maximális költséggel számítva sem éri el a beszerzés az évi 52 millió Ft-ot.
<br>Sérelmezte, hogy ajánlatkérõ nem nyilvánította érvénytelennek az RSz-Coop Kft. ajánlatát, holott abból hiányzott a PLH mûködési engedély, az ÁNTSZ-engedély, valamint a szerzõdéses összegeket illetõen referenciái nem feleltek meg a Kbt. elõírásainak.
<br>Ajánlatkérõ kérte kérelmezõ II. kérelme elutasítását. Elõadta, hogy az ajánlati dokumentáció részét képezõ szerzõdéstervezetben rögzítést nyert, hogy a vállalkozási díj 50%-át biztosítja ajánlatkérõ, a másik 50%-ot támogatásként a Magyar Turizmus Rt. A Magyar Turizmus Rt. 2004. január 16-án küldte meg a támogatási szerzõdést, miszerint 26 millió Ft-ot biztosít a szúnyogirtásra. Mivel a támogatási szerzõdés feltétele, hogy az önkormányzatoknak minimum a támogatás összegével azonos összegû fedezetet kell biztosítaniuk, ebbõl következik, hogy a beszerzésre 52 millió Ft áll rendelkezésre. Ezt az összeget pedig még a legalacsonyabb ajánlati árat megajánló kérelmezõ II. ára is meghaladja.
<br>Az RSz-Coop Kft. észrevételében közölte, hogy nem vitatható, hogy az eljárás megindításakor ajánlatkérõnek 52 millió Ft fedezet állt rendelkezésére, ezt az összeget viszont mindegyik ajánlattevõ ajánlati ára meghaladta.
<br>A közbeszerzési eljárás megindításakor rendelkezésre álló fedezet mértéke megítélésén nem változtat az a körülmény, hogy az önkormányzatok valamilyen forrásból magasabb összegû fedezet elõteremtését tervezik, illetõleg magasabb összegû fedezetet fognak biztosítani. Késõbb bekövetkezõ körülmények nem szolgálnak alapul az eljárás eredménytelensége jogszerûtlensége megállapításához, ezek kizárólag az új közbeszerzési eljárásban játszhatnak szerepet.
<br>Vitatta az ajánlata érvénytelenségére vonatkozó kifogás helytállóságát. A kérelmezõ II. által beszerzett PLH-állásfoglalásban nevesített két engedélyt csatolta ajánlatához.
<br>A Gergely Air Kft. észrevétele szerint ki kellett volna zárni a közbeszerzési eljárásból azon ajánlattevõket, melyek 0 Ft-os vállalási díjra tettek ajánlatot, valamint azokat, amelyek nem csatolták a hatósági engedélyt.
<br>A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>Kérelmezõ I. kérte annak megállapítását, hogy ajánlatkérõként az eredménytelenséget kimondó döntése jogsértõ volt, mert az összességében legelõnyösebb ajánlatot tevõ RSz-Coop Kft. ajánlata a PLH-mûködési engedély hiánya miatt érvénytelen volt, így a következõ legelõnyösebb ajánlat szerinti ajánlati árat kell a fedezet mértéke tekintetében alapul venni, az 52 millió Ft-nál néhány millió Ft-tal magasabb összeg biztosítására pedig lehetõsége lesz.
<br>Lényegében ugyanezen tények megállapítására irányul kérelmezõ II. kérelme is.
<br>A Kbt. 32. § (2) bekezdése elõírja: "Az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt - a szerzõdés megkötéséhez szükséges engedélyek megléte esetén - akkor teheti közzé, ha rendelkezik a szerzõdés teljesítését biztosító anyagi fedezettel vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll."
<br>A felhívásból következik, hogy az anyagi fedezet rendelkezésre állása tekintetében az ajánlati felhívás közzétételi idõpontjában fennálló helyzet az irányadó.
<br>A Döntõbizottságnak tehát a döntése meghozatalához azt kellett vizsgálnia, hogy ajánlatkérõnek a beszerzés céljára a felhívás közzététele idõpontjában ténylegesen meglévõ és biztosított anyagi fedezetként összesen milyen összeg állt rendelkezésére.
<br>Ajánlatkérõ nem bizonyította, hogy a felhívás közzétételekor, 2004. január 28-án ténylegesen milyen összegû pénzügyi fedezettel rendelkezett.
<br>Tényként csak az állapítható meg, hogy a 2004. január 16-án részére megküldött támogatási szerzõdés szerint a Magyar Turizmus Rt. 26 millió Ft támogatást nyújt a beszerzésre, mégpedig azzal a feltétellel, hogy erre a célra az ajánlatkérõi önkormányzatok minimum ugyanennyi összeget biztosítanak. Azt, hogy az önkormányzatok milyen összeget különítettek, illetve különítenek el szúnyogirtásra, ajánlatkérõ bizonyítékokkal nem támasztotta alá, ennél fogva még az sem biztos, hogy a 26 millió Ft-os támogatás igénybevételére jogosulttá válnak.
<br>A kérelmezõ II. által 5 önkormányzattól beszerzett nyilatkozat sem alkalmas annak bizonyítására, hogy ajánlatkérõ elegendõ pénzügyi fedezettel rendelkezett a felhívás közzétételekor, mert a nyilatkozatok csak  22 242 800 Ft biztosításáról vallottak.
<br>Mindamellett ésszerûségi alapon feltételezhetõ, hogy a 16 önkormányzat biztosítani fogja a támogatás igénybevételéhez szükséges 26 millió Ft-ot, így a felhívás közzététele idõpontjában 52 millió Ft-os pénzügyi fedezet rendelkezésre állását lehet megállapítani.
<br>Ez az összeg viszont még a legalacsonyabb ajánlati árnál is kevesebb, és jóval alatta van a legelõnyösebb ajánlat szerinti ajánlati árnak.
<br>A Döntõbizottság megállapította, hogy ajánlatkérõ jogszerûen nyilvánította eredménytelennek a közbeszerzési eljárást, ezért a kérelmezõk jogorvoslati kérelmét a közbeszerzési eljárás eredménytelenségét vitató részében elutasította.
<br>Kérelmezõ II. bizonyítási indítványt terjesztett elõ, kérte, hogy a Döntõbizottság nyilatkoztassa az egyes önkormányzatokat az általuk biztosítandó fedezet összegére nézve.
<br>A Döntõbizottság a bizonyítási indítványnak nem adott helyt, mert a jogorvoslati kérelmek megalapozottsága eldöntéséhez nem azt kell vizsgálnia, hogy a jövõben milyen összeget tudnak majd elõteremteni az önkormányzatok, hanem azt, hogy a felhívás megjelenésének idõpontjában milyen összeg rendelkezésre állását tudja ajánlatkérõ tanúsítani.
<br>Kérelmezõ II. arra az okfejtésre alapította a kérelmét, hogy a 16 önkormányzat anyagi forrásai megfelelõ átcsoportosítása mellett képes az ajánlatok szerinti ajánlati ár megfizetéséhez szükséges összeg elõteremtésére.
<br>A Döntõbizottság a kérelmezõ II. érvelésére megjegyzi, hogy ajánlatkérõ a Ptk. szerinti értelemben vett megrendelõnek minõsül, e minõsége a közbeszerzési eljárásban csak abban tér el a polgárjogi értelemben vett megrendelõétõl, hogy csak a Kbt.-ben meghatározott eljárási rend keretében választhatja ki a szállítót, a szolgáltatást teljesítõt vagy az építési beruházás kivitelezõjét.
<br>A megrendelõ saját maga dönti el, hogy milyen összeget szán az árura, szolgáltatásra, építési beruházásra. A közbeszerzési eljárásban a közpénzekkel való takarékos gazdálkodás jegyében különösen törekednie kell arra, hogy minél alacsonyabb összegen realizálódjon a beszerzés. Ezért nem az ajánlattevõk szabják meg az ajánlatkérõk számára, hogy milyen összegbõl valósítsa meg a beszerzést, hanem ajánlatkérõ dönti el, hogy az számára "mennyit ér meg".
<br>Kérelmezõk kérték annak megállapítását, hogy az RSz-Coop Kft. a PLH-mûködési engedély hiánya miatt érvénytelen.
<br>A Döntõbizottság nem vizsgálta, hogy e kérelem alapos-e, mert ajánlatkérõ - jogszerûen - eredménytelenné nyilvánította a közbeszerzési eljárást, eredménytelenné nyilvánított eljárásban pedig a Döntõbizottság nem vizsgálhatja az egyes ajánlatok érvényességét.
<br>Ezért a Döntõbizottság a jogorvoslati kérelmeket ebben a részben hatáskör hiánya miatt elutasította.
<br>A bírósági jogorvoslatot a 89. § (1) bekezdése biztosítja.
<br>
<br>Budapest, 2004. május 6.
<br>
<br>Dr. Csitkei Mária s. k., 	 Hámori András s. k.,
<br>    közbeszerzési biztos 	     közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>