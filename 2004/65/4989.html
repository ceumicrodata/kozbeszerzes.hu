<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4989/2004)
</h2>
<br>
<br>1024 Budapest, Margit krt. 85.
<br>Ikt.sz.: D.204/9/2004.	
<br>
<br>Tárgy: a DEPONA Kft. jogorvoslati kérelme a Nyíregyháza Megyei Jogú Város Önkormányzata ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A DEPONA Mélyépítõ és Kereskedelmi Kft. (4400 Nyíregyháza, Csillag u. 16. képviseli: dr. Fábry György ügyvéd, 1036 Budapest, Kolosy tér 5-6., továbbiakban kérelmezõ) jogorvoslati kérelmét, melyet a Nyíregyháza Megyei Jogú Város Önkormányzata (4401 Nyíregyháza, Kossuth tér 1., képv.: dr. Prekub János ügyvéd, 4400 Nyíregyháza, Bercsényi u. 4., továbbiakban ajánlatkérõ) "Nyíregyháza-Oros szennyvízcsatornázás II. ütem megvalósítás, valamint Nyíregyháza-Nyírszõlõs szennyvízcsatornahálózat-bõvítés" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek nyilatkozatai alapján az alábbi tényállást állapítja meg:
<br>Ajánlatkérõ 2003. november 26-án a Közbeszerzési Értesítõ (K. É.) 48. számában közzétett részvételi felhívással nyílt elõminõsítési közbeszerzési eljárást indított a rendelkezõ részben meghatározott beszerzés tárgyában. A felhívás 3. d) pontja szerint részajánlatot a létesítményekre csak külön-külön lehet tenni, az ajánlattételi kiírási dokumentációnak megfelelõen.
<br>A részvételi szakaszban 2004. január 21-én tartott eredményhirdetésen ajánlatkérõ a Nyíregyháza-Oros feladatra 10 jelentkezõt minõsített a szerzõdés teljesítésére alkalmasnak. Ajánlatkérõ 2004. január 23-án kelt levéllel ajánlattételre hívta fel a kérelmezõt, a PENTA Kft.-t, a NYÍRVÍZ Kft.-t, az Alterra Kft.-t, a Purátor Kft.-t, az ERRO'96 Kft.-t, a PVCS Kft.-t, a SADE Magyarország Kft.-t, a Strabag Rt.-t és a KE-VÍZ 21 Rt.-t.
<br>Ajánlatkérõ az ajánlati felhívás 13. pontjában megjelölte, hogy az összességében legkedvezõbb ajánlat szempontjából fogja az ajánlatokat elbírálni, melyhez meghatározta a bírálati részszempontokat és azok súlyszámát, valamint az értékelés módszerét az alábbiak szerint:
<br>részszempontok	
<br>súlyszámok
<br>- bruttó ajánlati ár
<br>10
<br>- teljesítési garancia abszolút értékben Ft-ban megadva, bankgarancia-ígérvénnyel alátámasztva
<br>4
<br>- késedelmes teljesítés esetén a vállalt kötbér napi mértéke Ft/nap, 60 nap idõtartamra bankgarancia-ígérvénnyel alátámasztva
<br>4 
<br>- jóteljesítési garancia mértéke, az ajánlattételt elõsegítõ dokumentációban elõírt idõre abszolút értékben, Ft-ban bakgarancia-ígérvénnyel alátámasztva
<br>4
<br>- helyi munkaerõ alkalmazása
<br>1
<br>Az adható pontszám alsó és felsõ határa 3,2-5,0.
<br>A részszempontokra adott megajánlások a legkedvezõbbtõl indulva, sorrendbe állításra kerülnek.
<br>A legkedvezõbb ajánlat 5 pontot kap. A további helyezettek a helyezések csökkenésének sorrendjében az elõzõ helyezettre adott pontszám 95%-át kapják. A törtszámok kerekítése egy tizedes jegyig történik, a kerekítés szabályai szerint.
<br>A felhívás 17. pont 7. bekezdésében meghatározta, hogy az ajánlati ár vonatkozásában ajánlatkérõ a Kbt. 57. § (2) bekezdés alapján a kirívóan alacsony ellenszolgáltatás esetén magyarázatot kér. A magyarázat részeként ajánlatkérõ figyelembe veszi, hogy a mûszaki tartalom teljes megvalósítása során milyen a megvalósítás gazdaságossága, a választott mûszaki megoldáshoz ajánlattevõ számára milyen kivételesen elõnyös feltételek állnak rendelkezésre, a tételes költségvetés kidolgozottsága megfelelõ-e. A nem megfelelõ tartalmú magyarázat esetében a Kbt. 52. § (2) bekezdés d) pontja alkalmazásra kerül.
<br>Ajánlatkérõ a felhívás 17. pont 8. bekezdésben ismertette, hogy a részvételi felhívásban rögzítettektõl eltérõen a tervezõi költségvetés összege nettó 855 millió Ft.
<br>A 17. pont 9. bekezdésében ajánlatkérõ elõírta, hogy amennyiben az ajánlatok tartalmi elemei a részszempontok körében teljesíthetetlen (irreális, komolytalan) kötelezettségvállalásokat (szerzõdéses feltételeket) tartalmaznak, ajánlatkérõ ezeket az ajánlatokat érvénytelenné nyilvánítja.
<br>Ajánlati dokumentációt készített ajánlatkérõ, mely részletes tájékoztatást ad az ajánlattevõknek.
<br>Helyszíni konzultáció 2004. február 16-án volt, melyen kérelmezõ képviselõje nem vett részt. A 9. kérdésre adott válasz szerint ajánlatkérõ rendelkezés hiányában a reális megvalósíthatóság feltételeit szem elõtt tartva a tervezõi költségvetés 80-85%-ában határozza meg a kirívóan alacsony ár kritériumát. Kérdés vetõdött fel az irreális vállalások határértékével kapcsolatban. Ajánlatkérõ válasza szerint "határértékeket nem akar meghatározni, a vállalásokat egyedileg a többi ajánlathoz és a Közbeszerzési Döntõbizottság eseti döntéseibõl kikövetkeztethetõ gyakorlatához mérten határozható meg és konkrét adattal indokolni. Rendelkezés hiányában az ajánlati elemek az üzleti (szerzõdéskötési) gyakorlatnak és a tisztesség szempontjából elfogadható szerzõdéses feltételeket kell tartalmazni."
<br>Ajánlattételi határidõig, 2004. március 8-ig a Nyíregyháza-Oros feladatra 5 db ajánlat érkezett. Ajánlatot nyújtott be: kérelmezõ, NYÍRVÍZ Kft., Strabag Kft., KE-VÍZ 21 Rt. és Alterra Kft.
<br>Az ajánlatok értékelése során ajánlatkérõ a KE-VÍZ 21 Rt.-t és a NYÍRVÍZ Kft.-t a kirívóan alacsony ár magyarázatára hívta fel. A cégek a választ megadták a kért határidõre. A Strabag Rt. ajánlata érvénytelen lett hiányosság miatt. Ajánlatkérõ az ajánlatokat megvizsgálta és értékelte, majd meghozta az eljárást lezáró döntést.
<br>A nyilvános eredményhirdetésre halasztott idõpontban 2004. március 30-án került sor. Ajánlatkérõ kihirdetett döntése szerint a Nyíregyháza-Oros részfeladat nyertese a KE-VÍZ 21 Rt., a második legkedvezõbb ajánlatot tevõ (II. helyezett) a DEPONA Kft. ajánlata lett.
<br>Kérelmezõ 2004. április 2-án nyújtott be jogorvoslati kérelmet a Döntõbizottsághoz, melyben sérelmezi ajánlatkérõ eljárását, valamint az eljárást lezáró döntés jogszerûségét a Nyíregyháza-Oros részfeladat tekintetében.
<br>Elõadta, hogy álláspontja szerint a nyertes ajánlat ára kirívóan alacsony árat tartalmaz, az arra adott magyarázat nem lehet elfogadható, az valószínûleg a 13% tartalékkeretet nem tartalmazza, az ajánlati ár irreálisan alacsony, ezért azt érvénytelennek kell tekinteni a felhívás 17.9. pontja szerint. Kifogásolta az elõírt tartalékkeret hiányát a nyertes ajánlatban, valamint az elõnyben részesítés szabályainak nem alkalmazását az ár tekintetében, valamint vitatta az ajánlatkérõ által választott értékelési módszer jogszerûségét.
<br>Kérelmezõ a jogorvoslati eljárás során megtartott tárgyaláson kérelmét akként módosította, hogy a tartalékkeret hiányára alapított nyertes ajánlat érvénytelenségére irányuló kérelmi elemét, az elõnyben részesítés szabályainak alkalmazásának elmulasztására irányuló kérelmi elemeket visszavonta. Nyilatkozott továbbá, hogy a kérelemben elõadottak az értékelési módszer tekintetében nem kérelmi elemek, kizárólag a Döntõbizottság figyelmét kívánták felhívni, illetõleg indítványozta hivatalbóli eljárás lefolytatását. Kérelmét a nyertes kirívóan alacsony ellenszolgáltatása körében tartotta fenn, egyrészt mert megítélése szerint a nyertes nem adott kielégítõ választ alacsony árára vonatkozóan, ezért ajánlatkérõ megsértette a Kbt. 24. § (1) bekezdését, amikor elfogadta a nyertes magyarázatát. Álláspontja szerint az ár magyarázatán túl igazolnia is kellett volna a nyertesnek a nyilatkozatában foglaltakat. Másodsorban a kirívóan alacsony ellenszolgáltatás körében kifogásolta kérelmezõ, hogy ajánlatkérõ miért nem nyilvánította érvénytelennek a nyertes ajánlatát, hiszen a dokumentáció 17.9. pontjában rögzítésre került, hogy az irreális vállalásokat tartalmazó ajánlatokat ajánlatkérõ érvényteleníti. Mivel a nyertes ajánlata az ajánlatkérõ által megadott tervezõi költségvetés 80-85%-a alatt volt, ezért ez már az irreális kategóriába tartozva érvénytelenséget eredményez, magyarázatra történõ felhívás sem lehetséges.
<br>Ajánlatkérõ észrevételében a jogorvoslati kérelem elutasítását kérte. Elõadta, hogy a nyertes ajánlat megfelel az elõírt mûszaki tartalomnak, a beruházás szerzõdésszerû megvalósulása garantáltnak tekinthetõ. A KE-VÍZ 21 Rt. erre megfelelõ magyarázatot adott, ezért azt nem kellett érvénytelenné nyilvánítani. Tárgyaláson tett nyilatkozatában kifejtette, hogy megítélése szerint a kirívóan alacsony ár esetében törvényi kötelezettség a magyarázatra történõ felhívás, anélkül nem lehet érvénytelenné nyilvánítani erre alapítottan ajánlatot. Az eljárásban felszólították a nyertes ajánlattevõt magyarázatra, aki ezt megadta. Az ajánlati ár magyarázata és az ajánlat tartalmának vizsgálata alapján úgy ítélték, hogy az ajánlati ár magyarázatát a nyertes ajánlattevõ megadta, ezért a nyertes által megajánlott ajánlati árat nem lehet irreálisnak tekinteni. A nyertes ajánlat tartalmazza a 13% tartalékkeretet is. E szempontból is megfelelõ az ajánlat.
<br>Egyéb érdekelt KE-VÍZ 21 Rt. észrevételében elõadta, hogy az ajánlata megfelelõ, a kirívóan alacsony árra megfelelõ magyarázatot adott, az árban a 13% tartalékkeret benne van. Szerinte a Kbt. 59. § (3) bekezdését csak akkor kell alkalmazni, ha egyenértékû ajánlatok közt kell a sorrendet megállapítani. Jelen esetben pedig megállapítható, hogy az õ ajánlatuk jobb az értékelés során, ezért az (5) bekezdés nem alkalmazható. Az értékelési szempontok határidõn túli kifogásolására tett javaslatot a hivatalból történõ vizsgálatra kéri elutasítani. Elõadja, hogy az ajánlatukban levõ bankgarancia-nyilatkozatot már átadták az önkormányzatnak. Ezek az iratok is bizonyítják, hogy a nyertes cég teljesíteni fogja vállalását.
<br>A Döntõbizottság megállapította, hogy a kérelmezõ jogorvoslati kérelme megalapozatlan az alábbi indokok alapján:
<br>A Kbt. 57. § (2) bekezdése kimondja, hogy ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.
<br>Ajánlatkérõ a közbeszerzési eljárásában kiadott ajánlati felhívásában a fenti rendelkezéssel összhangban rögzítette, hogy az ajánlati ár esetében a kirívóan alacsony ellenszolgáltatásnál magyarázatot fog kérni. A tervezõi költségvetés összegét a felhívásban ajánlatkérõ ismertette. A helyszíni konzultáció alkalmával ajánlattevõi kérdésre válaszolva ajánlatkérõ meghatározta, hogy a tervezõi költségvetés 80-85%-a jelenti a kirívóan alacsony ár kritériumát.
<br>Ajánlatkérõ a konzultáción megadott %-os mértékkel lényegében elõre közölte ajánlattevõkkel, hogy az ajánlatok vizsgálatának szakaszában milyen ajánlati árak megajánlása esetén fog ajánlatkérõ élni kötelezõen a magyarázatra való felhívással.
<br>A törvényben rögzített szabályozás nem teszi lehetõvé, hogy az ajánlati ár mértéke automatikusan az ajánlat érvénytelenség okán történõ kizárását eredményezze. Ennek biztosítására rendelkezik úgy a Kbt. 57. § (2) bekezdése, hogy kötelezõ az ajánlati ár mértékének magyarázatra történõ felhívás ilyen esetekben. Jelen esetben ajánlatkérõ a törvény rendelkezéseivel összhangban szabályozta eljárását a kirívóan alacsony ár esetében azzal, hogy elõre még az ajánlat beadása elõtt közölte azt a szintet is, amely szint alatti árra vonatkozó ajánlatokat kirívóan alacsonynak fog tekintetni, és ez a szint a tervezõi költségvetés 80-85%-a.
<br>Téves kérelmezõ értelmezése, mely szerint a 80-85%-ot el nem érõ árat tartalmazó ajánlatot magyarázatkérés nélkül érvénytelenné kellett volna nyilvánítani az ajánlatkérõi ajánlati felhívás 17.9. pontja alapján. Ezen kérelmezõi érvelés elfogadása ellentétes lenne egyrészt magával a törvényi szabályozással, amennyiben kirívóan alacsony ár nem eredményezhet automatikus kizárási okot. Másészt pedig kérelmezõi érvelés nem támaszható alá az ajánlatkérõi rendelkezésekkel sem.
<br>A kirívóan alacsony ellenszolgáltatás megítélése ugyanis nem tartozik az ajánlati felhívás 17.9. pontjában rögzített irreális ajánlati tartalmi elemek közé. Ajánlatkérõ a felhívásban az ajánlati ár megítélésére vonatkozó eljárási szabályait külön - a törvény rendelkezéseivel összhangban - határozta meg, míg az ajánlat egyéb, részszempontot képezõ tartalmi elemeinek megítélése és értékelésére vonatkozó eljárási rendjét a felhívás 17.9. bekezdése rögzíti.
<br>A fent kifejtett indokok alapján tehát alaptalanul hivatkozik a kérelmezõ arra, hogy ajánlatkérõnek a nyertes ajánlatot érvénytelenné kellett volna nyilvánítani a felhívás 17.9. bekezdése alapján.
<br>A Döntõbizottság álláspontja szerint ajánlatkérõ a Kbt. 57. § (2) bekezdésében rögzítettek, valamint a felhívásában elõre megadott szabályok betartása mellett helyesen járt el, amikor a nyertes ajánlattevõt - az elõre közölt tervezõi költségvetés 80-85% alatti - ajánlati ára megajánlása miatt magyarázatadásra hívta fel. Sem a törvény, sem pedig az ajánlati felhívás vonatkozó rendelkezései nem adtak lehetõséget ajánlatkérõ számára az ajánlati ár kirívóan alacsony volta miatti automatikus érvénytelenné nyilvánítására.
<br>Alaptalan a Döntõbizottság megítélése szerint azon kérelmezõi okfejtés is, miszerint a kirívóan alacsony ár megítélésénél a tervezõi költségvetéshez a tartalékkerettel csökkentett ajánlati árat kellett volna viszonyítani. Ajánlatkérõ a felhívásában rögzítette, hogy az ajánlattevõknek az ajánlati ár keretében kell biztosítani a 13%-os tartalékkeretet, így az ajánlati ár részét a tartalékkeret-megajánlás is képezte.
<br>Ajánlatkérõ nem határozta meg, hogy a kirívóan alacsony ár megítélése körében az ajánlati árat alkotó egyes költségtényezõket - így például a tartalékkeret összegét - figyelmen kívül kívánja hagyni, így azt nem is tehette volna meg jogszerûen. A felhívás rendelkezései alapján ugyanis a teljes megajánlott ajánlati árat kívánta vizsgálni, nem pedig annak egyes költségtényezõit. E körben tehát irreleváns az a körülmény, hogy a viszonyítási alapot képezõ tervezõi költségvetésben milyen tételek szerepelnek, illetve nem szerepelnek.
<br>Alaptalannak találta a Döntõbizottság a kérelmezõnek, az irreális ajánlatra adott nyertes ajánlattevõi magyarázat elfogadása miatt, a Kbt. 24. § (1) bekezdésében rögzített verseny tisztasága alapelvének megsértésére vonatkozó kérelmi elemét is.
<br>A nyertes ajánlati ára (nettó 657 495 E Ft) ténylegesen kisebb volt, mint az elõre meghatározott tervezõi költségvetési összeg (nettó 855 000 000 Ft) 80%-a.
<br>Ajánlatkérõ betartva a felhívásában rögzítetteket a nyertes ajánlattevõt is ajánlati árának magyarázatára hívta fel.
<br>A nyertes ajánlattevõ ajánlatkérõi felhívásnak határidõben eleget téve ismertette azokat a körülményeket, okokat, amelyek ajánlati ára mértékének valóságos helyzetét, megfelelõségét alátámasztják.
<br>A nyertes ajánlattevõ árra vonatkozó magyarázata lényegében a megvalósítási folyamat gazdaságosságára, illetve a kivételes elõnyös feltételekre vonatkozott, mely többek között kitért arra, hogy a nyertes cég helyi, nyíregyházi vállalkozás, így számára a rezsiköltségek a minimális szinten tarthatóak, saját útépítési és aszfaltgyártási kapacitására mint költségcsökkentõ tényezõre, saját gépparkkal való rendelkezésre, saját kiépült beszállítói háttérre. Ezen indokok alapján a megajánlott áron õk biztonsággal meg tudják valósítani a beruházást teljeskörûen, az elõírt mûszaki tartalomnak megfelelõen I. osztályú minõségben.
<br>A Döntõbizottság álláspontja szerint ajánlatkérõ nem követett el jogsértést, amikor a nyertes magyarázatát az ajánlati árra vonatkozóan elfogadta. A nyertes ajánlattevõ magyarázatában közölt indokok a kivitelezési munka megvalósításához szükséges költségek több szempontból történõ minimálisra szorítására ható körülményeket és okokat jelöltek meg.
<br>Ezen indokok birtokában az ajánlatkérõ feladata volt ismételten áttekinteni a nyertes ajánlatának tartalmát, és megállapítani, hogy a válaszban közölt indokok mellett a megajánlott ajánlati ár elfogadható-e.
<br>A Döntõbizottság megítélése szerint ajánlatkérõ a nyertes ajánlata tartalmának és a magyarázatban foglaltaknak a figyelembevétele mellett megalapozott döntést hozott, amikor a nyertes ajánlattevõ árra vonatkozó magyarázatát elfogadta.
<br>A nyertes ajánlati ára tartalmazza az összes szükséges tételt, továbbá az ajánlatkérõ által elõírt valamennyi kötelezõ tételt is.
<br>Megvizsgálva a nyertes ajánlatának tartalmát megállapítható, hogy ténylegesen az ajánlati ár díjtételei voltak a többi ajánlattevõ, így például a kérelmezõ ajánlatában megadott díjtételekkel szemben nagymértékben eltérõek.
<br>A nyertes által megadott indokok tehát összhangban álltak ajánlatának tartalmával, az abban szereplõ díjtételek mértékének objektív alapú magyarázatául szolgáltak a Döntõbizottság megítélése szerint is, így a magyarázat el nem fogadásának a jogszerû alapja nem állt fenn.
<br>Nem találta megalapozottnak a Döntõbizottság azon kérelmezõi hivatkozást sem, miszerint a Kbt. 24. § (1) bekezdésében megfogalmazott verseny tisztasága alapelvének teljesülése érdekében elvárás lenne az árra vonatkozó magyarázat mellett bizonyos okirati bizonyítékok, illetve bizonyos igazolások beterjesztése, és csak ezen esetben lehetne elfogadható a magyarázat. Ilyen fajta elvárást a törvény konkrét rendelkezése nem fogalmaz meg, ilyen elvárás a hivatkozott alapelvi rendelkezéssel összhangban már csak azért sem fogalmazódhat meg, mivel a törvény konkrét rendelkezése határozza meg, hogy a kirívóan alacsony ár esetében milyen szabályok mellett kell eljárnia ajánlatkérõnek, így annak betartásával az alapelvi rendelkezések teljesülése is biztosított. Téved azonban a kérelmezõ abban is a Döntõbizottság álláspontja szerint, hogy a magyarázat megadását okirati igazolások nélkül nem lehet valósnak elfogadni. A megadott magyarázatot az esetben, ha összeegyeztethetõ az ajánlat tartalmával, az adott közbeszerzési eljárásban objektívnak kell és lehet elfogadni.
<br>Tekintettel a fent elõadottakra a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) alapján a megalapozatlan jogorvoslati kérelmet elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja. 
<br>
<br>Budapest, 2004. május 5.
<br>
<br>Dr. Sárkány Izolda s. k.,	Bújdosó Gézáné s. k.,
<br>közbeszerzési biztos	   közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>