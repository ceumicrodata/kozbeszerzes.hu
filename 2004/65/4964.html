<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>LEGFELSÕBB BÍRÓSÁG (4964/2004)
</h2>
<br>Kf.IV.37.384/2002/4.
<br>
<br>A Magyar Köztársaság Legfelsõbb Bírósága a dr. Kovács Kázmér ügyvéd által képviselt Junior Vendéglátó Rt. (1095 Budapest, Mester u. 29-31.) felperesnek a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott határozat bírósági felülvizsgálata iránt indult perben a Fõvárosi Bíróság 13.K.32.215/2001/4. számú ítélete ellen a felperes részérõl 5. sorszám alatt elõterjesztett fellebbezés elbírálása folytán az alulírott napon - tárgyaláson kívül - meghozta az alábbi
<br>
<br>ÍTÉLETET:
<br>
<br>A Legfelsõbb Bíróság az elsõfokú bíróság ítéletét helybenhagyja.
<br>Kötelezi a Legfelsõbb Bíróság a felperest, hogy fizessen meg az államnak - az illetékhivatal felhívására - további 3500 (háromezer-ötszáz) forint fellebbezési eljárási illetéket, valamint az alperesnek, 15 nap alatt, 10 000 (tízezer) forint másodfokú perköltséget.
<br>Az ítélet ellen további fellebbezésnek nincs helye.
<br>
<br>INDOKOLÁS
<br>
<br>A Pannónia Középiskolás Kollégium - mint ajánlatkérõ - a Közbeszerzési Értesítõ 2001. május 30-án megjelent 22. számában ajánlati felhívást tett közzé a közbeszerzésekrõl szóló 1995. évi XL. törvény (a továbbiakban: Kbt.) 32. § (1) bekezdése alapján nyílt közbeszerzési eljárás megindítására a kollégium 14-20 éves korosztályú diákjainak közétkeztetése tárgyában. A beszerzendõ mennyiséget hétfõtõl csütörtökig 300 adag reggeli, 150 adag ebéd, 300 adag vacsora, péntek 300 adag reggeli, 150 adag ebéd, szombat, vasárnap esetenként hidegcsomag +-20% mennyiségben, a teljesítés idejét határozatlan idõben határozta meg.
<br>Az ajánlati felhívás 11. a) pontja tartalmazta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket. A pénzügyi-gazdasági alkalmasságra vonatkozóan az ajánlattevõknek csatolniuk kellett a számlavezetõ bankjuktól származó - 30 napnál nem régebbi - nyilatkozatot a fizetõképességükre vonatkozóan, valamint az elõzõ 3 év mérlegbeszámolóját (1998., 1999., 2000.), továbbá a Kbt. 46. § (1), (2), (4) és (5) bekezdéseiben elõírt ajánlattevõi nyilatkozatokat és hatósági igazolásokat.
<br>Az ajánlati felhívás 11. b) pontjában az ajánlatkérõ meghatározta - és a számítási mód részletes levezetésével ismertette - azokat a mutatószámokat (rövid távú likviditás I. mutató, a gyors likviditási mutató, az adósságállomány aránya és fedezettsége, a céltartalék aránya, a saját tõkearányos hozam), amelyek segítségével az ajánlattevõnek és alvállalkozójának a szerzõdés teljesítésére való pénzügyi alkalmasságát megállapítja. Egyben közölte, hogy a pénzügyi mutatók meghatározott minõsítési rendszerében az elérhetõ 23 pontból minimum 18 pontot el kell érni, az ez alatti pontszámú ajánlattevõk alkalmatlanok.
<br>Az ajánlatkérési dokumentációban elhelyezésre került egy "Minõsítési formanyomtatványok" elnevezésû dokumentum, amelyre vonatkozóan a dokumentáció elõírja, hogy kitöltése kötelezõ, a részvételi jelentkezéshez csatolni kell. A minõsítési dokumentáció 5., 6. és 7. oldalán a vállalkozás gazdasági adatait kell feltüntetni, többek között a mérlegfõösszeget, a jegyzett és saját tõkét, a kötelezettségeket összesen, illetve rövid lejáratú kötelezettségeket, a forgóeszközöket, készleteket, nettó árbevételt, a befektetett eszközöket, a fõ- és alvállalkozás árbevételét, valamint a végzettség szerint az alkalmazotti létszámot, a mérleg szerinti eredményt, rövid távú likviditási mutatót, likviditási gyorsrátát, adósságállomány-rátát, adósságállomány-fedezettségét, céltartalék-arányát, a saját tõkearányos hozammutatót; mindezen adatokat 1998., 1999. és 2000. év vonatkozásában. A dokumentáció szerint meg kellett továbbá jelölni a bruttó várható árbevételt 2000., 2001. és 2002. év vonatkozásában, valamint a folyamatban levõ munkák volumenét és idõbeni kifutását.
<br>Az ajánlati felhívás 11. b) pontjában az ajánlatkérõ rögzítette a mûszaki alkalmatlanság megállapításának feltételeit is. Alkalmatlannak minõsítette azt az ajánlattevõt, akinek nincs minimum 5400 adag tálalásához szükséges elõ- és étkészlete, ugyanennyi tálcája, az ételek szállításához szükséges 1 db gépkocsija. Az 5400 adagra vonatkozó kikötést a késõbbiekben 500 adagra módosították (Közbeszerzési Értesítõ 2001. VII. 4.).
<br>A felperes az ajánlati felhívásban közölt alkalmatlansági kritériumokat sérelmezve nyújtott be jogorvoslati kérelmet. Az alperes D.382/4/2001. határozatával a jogorvoslati kérelmet elutasította.
<br>A felperes keresetében a Kbt. 24. § (2) bekezdésére, a 33. § (5) bekezdésére, 44. § (5) bekezdésére hivatkozással a jogsértés megállapítását kérte.
<br>Az elsõfokú bíróság ítéletével a felperes keresetét elutasította.
<br>Az ítélet indokolása szerint az ajánlatkérõ az ajánlati felhívás 11. a) pontjában a szerzõdés teljesítésére való alkalmasság igazolására az ajánlattevõktõl a fizetõképességre vonatkozó - 30 napnál nem régebbi - banki nyilatkozatot és az elõzõ 3 év mérlegbeszámolóját, valamint a Kbt. 46. § (1), (2), (4) és (5) bekezdéseiben elõírt nyilatkozatokat és hatósági igazolásokat kívánta meg. E körben mérlegelemzésen alapuló adatközlést nem kért.
<br>Az elsõfokú bíróság hangsúlyozta, hogy az ajánlati felhívás 11. b) pontjában az ajánlatkérõ a szerzõdés teljesítésére alkalmatlanná minõsítés szempontjait határozta meg, rögzítve azt, hogy az elérhetõ 23 pontból minimum 18 pont elérése szükséges az ajánlattevõ alkalmassá minõsítéséhez. Az ajánlatkérõ ezzel összefüggésben csak közölte azokat a közgazdasági mutatószámokat és számítási módszert, amely alapján az alkalmasság kérdésében dönteni kívánt, de a mutatószámok megállapítását, az ehhez szükséges számítások elvégzését nem az ajánlattevõk feladataként határozta meg. Ebbõl következõen az ajánlattevõknek kizárólag az ajánlati felhívás 11. a) pontjában foglaltakat kellett teljesíteniük ahhoz, hogy ajánlatuk e szempontból az ajánlati felhívásnak megfeleljen, és pénzügyi, gazdasági alkalmasságukról az ajánlatkérõ meggyõzõdhessen.
<br>Összességében megállapította, hogy az ajánlati felhívás a felperes által megjelölt jogszabályi rendelkezéseket nem sértette meg.
<br>Az elsõfokú bíróság ítélete ellen a felperes nyújtott be fellebbezést, amelyben annak megváltoztatását és annak megállapítását kérte, hogy az alperes határozata jogsértõ. Állította, hogy - az elsõfokú bíróság megállapításával ellentétben - az ajánlatkérõ a kért mutatószámok kiszámítását és mérlegelemzést is kért, amit az alperes határozatának indokolása is tényként rögzít.
<br>Hivatkozott arra is, hogy a kért adatok csak a kettõs könyvvitelre kötelezett ajánlattevõ esetében állhatnak rendelkezésre, az ajánlati kiírás pedig olyan feltételt nem tartalmaz, hogy csak kettõs könyvvitelre kötelezett ajánlattevõ tehet ajánlatot.
<br>Az alperes ellenkérelmében az elsõ fokú ítélet helybenhagyását kérte.
<br>Elõadta, hogy a felhívás 11. b) pontjában rögzített alkalmassági kritériumoknak való megfelelést az ajánlatkérõnek kellett számítások alapján eldöntenie, és nem az ajánlattevõnek kellett a mérlegelemzést és számításokat ajánlatához csatolnia. Ez a felhívás 11. b) pontjában szereplõ megfogalmazásból egyértelmûen következik.
<br>Hangsúlyozta, hogy az ajánlatkérõ a Kbt. 44. § (1) bekezdés b) pontja alapján jogszerûen választotta a pénzügyi, gazdasági alkalmasság vizsgálatára a mérlegelemzést; ez a rendelkezés lehetõvé teszi az ajánlatkérõ számára az ajánlattevõ fizetõképességének vizsgálatát, egyéb - a 44. § (1) bekezdés a)-c) pontjaiban meghatározottakon kívüli - adatok, dokumentumok alapján is. Úgy találta, hogy az alkalmassági kritérium a beszerzés tárgyával összhangban volt, mert az ajánlatkérõ hosszú távra kívánt szerzõdni a nyertessel, és így részérõl indokolt volt a hosszú távú szerzõdés teljesítésére való képesség vizsgálata.
<br>A fellebbezés nem alapos.
<br>A Kbt. 44. § (1) bekezdés d) pontja szerint az ajánlattevõnek, illetve az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható, az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.
<br>Az idézett rendelkezés lehetõvé teszi, hogy az ajánlatkérõ az ajánlati felhívásban olyan nyilatkozatok, illetve dokumentumok becsatolását írja elõ, amelybõl az ajánlattevõ fizetõképessége megállapítható. E lehetõség egyetlen korlátja a Kbt. 44. § (5) bekezdésének azon szabálya, hogy az ajánlatkérõnek az adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia.
<br>A Legfelsõbb Bíróság álláspontja szerint az ajánlati felhívás 11. b) pontjában meghatározott mutatószámok, illetve az ajánlati dokumentáció minõsítési dokumentáció részében megjelölt gazdasági adatok alkalmasak a felperes fizetõképességének megállapítására.
<br>Figyelemmel arra, hogy - amint arra az alperes is hivatkozott - az ajánlatkérõ hosszú távra kívánt szerzõdni a nyertessel, a kért adatok nem lépik túl a közbeszerzés körét, nem térnek el a közbeszerzés tárgyától [Kbt. 44. § (5) bekezdése].
<br>A felperes fellebbezésében nem hivatkozott olyan üzleti titokhoz fûzõdõ érdekére, amely az ajánlati felhívás 11. b) pontjában, illetve a minõsítési dokumentációban megjelölt adatok és tények kérését jogszerûtlenné tenné.
<br>A leírtakra figyelemmel az elsõfokú bíróság helyes jogi álláspontra helyezkedett, amikor úgy ítélte meg, hogy az ajánlati felhívás a felperes által megjelölt okból nem ütközik a Kbt. elõírásaiba.
<br>A Legfelsõbb Bíróság ugyanakkor mellõzi az elsõ fokú ítélet indokolásának azon részét, amely az ajánlati felhívás 11. b) pontjában meghatározott mutatószámok kiszámításával kapcsolatos.
<br>Az ajánlati felhívás 11. b) pontjának megfogalmazásával szemben ugyanis a minõsítési dokumentáció egyértelmûen az ajánlattevõ számára írja elõ az ajánlati felhívás 11. b) pontjában megjelölt mutatószámok, illetve adatok kiszámítását és közlését.
<br>E körülmény azonban az ajánlati felhívás jogszerûségét nem érinti. A Kbt. 44. § (1) bekezdés d) pontja ugyanis feljogosítja az ajánlatkérõt arra, hogy a 44. § (1) bekezdés a)-c) pontjában meghatározottakon túlmenõen más - a fizetõképesség megállapítására alkalmas - nyilatkozat vagy dokumentum csatolását is elõírja.
<br>Mindezekre tekintettel a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján helybenhagyta.
<br>A Legfelsõbb Bíróság az eredménytelen fellebbezést elõterjesztõ felperest a Pp. 239. §-a folytán alkalmazandó 6/1986. (VI. 26.) IM rendelet 13. § (2) bekezdése alapján a lerótt 10 000 Ft fellebbezési illetéket meghaladóan az illetékekrõl szóló 1990. évi XCIII. törvény 46. §-a alapján további 3500 Ft le nem rótt fellebbezési illeték megfizetésére kötelezte, illetve úgy rendelkezett, hogy a Pp. 78. § (1) bekezdése alapján a felperes köteles megfizetni az alperes másodfokú eljárási költségét.
<br>
<br>Budapest, 2004. április 21.
<br>
<br>Dr. Buzinkay Zoltán s. k.,	Dr. Darák Péter s. k.,
<br>tanácselnök	elõadó bíró
<br>
<br>Dr. Fekete Ildikó s. k.,
<br>bíró
<br>
<br>
<br><br></body></html>