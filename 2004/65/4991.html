<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4991/2004)
</h2>
<br>1024 Budapest, Margit krt. 85.
<br>Ikt.sz.: D.125/9/2004.
<br>
<br>Tárgy: a Goldentex Kft. jogorvoslati kérelme a Hajdú-Bihar Megyei Önkormányzat Kenézy Gyula Kórház-Rendelõintézet közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Goldentex Kft. (4034 Debrecen, Létai út 85., képv.: dr. Laczkó Sándor ügyvéd, a továbbiakban: kérelmezõ) jogorvoslati kérelmét, melyet a Hajdú-Bihar Megyei Önkormányzat Kenézy Gyula Kórház-Rendelõintézet (4043 Debrecen, Béla út 2-26., képv.: dr. Kucskár Jolán jogtanácsos, a továbbiakban: ajánlatkérõ) hagyományos egészségügyi textília szállítása tárgyú közbeszerzési eljárása ellen indított, a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2004. január 23-án megjelent számában a rendelkezõ részben megjelölt beszerzés tárgyában. A beszerzésre kerülõ textíliákat 24 tételben határozta meg, tételenként részajánlatot lehetett tenni.
<br>A textíliákra vonatkozó szakmai követelményeket az ajánlati dokumentáció tartalmazta.
<br>A felhívás 11. a) pontjában az ajánlattevõ mûszaki alkalmassága igazolására ajánlatkérõ elõírta, hogy az ajánlatban szerepeljen 
<br>- "legalább három referencianyilatkozat az elõzõ 2 év (2002. és 2003.) a beszerzés tárgyával megegyezõ legjelentõsebb szállításai közül, mely nyilatkozatokat a megrendelõ állította ki,
<br>- a 47/1999. (X. 6.) EüM rendeletben elõírt minõségi, megfelelõségi tanúsítvány másolata, illetve az európai uniós országokból származó termékek esetében a 84/2001. (V. 30.) Korm. rendelettel kihirdetett nemzetközi egyezmény (PECA) alkalmazásával, az abban foglaltak szerint kijelölt minõségtanúsító intézmény(ek) által kiadott minõségtanúsítvány másolata a Kbt. 44. § (2) bekezdés e) pontja alapján."
<br>A 11. b) pont szerint ajánlatkérõ alkalmatlanná nyilvánításának okai a következõk:
<br>- "A beszerzés tárgyával megegyezõ, 2002. és 2003. évekre vonatkozó, legalább három referencia hiánya. Ezen feltételnek csak az ajánlattevõnek kell megfelelnie."
<br>- "A 47/1999. (X. 6.) EüM rendeletben elõírt minõségi megfelelõségi tanúsítvány másolatának hiánya, illetve az európai uniós országokból származó termékek esetében a 84/2001. (V. 30.) Korm. rendelettel kihirdetett nemzetközi egyezmény (PECA) alkalmazásával az abban foglaltak szerint kijelölt minõségtanúsító intézmény(ek) által kiadott minõségtanúsítvány hiánya. Mind az ajánlattevõ, mind az alvállalkozó által ajánlott termékkel szemben kötelezõ feltétel."
<br>Az ajánlattételi határidõre, március 4-re a Flemex Kft. 24 tételre, a Samtex Kft. 21 tételre, a Kelme 2003 Kft. 16 tételre, a Mediporta Kft. 14 tételre vonatkozó ajánlatot nyújtott be.
<br>Ajánlatkérõ a március 24-i eredményhirdetésen 20 tételre a Samtex Kft., 3 tételre a Flemex Kft. nyertességét, míg 1 tételre az eljárás eredménytelenségét hirdette ki.
<br>Kérelmezõ február 26-án feladott, a Döntõbizottsághoz március 1-jén érkeztetett jogorvoslati kérelmében sérelmezte a felhívás 11. b) pontja fentiekben ismertetett elõírásait. Kérte a jogsértés megállapítását és az ajánlati felhívás megsemmisítését. A jogsértésrõl való tudomásszerzés idõpontjaként február 15-ét jelölte meg, e napon értesült az interneten közzétett ajánlati felhívásról.
<br>Kérelme indokaként elõadta:
<br>A referenciákra vonatkozó kikötés kizárja az ajánlattevõi körbõl az új vállalkozásokat. Nem vitatta, hogy a referencia megléte fontos körülmény, de elegendõ, ha azzal csak az alvállalkozó rendelkezik.
<br>A másik alkalmatlansági indokkal, a 47/1999. (X. 6.) EüM rendeletben elõírt tanúsítvány meglétével kapcsolatban arra hivatkozott, hogy mivel a rendelet hatálya a Magyarország területén gyártott, forgalmazott, illetve alkalmazott orvostechnikai eszközökre terjed ki, kirekeszti a beszerzési tárgyak körébõl a más országokban gyártott termékeket.
<br>Ajánlatkérõ kérte a jogorvoslati kérelem elutasítását. Elsõdlegesen a kérelem elkésettségére hivatkozott, miszerint a felhívás január 23-án történt megjelenésétõl számítva a kérelem elõterjesztéséig a 15 napos jogvesztõ határidõ letelt.
<br>A kérelemre érdemben a következõket adta elõ:
<br>Mindkét alkalmassági feltétel megfelel a Kbt. 44. §-a elõírásainak.
<br>A Kbt. 33. § (5) bekezdése értelmében - a törvény keretei között - az ajánlatkérõ szabadon határozza meg az alkalmasság igazolása módját.
<br>Így nem fogadható el kérelmezõ kifogása, miszerint elegendõ lenne, ha csak az alvállalkozó rendelkezne referenciákkal.
<br>A 47/1999. (X. 6.) EüM rendeletben elõírt minõségi tanúsítvánnyal kapcsolatos kérelemre elõadta, hogy kérelmezõ nem fejtette ki, hogy milyen okból kirekesztõ ez az alkalmassági feltétel. Feltételezi, hogy azért, mert kérelmezõ úgy véli, hogy a beszerezni kívánt termékek egyike sem tartozik a hivatkozott miniszteri rendelet hatálya alá. Kérelmezõ álláspontja megalapozatlan, mert a hagyományos mûtéti textíliák és a mûtéti ruházat az orvostechnikai eszközökrõl szóló 47/1999. (X. 6.) EüM rendelet hatálya alá tartoznak, és ezért vonatkoznak rájuk a rendelet elõírásai, így a 6. § (4) bekezdése is, miszerint az I. osztályba sorolt eszközök esetén a gyártó a 7. sz. melléklet szerint jár el, és a forgalomba hozatal elõtt gyártói megfelelõségi nyilatkozatot állít ki.
<br>A Döntõbizottság a felek írásbeli észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>A Döntõbizottság elsõdlegesen azt vizsgálta, hogy a jogorvoslati kérelem a törvényes határidõn belül elõterjesztettnek minõsül-e.
<br>A Kbt. 79. § (7) bekezdése szerint a jogorvoslati kérelmet a jogsértõ (jogsértõnek tartott) eseményrõl való tudomásszerzéstõl számított 15 napon belül (szubjektív határidõ), illetõleg a jogsértõ esemény bekövetkezésétõl számított 90 napon belül (objektív határidõ) lehet elõterjeszteni.
<br>A szubjektív határidõ betartását illetõen a hirdetménynek a Közbeszerzési Értesítõben való megjelenése idõpontja tekinthetõ fõszabálynak arra az esetre, ha a kérelmezõ a felhívásról az értesítõbõl szerzett tudomást. Kérelmezõ nyilatkozott, hogy nem az értesítõbõl, hanem a felhívásnak az interneten megjelent szövegébõl ismerte meg az ajánlati felhívást február 15-én.
<br>A Kbt. 79. § (1) bekezdése alapján a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV. törvény (Áe.) rendelkezései az irányadók.
<br>Az Áe. 39. § (4) bekezdése szerint a határidõ számításánál kétség esetén azt megtartottnak kell tekinteni.
<br>Mivel a kérelmezõ állításának cáfolatára tény vagy adat nem áll rendelkezésére, a Döntõbizottság a tudomásszerzés idõpontjaként elfogadta a kérelmezõ nyilatkozata szerinti február 15-i határidõt. Február 15-tõl a kérelem február 26-án történt elõterjesztéséig a 15 napos határidõ nem telt le, így a kérelem határidõben elõterjesztettnek tekintendõ.
<br>A Döntõbizottság ezért érdemben vizsgálta a jogorvoslati kérelmet.
<br>Ajánlatkérõ az ajánlattevõ mûszaki alkalmassága igazolására a beszerzés tárgyával megegyezõ, 2002. és 2003. évekre vonatkozó, legalább 3 referencianyilatkozat csatolását kérte.
<br>A Kbt. 33. § (5) bekezdése elõírja, hogy az ajánlatkérõ az ajánlati felhívásban kizárólag a törvényben meghatározott módon írhatja elõ az ajánlattevõ alkalmassága igazolását.
<br>Az alkalmasság igazolásának módját a 44. § (1) és (2) bekezdése szabályozza.
<br>A (2) bekezdés alapján a mûszaki alkalmasság igazolható az elõzõ, legfeljebb 3 év szállításainak ismertetésével legalább az ellenszolgáltatás összege, a teljesítés ideje és a szerzõdést kötõ másik fél megnevezésével.
<br>Ajánlatkérõ a mûszaki alkalmasság igazolását ennek az elõírásnak megfelelõen kérte, mégpedig úgy, hogy az elõzõ két év szállításainak megrendelõjétõl kérte a referencianyilatkozat kiadását. Ezáltal meg akart gyõzõdni a referenciák valós voltáról, a teljesítések megfelelõségérõl.
<br>A Döntõbizottság megállapította, hogy ajánlatkérõ a Kbt. rendelkezéseinek megfelelõen kérte a mûszaki alkalmasság igazolására a referencianyilatkozatok csatolását, így eljárása jogszerû volt. Ezért a jogorvoslati kérelmet ebben a részében elutasította.
<br>Kérelmezõ sérelmezte a mûszaki alkalmasság igazolásának másik módját, a megajánlott termékre vonatkozó minõségtanúsítvány csatolása elõírását is, álláspontja szerint ezáltal ajánlatkérõ lényegében kirekeszti a nem Magyarországon gyártott termékeket.
<br>A Döntõbizottság elöljáróban megjegyzi, hogy ajánlatkérõ nem pontosan értelmezi a kérelmezõnek ezen alkalmassági feltétellel kapcsolatos kifogását.
<br>A kérelembõl egyértelmûen kitûnik, hogy kérelmezõ azt sérelmezi, hogy ha ajánlatkérõ csak a felhívásban megjelölt jogszabályokban [47/1999. (X. 6.) EüM rendelet, 84/2001. (V. 30.) Korm. rendelet] elõírtak szerint kiállított minõségi, megfelelõségi tanúsítványt tartja megfelelõnek az alkalmasság igazolására, akkor kizárja a beszerzésbõl azokat a termékeket, melyek megfelelõségét más minõségtanúsító szervezet tanúsította.
<br>A Döntõbizottság elsõdlegesen azt vizsgálta, hogy az igazolási mód megfelel-e a Kbt. rendelkezéseinek.
<br>A Kbt. 44. § (2) bekezdés e) pontja szerint a mûszaki alkalmasság igazolható "a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvánnyal."
<br>Ez a rendelkezés akként értelmezendõ, hogy ha egy termékre nézve van egyértelmûen megadott, megkövetelt mûszaki leírás, akkor a megajánlásra kerülõ termék megfelelõsége, minõsége bármely nemzeti rendszerben akkreditált minõségtanúsító intézménytõl származó tanúsítvánnyal tanúsítható.
<br>Ha ugyanis a felhívásban, illetõleg a dokumentációban (kiírásban) jogszabályra vagy jogszabály alapján kiadott mûszaki elõírásra, szabványra alapítva meg van határozva, hogy egy adott termék milyen mûszaki jellemzõkkel bírjon, akkor az e jellemzõknek megfelelõ termék megfelel a kiírásnak, függetlenül attól, hogy a terméket melyik országban gyártották, illetõleg a termék megfelelõségét melyik nemzeti rendszerben akkreditált minõségtanúsító intézmény tanúsította.
<br>Ez az értelmezés következik a Kbt. 24. § (2) bekezdésében megfogalmazott alapelvbõl is, miszerint ajánlatkérõ a közbeszerzési eljárásban köteles biztosítani az ajánlattevõk esélyegyenlõségét. Az ajánlati felhívásban az alapelv akkor hatályosul, ha abban nincs olyan kitétel, amelyik indokolatlan elõnyt vagy hátrányt eredményez egyes ajánlattevõknek.
<br>Ajánlatkérõ a 47/1999. (X. 6.) EüM rendeletben elõírt minõségi megfelelõségi tanúsítványt, illetve az európai uniós országokból származó termékek esetében a 84/2001. (V. 30.) Korm. rendelettel kihirdetett nemzetközi egyezményben (PECA) foglaltak szerint kijelölt minõségtanúsító intézmény által kiadott minõségtanúsítvány csatolásához kötötte az ajánlattevõ alkalmasságát.
<br>A 47/1999. (X. 6.) EüM rendelet 1. §-a szerint "a rendelet hatálya - a (2) bekezdésben foglaltak kivételével - a Magyar Köztársaság területén gyártott, forgalmazott, illetve alkalmazott orvostechnikai eszközökre és tartozékaira terjed ki." [A jogorvoslati eljárás tárgyát képezõ termékek nem a (2) bekezdésben meghatározott eszközök körébe tartoznak.]
<br>A rendeletben foglaltak szerint kell eljárni a rendelet hatálya alá tartozó eszközök gyártásbavitele, forgalomba hozatala, alkalmazása esetén.
<br>Ajánlatkérõ tehát azért írta elõ alkalmassági feltételként a fenti két rendeletben elõírt minõségi megfelelõségi tanúsítvány csatolását, mert csak akkor alkalmazhatja, veheti használatba a beszerzés tárgyát képezõ eszközöket, ha azok megfelelnek a tanúsítvány kiadása feltételeinek.
<br>A fenti EüM rendelet alapján a tanúsítvány orvostechnikai eszközök magyarországi forgalomba hozatalához is szükséges, függetlenül attól, hogy azt melyik országban gyártották, kivéve, ha a gyártás az európai megállapodáshoz kapcsolódó, a megfelelõség értékelésérõl és az ipari termékek elfogadásáról szóló jegyzõkönyvben részes államokban történt.
<br>A kérelmezõ által sérelmezett "kirekesztés" tehát azokra a beszerzés tárgya szerinti termékekre vonatkozhat, amelyek nem fogadták el az európai megállapodást, azaz nem tagjai ezen nemzetközi egyezménynek (PECA-nak).
<br>A Döntõbizottságnak a kérelem elbírálásához abban a kérdésben kellett állást foglalni, hogy nem jogszerûtlen és nem az ajánlattevõk esélyegyenlõségét sértõ-e, hogy ajánlatkérõ kizárólag csak az EüM rendelet alapján (és a PECA alapján) kiadott minõségtanúsítvány meglétét fogadja el alkalmassági feltételként annak ellenére, hogy a Kbt. 44. § (2) bekezdése szerint bármely nemzeti rendszerben akkreditált minõségtanúsító intézménytõl származó tanúsítvánnyal igazolható a beszerzés tárgyát képezõ termék - ezáltal az ajánlattevõ - alkalmassága.
<br>A Kbt. alapelvi rendelkezéseit egy adott jogszabályi környezetben kell értelmezni. A jogszabályok betartása az azok hatálya alá tartozó jogalanyokra kötelezõ, így az ajánlatkérõre és az ajánlattevõkre is.
<br>Ajánlatkérõ csak akkor veheti használatba, a nem Magyarországon (és a PECA-hoz csatlakozó államban) gyártott orvostechnikai eszközöket megajánló ajánlattevõ csak akkor hozhatja Magyarországon forgalomba az orvostechnikai eszközöket, ha azok megfelelnek a jogszabályi követelményeknek. E jogszabályi követelményeknek való megfelelést pedig jogszabályi elõírás [47/1999. (X. 6.) EüM rendelet] szerint csak meghatározott eljárási rend szerint meghatározott tanúsító által kiadott minõségtanúsítvány igazolhatja.
<br>Az ajánlatkérõ által meghatározott alkalmassági feltétel valamennyi ajánlattevõre kötelezõ, ebben a tekintetben egyik ajánlattevõ sem kerül elõnyös vagy hátrányos helyzetbe az ajánlattétel során.
<br>A Döntõbizottság megállapította, hogy ajánlatkérõ az EüM rendeletben elõírtak szerinti minõségtanúsítvány alkalmassági feltételként való meghatározása által nem sértette meg sem a Kbt. tételes, sem alapelvi rendelkezéseit. Ezért a Döntõbizottság a jogorvoslati kérelmet ebben a részében is elutasította.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a) pontja szerint rendelkezett.
<br>A bírósági jogorvoslatot a 89. § (1) bekezdése biztosítja.
<br>
<br>Budapest, 2004. április 16.
<br>
<br>Dr. Csitkei Mária s. k.,	Fábián Péter s. k.,
<br>közbeszerzési biztos	    közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>
<br><br></body></html>