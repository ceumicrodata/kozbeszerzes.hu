<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (5136/2004)
</h2>
<br>25.K.33.184/2003/2.
<br>
<br>A bíróság a dr. Derbák Attila ügyvéd (1071 Budapest, Damjanich u. 19. fszt. 4.) által képviselt Intercontact Budapest Kft. (1054 Budapest, Hold u. 15. II. em. 2.) felperesnek a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit körút 85.) alperes ellen - közbeszerzési ügyben hozott (hivatkozási szám: D.436/8/2003) - közigazgatási határozat felülvizsgálata iránti perében, amely perbe a dr. Székely Zsolt jogtanácsos által képviselt Állami Számvevõszék (1052 Budapest, Apáczai Csere János u. 10.) az alperes pernyertességének elõmozdítása érdekében beavatkozott, meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a bíróság a felperest, hogy 15 nap alatt fizessen meg az alperesnek 20 000 Ft, azaz húszezer forint perköltséget. Megállapítja a bíróság, hogy a felperes javára 5000 Ft, azaz ötezer forint illeték visszatérítésének van helye.
<br>A felperes által lerótt kereseti illetéket a felperes maga viseli.
<br>Az ítélet ellen 8 nap alatt fellebbezésnek van helye, amelyet ennél a bíróságnál kell a Fõvárosi Ítélõtáblához elõterjeszteni.
<br>
<br>INDOKOLÁS
<br>
<br>A beavatkozó szakfordítási és tolmácsolási tevékenység tárgyban közbeszerzési eljárást folytatott le, amely eljárásban többek között a FORDuna Kft., az ILS Kft. és felperes is tett ajánlatot. A beavatkozó más ajánlattevõk mellett e három ajánlattevõ ajánlatát is érvénytelennek nyilvánította. Mindhárom ajánlattevõ egy beadványban jogorvoslati kérelmet terjesztett elõ az alperesnél. A kérelemhez csatoltak egy 150 000 Ft igazgatási szolgáltatási díj megfizetésérõl szóló banki igazolást, amelyen átutalóként a FORDuna Kft.-t tüntették fel.
<br>Az alperes hiánypótlásra hívta fel az ajánlattevõket, amelyben egyrészt kérte, hogy nyilatkozzanak arról, hogy ki teljesítette a már befizetett 150 000 Ft-ot, másrészt minden kérelmezõ teljesítse a Kbt. 80. § (2) bekezdésében foglaltaknak megfelelõen további 150 000-150 000 Ft igazgatási szolgáltatási díj megfizetését. A FORDuna Kft. bejelentette, hogy a díjat õ fizette meg, míg felperes elõadta, hogy álláspontja szerint elegendõ egyszeresen megfizetni az igazgatási szolgáltatási díjat, amelyet a kérelmezõ társa már teljesített. A befizetés alapján az õ kérelmét is köteles az alperes elbírálni, a kérelmezõk száma nem befolyásolja az igazgatási szolgáltatási díj összegét. Ezzel kapcsolatban hivatkozott a Fõvárosi Bíróság és a Legfelsõbb Bíróság eseti döntéseire. Figyelemmel arra, hogy felperes nem fizette meg a hiánypótlási határidõben az igazgatási szolgáltatási díjat, ezért az alperes a perben támadott 2003. szeptember 9. napján kelt D.436/8/2003. számú határozatával a jogorvoslati kérelmét elutasította. Az indokolás szerint sem a Kbt., sem az illetékekrõl szóló törvény, sem pedig az Áe. nem ad részletszabályokat az igazgatási szolgáltatási díjjal kapcsolatban, így tételesen nem rendelkezik arról sem, miként kell eljárni több kérelmezõ esetén. Kifejtette, hogy a perrel érintett közbeszerzési eljárásban a beavatkozó több döntést hozott, külön-külön döntött az egyes ajánlattevõk ajánlatainak érvénytelenségérõl, ezért minden egyes ajánlattevõ vonatkozásában önállóan kell megvizsgálni és elbírálni azt a kérdést, hogy jogszerûen történt-e az érvénytelenné nyilvánítás. Így mindegyik kérelem önálló kérelem, azokról önállóan kell dönteni, ezért kell megfizetni az igazgatási szolgáltatási díjat külön-külön. A felperes által hivatkozott bírósági eseti döntésekkel kapcsolatban kifejtette, hogy azon perekben érintett közbeszerzési eljárásban az ajánlatkérõ egy döntést hozott, miszerint a közbeszerzési eljárást eredménytelenné nyilvánította, és ezt támadta meg az összes érvényes ajánlattevõ. Miután egy ajánlatkérõi döntés v
<br>olt, a döntés felülvizsgálata alapján is egyfajta alperesi határozat meghozatala volt lehetséges.
<br>Felperes jogszabálysértésre hivatkozással kérte az alperes határozatának felülvizsgálatát, ennek körében a határozat hatályon kívül helyezését és az alperes új eljárásra kötelezését. Perköltségigénye nem volt. Álláspontja szerint az alperes megsértette az Áe. 89. § (3) bekezdését. Kifogásolta, hogy a közigazgatási eljárásban az azonos érdekû ügyfeleket az alperes érdemi vizsgálat nélkül nem azonos érdekûnek minõsített. Sérelmezte, hogy elõzetesen az alperes nem is jelezte felé, hogy a közösen beadott jogorvoslati kérelmet kérelmezõnként külön-külön fogja kezelni, és ennek alapját sem jelölte meg. Ismét hivatkozott a közigazgatási eljárásban is felhívott bírósági eseti döntésekre, amelyek álláspontja szerint jelen per eldöntése szempontjából is iránymutatásul szolgálhatnak. Tekintettel arra, hogy az általa hivatkozott bírósági ítéleteket a keresetlevélhez nem mellékelte, bizonyítási indítványként felajánlotta ezen ítéletek becsatolását.
<br>Az alperes nyilatkozatában fenntartotta a határozatban foglalt indokait. Álláspontja szerint a határozat nem jogszabálysértõ, ezért kérte a kereset elutasítását és felperes perköltségben marasztalását. Elõadta, hogy töretlen az a jogorvoslati gyakorlat, miszerint ha az egyes ügyfeleknek különbözõ tárgyú kérelmei vannak, illetõleg a közigazgatási szervnek önállóan kell dönteni az egyes kérelmek megalapozottságáról, akkor az eljárásért fizetendõ ellenérték minden egyes ügyfelet terhel. Ismét hangsúlyozta, hogy a felperes által hivatkozott bírósági döntések teljesen más tényállásra vonatkoznak.
<br>A beavatkozó csatlakozott az alperes által elõadottakhoz. Álláspontja szerint a határozat nem jogszabálysértõ, ezért kérte a kereset elutasítását. Perköltségre nem tartott igényt.
<br>Felperes keresete nem alapos.
<br>A bíróság az alperes határozatának felülvizsgálata során az államigazgatási eljárás általános szabályairól szóló, többször módosított 1957. évi IV. törvény (Áe.) 72. § (1) bekezdése alapján a polgári perrendtartásról szóló, többször módosított 1952. évi III. törvény (Pp.) 324. § (1) bekezdése szerint lefolytatott eljárásban, a kereseti kérelem és az ellenkérelem korlátai között kizárólag azt vizsgálhatja, hogy a határozat megfelel-e támadott rendelkezéseiben az anyagi és az eljárási szabályoknak. A bíróságnak a perben azt kellett megítélnie, hogy a perrel érintett közbeszerzési eljárásban hozott beavatkozói döntésekkel szemben az egyes ajánlattevõk, köztük felperes által is elõterjesztett közös jogorvoslati kérelem esetén az egyes kérelmezõket külön-külön terheli-e az igazgatási szolgáltatási díj viselésének kötelezettsége, és erre tekintettel jogszabálysértõ-e az alperes határozata.
<br>A bíróság a keresetlevél, az alperes nyilatkozata, a felek elõadásai és a közigazgatási iratok alapján megállapított tényállásból kiindulva a következõkre alapozta döntését:
<br>A közbeszerzésekrõl szóló, többször módosított 1995. évi XL. törvény (Kbt.) 79. § (2) bekezdése szerint a bizottsági eljárás kérelemre vagy hivatalból indul. Ugyanezen szakasz (3) bekezdése alapján a kérelmet többek között az ajánlattevõ nyújthatja be. A Kbt. 80. § (2) bekezdése kimondja, hogy a bizottság kérelemre indult eljárásáért - az eljárás megindításakor - 150 000 Ft igazgatási szolgáltatási díjat kell fizetni. Ugyanezen szakasz (3) bekezdése úgy rendelkezik, hogy ha az igazgatási szolgáltatási díjat nem fizették meg, a bizottság felhívja a kérelmezõt a hiányok öt napon belüli pótlására. A (4) bekezdés szerint pedig, ha e hiánypótlást nem teljesítették, a bizottság a kérelmet elutasítja.
<br>A Kbt. 79. § (1) bekezdése szerint a bizottság eljárására, ha a Kbt. másként nem rendelkezik, az Áe. rendelkezéseit kell alkalmazni. Az Áe. 89. § (1) bekezdése kimondja, hogy az államigazgatási eljárás költségét, ha a jogszabály másként nem rendelkezik, az állam viseli. Az illetékfizetési kötelezettségre az illetékekre vonatkozó szabályok az irányadók. Ugyanezen szakasz (3) bekezdése szerint, ha az eljárásban több olyan azonos érdekû ügyfél vesz részt, akik költség viselésére kötelesek, közöttük a költséget arányosan meg kell osztani.
<br>Az illetékekrõl szóló, többször módosított 1990. évi XCIII. törvény (Itv.) 67. § (1) bekezdése kimondja, hogy egyes államigazgatási eljárásokért díjat kell fizetni. A (2) bekezdés akként rendelkezik, hogy azt, hogy mely eljárásért vagy szolgáltatásért kell díjat fizetni, továbbá a díj mértékét az érdekelt miniszter a pénzügyminiszterrel egyetértésben szabályozza.
<br>A bíróság a felhívott rendelkezések alapján megállapította, hogy sem a Kbt., sem az Áe., sem pedig az Itv. az igazgatási szolgáltatási díj viselésének részletszabályait nem határozza meg, az Itv. 67. § (2) bekezdésében megjelölt rendeletet a jogalkotó a mai napig nem alkotta meg a közbeszerzési jogorvoslati eljárásokkal kapcsolatban. Eltérõ, illetve részletszabályok hiányában pedig a fentebb idézett törvények hatályos rendelkezései szerint kell az igazgatási szolgáltatási díj viselése tárgyában állást foglalni.
<br>A Kbt. 81. § (1) bekezdése alapján a bizottság a jogorvoslati eljárást a kérelem alapján indítja meg. A 88. § (1) bekezdése alapján megállapítható, hogy a kérelemre indult jogorvoslati eljárásban a bizottságnak a kérelem alapján kell határozatában döntenie. A kérelemnek tehát a jogorvoslati eljárásban alapvetõ jelentõsége van, ezt erõsíti meg az Áe. 16. §-ának (3) bekezdése, amely alapján a kérelmet tartalma szerint kell elbírálni. A jogorvoslati kérelem benyújtására törvény egyértelmû rendelkezése alapján az ajánlattevõ jogosult. Az ajánlattevõ kérelmezõ az államigazgatási eljárásban ügyfél, akit különféle jogok illetnek meg és kötelezettségek terhelnek. Az ügyfél az, akinek az ügyében folytatják le a jogorvoslati eljárást. A bíróság ezzel kapcsolatban hangsúlyozza, hogy az államigazgatási ügy nem azonos a közbeszerzési üggyel. Az államigazgatási eljárásban a kérelmet elõterjesztõ ügyfél az, akinek a Kbt. 80. § (2) bekezdése alapján az igazgatási szolgáltatási díjat a kérelem benyújtásakor az államigazgatási eljárásért fizetnie kell. A bíróság megállapította, hogy jelen esetben három ajánlattevõ terjesztett elõ jogorvoslati kérelmet, akik között semmiféle jogi kapcsolat nincs. Az önálló ajánlattevõk önálló ügyfelek az általuk indított jogorvoslati eljárásban. Az önálló ügyfelek által elõterjesztett kérelem tartalma alapján, annak keretei között dönt a bizottság a jogorvoslati eljárásban. Ebbõl következik, hogy mindegyik önálló ajánlattevõ jogorvoslati kérelmére önálló eljárás indul, amelyben az adott kérelmezõ kérelme alapján kell határozatot hozni. Amennyiben az ügyek tárgya, tartalma összefügg vagy más szempont alapján célszerû több ügyet közösen tárgyalni és közös határozatban dönteni, úgy lehetõség van az ügyek egyesítésére. Ez esetben az államigazgatási szervnek kell biztosítania valamennyi önálló kérelmezõ ügyféli jogát, jogainak külön-külön érvényesítését az eljárás során, és valamennyi ügyfélnek az eljárással kapcsolatos kötelezettségeit teljesíteni kell. Több ügyben hozott közös határozat esetén valame
<br>nnyi kérelmi elemben az Áe. 43. § (1) bekezdésében meghatározott követelményeket teljesíteni kell. Felperes maga sem vitatta, hogy a többi jogorvoslati kérelmet elõterjesztõvel jogi kapcsolatban nem áll, pusztán az köti össze õket, hogy ugyanazt a közbeszerzési eljárást tartják jogsértõnek, és érdekük is hasonló. Ez azonban csak az ügyek egyesítésére adhat legfeljebb jogszerû alapot, az önálló kérelmezõk ez esetben még egymástól elkülönülõ, önálló ügyfelek, akiknek az ügyeiben dönteni kell. A felperes által hivatkozott Áe. 89. § (3) bekezdése arról az esetrõl beszél, amikor egy eljárásban, vagyis egy ügyben van több azonos érdekû ügyfél. Jelen esetben az Áe. 89. § (3) bekezdése azért nem alkalmazható, mert nem egy ügyben több azonos érdekû ügyfél vett részt, hanem három önálló ügyfél által kezdeményezett, három önálló ügy indult. Értelemszerûen a más ügyében indult eljárás ügyfele a felhívott jogszabályi hely alapján a költségek részbeni viselésére nem kötelezhetõ még abban az esetben sem, ha érdeke hasonló a másik ügy ügyfelével. Ez így van még akkor is, ha a három önálló kérelmet egy lapon terjesztették elõ, és a kérelemre indult eljárásokban az ügyeket utóbb a hatóságként eljáró szerv egyesítette.
<br>Tekintettel arra, hogy felperes nem vonta kétségbe az általa hivatkozott bírósági ítéletekkel kapcsolatban az alperes azon ténymegállapítását, hogy azon ítéletek más tényállású ügyben hozott eseti döntések, ezért a bíróság a felperes által felajánlott, az eseti döntések becsatolására vonatkozó bizonyítását mellõzte tekintettel arra, hogy azok jelen jogvita eldöntésénél iránymutatásul nem szolgálhatnak.
<br>A kifejtettek alapján a bíróság az alperessel egyezõen állapította meg, hogy a három ajánlattevõ által elõterjesztett jogorvoslati kérelem alapján indult eljárásokért a kérelmezõket külön-külön terhelte a 150 000 Ft-os igazgatási szolgáltatási díj megfizetésének kötelezettsége. Felperes nem vitásan, a bizottság felhívása ellenére a kérelem e hiányosságát nem pótolta, ezért helyesen járt el az alperes akkor, amikor felperes jogorvoslati kérelmét a Kbt. 80. § (4) bekezdése alapján elutasította.
<br>A bíróság a fentiek alapján az alperes határozatát a felperes által vitatott részében felülvizsgálta. Ennek során megállapította, hogy az alperes helyesen tárta fel az ügyben irányadó tényállást, a vonatkozó jogszabályok helyes értelmezése és alkalmazása alapján törvényes jogi következtetéseket vont le, határozata jogszerû rendelkezéseket tartalmaz. A határozat nem jogszabálysértõ a felperes által kifogásolt körben, ezért a bíróság a felperes keresetét mint alaptalant elutasította.
<br>A bíróság a Pp. 78. § (1) bekezdése alapján kötelezte a pervesztes felperest az alperes költségeinek megfizetésére.
<br>A kereseti illeték viselésérõl a bíróság az Itv. 43. § (3) bekezdésére figyelemmel a költségmentesség alkalmazásáról szóló 6/1986. (VI. 26.) IM rendelet 13. § (2) bekezdése alapján határozott, tekintettel arra is, hogy felperes az Itv. 62. § (1) bekezdésének h) pontjában biztosított tárgyi illetékfeljegyzési jog ellenére keresetlevelén, majd az azt követõ fellebbezésében mindösszesen 20 000 Ft illetéket lerótt.
<br>Az ítélet elleni fellebbezés lehetõségét a Kbt. 92. §-a biztosítja.
<br>
<br>Budapest, 2004. március 16.
<br>
<br>Dr. Vitál-Eigner Beáta s. k.,
<br>bíró
<br><br></body></html>