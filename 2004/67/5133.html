<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (5133/2004)
</h2>
<br>
<br>3.Kf.27.244/2003/4. szám
<br>
<br>A Fõvárosi Ítélõtábla a dr. Tasnádi Gábor ügyvéd (1111 Budapest, Kende u. 18.) által képviselt Magyar Turizmus Rt. I. r. (1054 Budapest, Kálmán Imre u. 2.) és Asztalos Zoltán II. r. (1195 Batthyányi u. 32/B) budapesti lakos felpereseknek a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2003. március 20. napján kelt 25.K.32.008/2002/6. számú ítélete ellen az I., II. rendû felperes által 7. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét a per fõ tárgya tekintetében helybenhagyja.
<br>Kötelezi az I., II. r. felpereseket, hogy 15 napon egyenként fizessenek meg az alperesnek 50 000-50 000 (ötvenezer-ötvenezer) forint elsõ és másodfokú perköltséget.
<br>Kötelezi az I., II. r. felpereseket, hogy egyenként fizessenek meg a magyar államnak - az illetékhivatal külön felhívására - 10 000-10 000 (tízezer-tízezer) forint kereseti és 24 000-24 000 (huszonnégyezer-huszonnégyezer) forint fellebbezési illetéket.
<br>Ez ellen az ítélet ellen fellebbezésnek nincs helye. 
<br>
<br>INDOKOLÁS
<br>
<br>Az I. r. felperes a Közbeszerzési Értesítõ 2002. február 27-i számában a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdésének e) pontjára hivatkozással részvételi felhívást tett közzé hirdetmény közzétételével induló tárgyalásos gyorsított eljárás megindítására. A közbeszerzési eljárás tárgya dokumentációban szereplõ 50 mûemlék templom díszkivilágítása volt. A részvételi szakasz eredményét az I. r. felperes 2002. március 19-én hirdette ki, és három részvételre jelentkezõt hívott fel ajánlattételre, akiknek az ajánlati felhívást és a dokumentációt kiadta. Az I. r. felperes az 50 mûemlék templom pontosított, végleges listáját valamennyi ajánlattevõ részére 2002. március 27-én megküldte. A pontosított listában 28 olyan település szerepelt, amelyeket az eredeti lista nem tartalmazott, ezért kérésre az I. r. felperes módosította az ajánlattételi határidõt, az eredetileg megjelölt 2002. március 29-ról 2002. április 8-án 9 órára. Az ajánlattételi határidõben két társaság nyújtott be ajánlatot, akik közül az I. r. felperes a 2002. április 25-én kelt eljárást lezáró döntésével a LISYS Fényrendszer Rt.-t nyilvánította nyertesnek.
<br>A Thom Lighting Hungary Kft. 2002. április 3-án jogorvoslati kérelmet terjesztett elõ, amelyben elsõdlegesen azt sérelmezte, hogy a részvételi szakasz lezárását követõen az I. r. felperes ajánlati dokumentáció 2. oldalának 7. bekezdésében ismételten és újabb alkalmassági követelményt írt elõ, amely jogsértõ. A jogorvoslati kérelem benyújtását követõen, 2002. április 5-én az I. r. felperes értesítette az ajánlattevõket, hogy a dokumentáció sérelmezett 2. oldal 6. és 7. bekezdését törölte, mert az a dokumentációba tévedésbõl került. A 2002. április 11-én kiegészített jogorvoslati kérelem arra hivatkozott, hogy az I. r. felperes megsértette a Kbt. 64. § (5) bekezdésére tekintettel a Kbt. 48. § (1) bekezdését, mivel a hivatkozott két bekezdés törlésével módosította a dokumentációt, de nem hosszabbította meg az ajánlattételi határidõt. A kérelmezõ a módosítással vált alkalmassá az ajánlat benyújtására, az ajánlattételi határidõ meghosszabbítására vonatkozó kérelme elutasításával az idõ rövidsége miatt ajánlatát nem tudta elkészíteni, ezzel sérült a Kbt. 24. § (2) bekezdésében megfogalmazott esélyegyenlõség elve.
<br>Az alperes D.167/24/2002. számú határozatában a jogorvoslati kérelemnek részben helyt adott, megállapította, hogy az I. r. felperes megsértette a Kbt. 48. § (1) bekezdése második fordulatát a Kbt. 64. § (5) bekezdésére figyelemmel. Felhívta az I. r. felperest, hogy a határozat kézhezvételétõl számított 15 napon belül egészítse ki a 2002. március 19-én kiadott ajánlati dokumentáció 2002. április 5-i módosítására vonatkozó döntését azzal, hogy új ajánlattételi határidõt állapítson meg - amely 15 napnál rövidebb nem lehet -, és errõl az ajánlattételre felkért társaságokat értesítse. Ezen túlmenõen az I. r. felperesnek az ajánlati dokumentáció 2002. április 5-i módosítását követõ valamennyi döntését megsemmisítette és az I. r. felperessel szemben egymillió forint, a II. r. felperessel mint a jogsértésért felelõs személlyel szemben 100 000 forint bírságot szabott ki. Indokolásában arra hivatkozott, hogy a felhívás és a dokumentáció minden olyan megváltoztatása, amely tartalmilag változtatja meg azok feltételeit, módosításnak minõsül, függetlenül attól, hogy a változtatás mely részét érinti és mi a változtatás oka. A módosításra az ajánlatkérõnek a Kbt. 48. § (1) bekezdése szerint joga van az ajánlattételi határidõ lejártáig, de errõl új hirdetményt kell közzétenni és ebben új ajánlattételi határidõt kell megállapítani, amely nem lehet kevesebb a Kbt. 47. § (1) bekezdésében foglalt határidõnél. A Kbt. 64. § (5) bekezdése értelmében a két szakaszból álló eljárásba az ajánlattételi határidõ meghosszabbítására a 47. § (2), (3) bekezdését, a közvetlenül megküldött ajánlati felhívás és az azzal kapcsolatban kibocsátott dokumentáció módosítására a Kbt. 48. § (1) bekezdését azzal az eltéréssel kell alkalmazni, hogy hirdetmény közzététele helyett egyidejûleg, közvetlenül írásban kell az ajánlattevõket tájékoztatni. Hangsúlyozta, hogy mind az ajánlattételi határidõ meghosszabbítása, mint az új ajánlattételi határidõ megállapítása két külön önálló és össze nem keverhetõ jogintézmény, még akkor is, ha mindkettõ következtében az 
<br>eredetileg megjelölt idõponttól késõbb kerül sor az ajánlatok benyújtására.
<br>A jogsértõ döntésért felelõs személyt az I. r. felperes 2002. április 24-én kelt nyilatkozata alapján állapította meg, a bírság kiszabása körében értékelte, hogy bár súlyos jogsértés elkövetésérõl van szó, de az alperes ideiglenes intézkedése következtében nem került sor a szerzõdés megkötésére, ezért a jogsértés orvosolható volt.
<br>A felperesek keresetükben elsõdlegesen az alperes határozatának megváltoztatását és annak megállapítását kérték, hogy az I. r. felperes nem sértette meg a Kbt. alperesi határozatban megjelölt rendelkezéseit. Erre tekintettel az alkalmazott jogkövetkezmények mellõzését, a bírság és az igazgatási szolgáltatási díj kifizetésére kötelezés törlését kérték. Jogsértés megállapítása esetén másodlagos kérelmük a határozat megváltoztatására és mindkét felperessel szemben a bírság törlésére vonatkozott. Álláspontjuk szerint a Kbt. 47. § (2) bekezdése és a 48. § (1) bekezdés egymástól függetlenül nem alkalmazhatók. Amíg a Kbt. 48. § (1) bekezdése alapján az ajánlati felhívás, illetve dokumentáció többször is módosítható, addig az ajánlattételi határidõ a Kbt. 47. § (2) bekezdése alapján csak egy esetben hosszabbítható meg. Álláspontjuk szerint a felmerült problémára a Kbt. hibája miatt megfelelõ megoldás nem adható.
<br>Az elsõfokú bíróság ítéletében a felperesek keresetét elutasította. Osztotta az alperes határozatban kifejtett álláspontját és rámutatott, hogy miután a Kbt. nem korlátozza az ajánlati felhívás, illetve dokumentáció módosításának lehetõségét, arra több esetben is sor kerülhet. Az azonban a törvény egyetlen rendelkezésébõl sem következik, hogy az ismételt módosítás során a Kbt. 48. § (1) bekezdésének második mondatában meghatározottakat ne kellene betartani. Ezt az álláspontot mind a nyelvtani, mind a logikai értelmezés is alátámasztja. A felperesi érveléssel ellentétben megállapította, hogy a Kbt. egyértelmûen rögzíti azt, hogy a módosított feltételekrõl szóló tájékoztatásban új ajánlattételi határidõt kell megállapítani, és nincs olyan rendelkezés, amely kimondaná, hogy csak az elsõ módosításkor kell az új ajánlattételi határidõt megállapítani, és arról sincs rendelkezés, hogy a Kbt. 47. § (2) bekezdésében írt korlátozás a Kbt. 48. § (1) bekezdésében foglaltak alkalmazásakor is figyelembe veendõ.
<br>A bírság kiszabásánál az volt a jogi álláspontja, hogy a Kbt. 88. § (1) bekezdésének f) pontja nem együttes feltételeket határoz meg, hanem felsorolást tartalmaz.
<br>A II. r. felperes felelõsségével kapcsolatban kifejtette, hogy az I. r. felperes õt jelölte meg a belsõ felelõsségi rend szerint egyedül felelõs személyként, errõl a II. r. felperesnek tudomása volt, módja lett volna e tárgyban nyilatkozattételre, ennek elmaradása nem róható az alperes terhére. A polgári perrendtartásról szóló 1952. évi III. törvény (a továbbiakban: Pp.) 164. § (1) bekezdése alapján a II. r. felperest terhelte volna annak bizonyítása, hogy az I. r. felperes nyilatkozatával szemben nem õ a jogsértésért felelõs személy.
<br>Az ítélet ellen a felperesek terjesztettek elõ fellebbezést, kérték az elsõfokú bíróság ítéletének megváltoztatását és kereseti kérelmükkel egyezõ tartalmú döntés meghozatalát. Fenntartották a keresetben megfogalmazott és a peres eljárás folyamán kifejtett jogi álláspontjukat, a Kbt. 47. § (2) bekezdés és a 48. § (1) bekezdés közötti összefüggés vonatkozásában, és arra hivatkoztak, hogy az alperes és az elsõfokú bíróság álláspontja ellentétben áll a Kbt. 25. §-ával, mely a kógens rendelkezésektõl való eltérést csak kifejezett megengedõ rendelkezés esetén engedi meg. Ilyen rendelkezés hiányában a Kbt. 47. § rendelkezéseit nem lehet figyelmen kívül hagyni. A II. r. felperes vonatkozásában arra hivatkoztak, hogy a jogsértésért felelõs személlyel szemben szabható ki bírság. Felelõsnek az tekinthetõ, aki a felelõsségét megalapozó felróható magatartást tanúsít, vagy munkaszerzõdésben vagy külön nyilatkozatban elvállalja a felelõsségét, felügyeli az eljárást és lehetõséget kap a szükséges intézkedések megtételére jogsértés esetén. A II. r. felperes esetében egyik feltétel sem volt megállapítható.
<br>Fenntartották jogi álláspontjukat a kötelezõ bírság feltételeivel kapcsolatban, mely szerint bírságolni csak akkor lehet, ha az ajánlatkérõ megsértette a Kbt. elõírásait, és emellett a nyilvánvaló jogsértés ismeretében szerzõdést is kötött. Állítása szerint a jogalkalmazó nem jogosult arra, hogy a jogszabályokat megváltoztassa és a konjunktív felsorolás helyett a lényegesen szigorúbb alternatív felsorolást alkalmazza.
<br>Az alperes fellebbezési ellenkérelme az elsõfokú bíróság ítéletének helybenhagyására és perköltség megfizetésére irányult. Megismételte mind a határozatában, mind az elsõ fokú eljárásban kifejtett jogi érvelését.
<br>A fellebbezés nem alapos.
<br>Az elsõfokú bíróság a tényállást helyesen állapította meg, és abból helytálló jogi következtetésre jutott. A Fõvárosi Ítélõtábla az elsõfokú bíróságnak az alperesi határozatban kifejtett okfejtésére alapított döntési indokait maga is osztja.
<br>A fellebbezésben foglaltakra tekintettel kiemeli, hogy a Kbt. 47. § (2) bekezdése és a 48. § (1) bekezdése rendelkezései nem vetnek fel értelmezési problémát, nincs e szabályokkal összefüggõ joghézag. Amíg a Kbt. 47. § (1) bekezdése az ajánlattételi határidõ egy alkalommal történõ meghosszabbításáról, addig a Kbt. 48. § (1) bekezdése új ajánlattételi határidõ megállapításáról beszél. A két jogintézmény más és más, egymástól független, köztük a felperesek által hivatkozott összefüggés nem lelhetõ fel, ezért nem helytálló a felpereseknek ehhez kapcsolódóan a Kbt. 25. §-ára alapított hivatkozása sem. Amíg a Kbt. 47. § (2) bekezdése esetén az eredetileg meghatározott ajánlattételi határidõ meghosszabbításáról van szó, addig a Kbt. 48. § (1) bekezdése követelményként nem az ajánlattételi határidõ meghosszabbítását, hanem az ajánlati felhívás, illetve dokumentáció módosításához kötötten új ajánlattételi határidõ megállapítását írja elõ. A határidõ-meghosszabbítás és az új határidõ megjelölés nem azonos jogi fogalom.
<br>A kötelezõ bírságra vonatkozó felperesi okfejtés azért nem állja meg a helyét, mert - mint arra az elsõfokú bíróság helyesen rámutatott - a Kbt. 88. § (1) bekezdésének f) pontja a bírság kiszabását jogsértés esetére kötelezõvé teszi nemcsak egy személlyel, hanem mindenkivel és minden szervezettel szemben, amely felelõs a jogsértésért.
<br>Nemcsak a törvény aktív megsértõjét rendeli bírságolni, hanem azt is, aki a jogsértés ismeretében szerzõdést kötött, annak ellenére, hogy pl. az 5. melléklet adataiból megállapítható volt, hogy az ajánlatkérõ nem ez elõzetes elvek szerint bírálta el az ajánlatot. (dr. Patay Géza - A közbeszerzések joga, Kommentár a gyakorlat számára hvgorac Lap- és Könyvkiadó Kft. kiadás 270. oldal is.) A jogalkalmazó valóban nem jogosult a hatályos jogszabályok megváltoztatására, az elsõfokú bíróság nem is ezt tette, hanem értelmezte és értelmezésének kimerítõ indokát adta. A II. r. felperes felelõsségi körében ugyancsak nem volt alapos a felperesek fellebbezése, mert tény ugyan, hogy az I. r. felperes a felelõs személyére tett nyilatkozatát a jogorvoslati eljárás során megváltoztatta, de végsõ - a Kbt. 31. § (6) bekezdése alapján tett - nyilatkozatában a II. r. felperest jelölte meg. Az alperes eljárásának keretét meghaladja a két felperes egymás közötti jogviszonyának vizsgálata, ezért helyesen döntött az alperes és az elsõfokú bíróság a módosított I. r. felperesi nyilatkozat alapján a felelõs személlyel szemben alkalmazott bírságról.
<br>Mindezekre tekintettel a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján a per fõ tárgya tekintetében helybenhagyta.
<br>A sikertelenül fellebbezõ felperesek az alperes elsõ és másodfokú költségének viselésére a Pp. 78. § (1), (2) és 79. § (1) bekezdése alapján kötelesek.
<br>Az illeték viselésére vonatkozóan az elsõfokú bíróság ítéletét megváltoztatta, mert tévedett az elsõfokú bíróság, amikor a felperesek kötelezettségét egyetemlegesnek minõsítve, a kereseti illeték egyetemleges megfizetésére kötelezte õket. A felperesek nem tekinthetõek a Pp. 51. § a) pontjának hatálya alá tartozó egységes pertársaságnak, ezért az egyetemleges marasztalásnak a marasztalás oszthatósága okából nincsenek meg a feltételei. Az I. és II. r. felperesre nézve a határozat külön-külön tartalmaz rendelkezést, tõlük csak a ráesõ részt lehet követelni, ezért keresetindítás esetén önállóan kötelesek az eljárási illeték lerovására. Erre tekintettel az egyetemleges kötelezés helyett a Fõvárosi Ítélõtábla a pervesztes felpereseket külön-külön kötelezte az illetékekrõl szóló 1990. évi XCIII. törvény (a továbbiakban: Itv.) 39. § (3) bekezdésének c) pontja, a 43. § (3) bekezdése, valamint a 46. § (1) bekezdése és a 64. § folytán alkalmazandó 6/1986. (VI. 26.) IM rendelet 13. § (2) bekezdése alapján a tárgyi illetékfeljegyzési jog miatt le nem rótt kereseti és fellebbezési illeték megfizetésére.
<br>
<br>Budapest, 2004. március 31. 
<br>
<br>Dr. Sára Katalin s. k.,	 Dr. Páldy Zsuzsanna s. k.,
<br>elõadó bíró,	elõadó bíró
<br>
<br>Dr. Szõke Mária s. k.,
<br>bíró
<br>
<br>
<br><br></body></html>