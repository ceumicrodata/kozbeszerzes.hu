<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>LEGFELSÕBB BÍRÓSÁG (5132/2004)
</h2>
<br>Kf.III.37.549/2002/8. szám
<br>
<br>A Magyar Köztársaság Legfelsõbb Bírósága a dr. Mancsiczky László ügyvéd (4042 Debrecen, Pallagi út 13.) által képviselt Sárospatak Város Önkormányzata (3950 Sárospatak, Kossuth u. 44.) felperesnek a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat bírósági felülvizsgálata iránt a Fõvárosi Bíróságon 13.K.32.545/2001. számon megindított perében ugyanezen bíróság 2002. február 19-én kelt 13.K.32.545/2001/4. számú ítélete ellen az alperes részérõl 5. sorszámon elõterjesztett fellebbezés folytán a 2004. év március hó 30. napján megtartott nyilvános tárgyaláson meghozta a következõ
<br>
<br>ÍTÉLETET:
<br>
<br>A Legfelsõbb Bíróság az elsõfokú bíróság ítéletét megváltoztatja és a felperes keresetét elutasítja.
<br>
<br>Kötelezi a felperest, hogy 15 nap alatt fizessen meg az alperesnek 15 000 (tizenötezer) Ft együttes elsõ és másodfokú perköltséget.
<br>Ez ellen az ítélet ellen fellebbezésnek nincs helye. 
<br>
<br>INDOKOLÁS
<br>
<br>A felperes 2001. április 4-én részvételi felhívást tett közzé elõminõsítési eljárás megindítására a Hercegkút térségi települések szennyvízcsatornázása, valamint Sárospatak el nem látott területeinek szennyvízcsatornázása tárgyában. Az elõminõsítési eljárásban hat részvételi jelentkezést minõsített ajánlattételre alkalmasnak a felperes, és felhívta ajánlattételre a minõsítési eljárásban jelentkezõket.
<br>Az ajánlati felhívás szerint az összességében legelõnyösebb ajánlat szempontja alapján választja ki a közbeszerzési eljárás nyertesét a felperes, részszempontokat állapított meg, amelyekhez súlyszámokat rendelt. A részszempontok a pénzügyi ütemezés, fizetési feltételek, pénzügyi konstrukció és az abban való közremûködés voltak.
<br>2001. június 27-ig öt ajánlat érkezett, 2001. július 4-én hirdettek eredményt, amely szerint minden ajánlat érvényes volt, a nyertes pedig a Depona Kft. lett.
<br>A Diamit Építõipari és Szolgáltató Befektetési Rt. 2001. július 11-én jogorvoslati kérelmet nyújtott be az alpereshez, kérte az ajánlatkérõ eljárást lezáró döntésének megsemmisítését, jogszabálysértés megállapítását, valamint ideiglenes intézkedést a szerzõdés megkötésének megtiltására.
<br>A felperes a nyertes ajánlattevõvel 2001. június 13-án szerzõdést kötött.
<br>Az alperes 2001. augusztus 17-én kelt D-458/11/2001. számú határozatával a jogorvoslati kérelemnek helyt adva megállapította, hogy az ajánlatkérõ megsértette a közbeszerzési eljárásról szóló 1995. évi XL. törvény (a továbbiakban: Kbt.) 55. § (6) bekezdését, 59. § (1) bekezdését és 61. § (1) bekezdését, ezért 6 000 000 Ft bírsággal sújtotta. A bírság jogkövetkezményeit a Kbt. 88. § (1) bekezdés f) pontja alapján a Kbt. 88. § (4) bekezdésében meghatározott keretek között állapította meg.
<br>A felperes keresetet terjesztett elõ az alperes határozatának bírósági felülvizsgálata iránt. Az alperes által megállapított tényállást nem vitatta, de állítása szerint az alperes a jogszabályok téves értelmezésével hozta meg határozatát.
<br>Az elsõfokú bíróság a felperes keresetét részben alaposnak találta. Megállapította, hogy a részszempontok értékelésekor a felperes megsértette a Kbt. 55. § (6) bekezdését, 59. § (1) bekezdését, a Kbt. 61. § (1) bekezdését. A jogsértések alapján az alperes jogszerûen alkalmazta a pénzbírságkiszabás következményét. Megállapította ugyanakkor, hogy az alperesnek a 2001. július 11-én elõterjesztett jogorvoslati kérelemre tekintettel lehetõsége lett volna az ideiglenes intézkedéssel a szerzõdés megkötésének megakadályozására, így a jogorvoslati eljárás eredményeként a közbeszerzési eljárást lezáró felperesi döntést is megakadályozhatta volna. Ebben az esetben a felperes jogsértõ magatartásának értékelése körében a szerzõdéskötés tényét bírságnövelõ tényezõ körülményként nem értékelhette volna az alperes. Ezért a bíróság álláspontja szerint a bírság kiszabása jogszerû volt, de annak mértéke eltúlzott. A szankció legfõbb célja a jogsértés minél teljesebb orvoslása, amely a szerzõdéskötés megtiltásával megvalósulhatott volna, valamint az eljárást lezáró ajánlatkérõi döntés megsemmisítésével e cél elérhetõ lett volna. Az alperes azonban nem tiltotta meg a szerzõdéskötést, így a felperes törvényi kötelezettségének tett eleget a szerzõdés megkötésével. Az alperesi intézkedési jogkör gyakorlásának hiánya nem indokolja az alperes bírságolási gyakorlatában is jelentõs mértékûnek tekinthetõ 6 000 000 Ft-os bírság kiszabását.
<br>Az alperes fellebbezést nyújtott be az elsõfokú bíróság ítélete ellen, amelyben kérte az ítélet megváltoztatását, a felperes keresetének elutasítását. Álláspontja szerint a Fõvárosi Bíróság ideiglenes intézkedéssel kapcsolatos jogi véleménye jogszabálysértõ. A Kbt. 82. § (1) bekezdése szerint az alperes ideiglenes intézkedést tehet abban az esetben, ha megállapítható, hogy a törvény szabályainak megszegése miatt a közbeszerzés tisztasága sérült. Az ideiglenes intézkedés lehetõség az alperes számára még a törvényi feltételek fennállása esetén sem kötelezõ.
<br>Az alperes álláspontja szerint a fél jogszabálysértõ cselekményének következményeit magának a cselekményt elkövetõ félnek kell viselnie. Az alperes július 13-áig nem rendelkezett olyan adattal és bizonyítékkal, amely - a törvényi feltételek szerint - megalapozta volna ideiglenes intézkedés elrendelését. Az alperes megítélése szerint tévesen hivatkozott arra a bíróság ítélete indokolásában, hogy a szerzõdéskötés tényét további súlyosbító körülményként értékelte az alperes, csak a jogsértõ cselekményeket sorolta és vette figyelembe. Az alperes megítélése szerint a megállapított 6 000 000 Ft bírság a bírságolási gyakorlathoz képest nem feltûnõen magas. A bírság összege a konkrét tényállástól elkülönítve egyébként sem vizsgálható, jelen közbeszerzés tárgyának értéke nettó 424 446 000 Ft, bruttó értéke 530 557 500 Ft. A bírság maximális mértéke a közbeszerzés értékének 30%-a. A közbeszerzés tárgyának értékét figyelembe véve a kiszabott bírság 1,413%-a, illetve a bruttó beszerzési érték 1,13%-a. Ezt feltûnõen magasnak értékelni nem lehet.
<br>A felperes a fellebbezésre tett észrevételében az államigazgatási eljárás általános szabályairól szóló 1957. évi IV. törvény (Áe.) 2. § (4) bekezdésére hivatkozással együttmûködési kötelezettség biztosítását tartja szükségesnek a hatósági jogkörben eljáró szervek oldaláról. Az alperesnek módja lett volna ideiglenes intézkedést alkalmazni a felperessel szemben, de ezt elmulasztotta. A szerzõdés megkötésének elmulasztásával a közbeszerzési eljárás szerzõdéskötésre vonatkozó szabályait is megszegte volna a felperes. Ugyanakkor 2001-ben közel 500 000 000 Ft-os hitel felvételére volt szükség a mûködése zavartalan biztosítása érdekében, ezért a kivetett bírság aránytalanul nagy terhet jelent a felperes számára.
<br>A fellebbezés alapos.
<br>A Legfelsõbb Bíróság mindenben osztja az alperesnek a fellebbezési eljárás során az ideiglenes intézkedés jogi jellegére vonatkozó okfejtését. Az elsõfokú bíróság megállapította, hogy az alperes határozata a jogszabálysértések megállapítása [Kbt. 55. § (6) bekezdése, 59. § (1) bekezdése és 61. § (1) bekezdése] tekintetében megalapozott, tehát a felperes az alperes által megállapított jogszabálysértéseket elkövette.
<br>A Kbt. 82. § (1) bekezdése szerint a folyamatban lévõ jogorvoslati eljárás során a közbeszerzési eljárást lezáró szerzõdés megkötéséig az alperes ideiglenes intézkedést tehet, ha megállapítható, hogy a törvény szabályainak megszegése miatt a közbeszerzések tisztasága sérült vagy ennek veszélye fennáll. A jogszabály szövegébõl egyértelmûen megállapítható, hogy az ideiglenes intézkedés elrendelése az alperes számára a törvényi feltételek fennállása esetén lehetõségként biztosított, az alperes megítélése alapján (többségi szavazással) kerülhet sor ideiglenes intézkedés megtételére. Az alperes nem tartozik külön indokolással és magyarázattal a tekintetben, miért nem tette meg az ideiglenes intézkedést. Ennek ellenére az alperes kifejtette, hogy  nem állt rendelkezésére megfelelõ adat az ideiglenes intézkedés szükségességének megállapításához.
<br>A szerzõdés megkötésének megtiltásával egyébként a felperes sokkal hátrányosabb helyzetbe került volna a közbeszerzés tárgyának megvalósítása során igénybe vehetõ pénzösszegek elnyerése terén, ezért az ideiglenes intézkedés megtételének elmaradása a felperes érdekkörében felmerült különleges méltánylást érdemlõ körülményként nem értékelhetõ.
<br>A jogszabálysértés megállapítása mellett - az ideiglenes intézkedés elmaradásának téves jogi megítélése következtében - az elsõfokú bíróság döntése, amellyel a kiszabott pénzbírságot mérsékelte, nem volt megalapozott. A jogszabálysértés tényének megállapítása mellett a Kbt. 88. § (1) bekezdés f) pontja szerint az alperesnek a törvény szabályait megszegõkkel szemben bírságot kell kiszabnia. A bírság nagyságára vonatkozóan a Kbt. 88. § (4) bekezdése tartalmaz rendelkezést, melyet a jogszabályi keretek között a jogszabálysértés súlyának mérlegelésével állapított meg az alperes. A Kbt. 91. § (5) bekezdése szerint a bíróság az alperes határozatát megváltoztathatja, azonban a bírói gyakorlat a mérlegelés során meghozott határozatok megváltoztatásának feltételeként a jogszabályban meghatározott mérlegelési szempontok figyelmen kívül hagyását, a büntetésnek vagy annak nagyságának a törvény céljával ellentétes alkalmazását, illetõleg a mérlegelés szempontjainak a határozat indokolásában történõ közlése elmaradását határozta meg. Az alperes pénzbírságot megállapító döntésével kapcsolatosan e feltételek egyike sem áll fenn, ezért az elsõfokú bíróságnak - a jogszabálysértés megállapításával egy idõben - a mérlegelési jogkörben elõírt bírság mérséklésére hozott döntése megalapozatlan.
<br>Fent kifejtettek szerint a Legfelsõbb Bíróság a Pp. 253. § (2) bekezdésének megfelelõen az elsõfokú bíróság ítéletét megváltoztatta és a felperes keresetét elutasította.
<br>A felperes így pervesztes lett, ezért a Pp. 78. § (1) bekezdése alapján az alperes perköltségének megfizetésére kötelezte a Legfelsõbb Bíróság.
<br>A felperes az illetékekrõl szóló 1990. évi XCIII. törvény 5. § (1) bekezdés c) pontja alapján teljes személyes illetékmentességben részesült, ezért a fellebbezési eljárás illetéke az állam terhén marad.
<br>
<br>Budapest, 2004. március 30.
<br>
<br>Dr. Kozma György s. k.,	 Dr. Madarász Gabriella s. k.,
<br>tanácselnök	elõadó bíró
<br>
<br>Dr. Kárpáti Zoltán s. k.,
<br>bíró
<br>
<br>
<br><br></body></html>