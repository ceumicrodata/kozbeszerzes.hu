<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0412/2004)
</h2>
<br>1024 Budapest, Margit krt. 85.
<br>Ikt. sz.: D.639/10/2003.
<br>
<br>Tárgy: a Hódmezõvásárhelyi útépítõ Kft. jogorvoslati kérelme Tiszaföldvár Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot
<br>
<br>A Döntõbizottság a Hódmezõvásárhelyi útépítõ Kft. (6800 Hódmezõvásárhely, Lázár u. 10., képviseli: Dr. Zsoldos Mária ügyvéd, 6800 Hódmezõvásárhely, Lázár u. 10., a továbbiakban: kérelmezõ) által a Tiszaföldvár Város Önkormányzata (5430 Tiszaföldvár, Bajcsy-Zs. út 2. Pf. 56., a továbbiakban: ajánlatkérõ) "Tiszaföldvár, Tavaszmezõ út építése nyílt árkos víztelenítéssel" tárgyú közbeszerzési eljárása ellen benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére álló iratok, és a felek nyilatkozatai alapján az alábbi tényállást állapította meg:
<br>Ajánlatkérõ 2003. október 15-én a Közbeszerzési Értesítõ 42. számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.
<br>Ajánlatkérõ az ajánlati felhívás 6. pontjában meghatározta, hogy az ajánlattétel határideje az ajánlati felhívás közzétételét követõ elsõ naptól számított 41. naptári nap 10.00 órája, illetve ha ez a nap nem munkanap, akkor az ezt követõ elsõ munkanap ugyanezen órája.
<br>Ajánlatkérõ az ajánlati felhívás 8. pontjában az alábbiakat határozta meg:
<br>"8. a) Az ajánlati biztosíték összegszerûen meghatározott mértéke: 1 000 000 Ft, azaz egymillió forint.
<br>
<br>8. b) Az ajánlati biztosíték nyújtásának feltételei: az ajánlati biztosítékot Tiszaföldvár Város Önkormányzata 11745176-15410168 számú számlájára befizetéssel, vagy bankgaranciával lehet teljesíteni, melynek legkésõbbi idõpontja az ajánlattételi határidõ lejártát megelõzõ 5. naptári nap. Az ajánlati biztosíték nyújtásról szóló igazolást az ajánlatban köteles dokumentálni. Az ajánlati biztosíték a nyertes ajánlattevõ részére a szerzõdéskötést követõ 10 napon belül, a többi ajánlattevõ részére az eredményhirdetést követõ 10 napon belül visszafizetésre kerül."
<br>Ajánlatkérõ az ajánlati felhívás 11. pontjában meghatározta az ajánlattevõk pénzügyi, gazdasági és mûszaki alkalmassága igazolására kért adatok és tények körét, valamint az ajánlattevõknek a szerzõdés teljesítésére alkalmatlanná minõsítés szempontjait.
<br>Ajánlatkérõ mind a részajánlat, mind pedig a többváltozatú ajánlat tételének lehetõségét kizárta.
<br>Ajánlatkérõ az ajánlati felhívás 13. pontjában meghatározta, hogy az ajánlatokat a Kbt. 34. § (1) bekezdése szerint az összességében legelõnyösebb ajánlat szempontjai alapján bírálja el, ehhez megadta a bírálati részszempontokat, súlyszámokat, valamint az értékelés módszerét.
<br>Ajánlatkérõ az ajánlati felhívás 16. i) pontjában az alábbiakat határozta meg:
<br>" i) ajánlatkérõ a Kbt. 43. § (4) bekezdése szerint az ajánlattevõk részére hiánypótlási lehetõséget biztosít az ajánlattételi határidõt követõ 5. nap 8.00 óráig."
<br>2003. november 25-ig az ajánlattételi határidõig ajánlatot nyújtott be a Debmut Rt., a Strabag Rt., a Fehér és Fehér Útépítõ Kft., a Vakond Kft., a Solt-Út Kft., a Hoffmann Rt. és a kérelmezõ.
<br>Ajánlatkérõ 2003. november 23-án hiánypótlási felhívást küldött ki 2003. december 1. határidõvel az ajánlattevõk részére.
<br>Kérelmezõt e körben a Munkaerõ-piaci Alappal kapcsolatos nyilatkozat csatolására hívta fel.
<br>Ajánlatkérõ 2003. december 1-jén tartotta az eredményhirdetést, melyen kihirdette, hogy az eljárás nyertese a Fehér és Fehér Útépítõ Kft., míg a kérelmezõ ajánlata érvénytelen.
<br>Kérelmezõ ajánlatának érvénytelenségével kapcsolatban ajánlatkérõ az alábbiakat tüntette fel az "összegzés az eljárásról" címû iratban:
<br>"Az érvénytelenség indokai:
<br>Az ajánlati felhívás 8. b) pontja szerint az ajánlati biztosítékot a Tiszaföldvár Város Önkormányzata 11745176-15410168 számú számlájára befizetéssel vagy bankgaranciával lehet teljesíteni, melynek legkésõbbi idõpontja az ajánlattételi határidõ lejártát megelõzõ 5. naptári nap. Az ajánlattételi határidõ 2003. november 25-e volt, az ezt megelõzõ 5. naptári nap 2003. november 20. volt. Ajánlattevõ a beadott ajánlata szerint az ajánlati biztosítékot 2003. november 21-én tette, ezért ajánlata érvénytelen és az eljárásból a Kbt. 53. § (1) bekezdés a) pontja alapján kizárásra került."
<br>Ajánlatkérõ a nyertes ajánlattevõvel a szerzõdést megkötötte.
<br>Kérelmezõ 2003. december 8-án nyújtott be jogorvoslati kérelmet a Döntõbizottsághoz, melyet a jogorvoslati eljárás során tartott tárgyaláson pontosított. Pontosított kérelmében sérelmezte, hogy ajánlatkérõ nem küldte meg részére a bontási jegyzõkönyvet, továbbá sérelmezte ajánlatának érvénytelenné nyilvánítását, mert ajánlatában bankgaranciát csatolt be és álláspontja szerint csupán az ajánlatkérõ számlájára történõ befizetésre vonatkozott az ajánlati felhívás ezzel kapcsolatos 5 napos határideje és ezért az ajánlatával kapcsolatban nem lehetett volna alkalmazni az 5 napos határidõ elõ írását, illetve erre hivatkozva nem lehetett volna ajánlatát érvénytelenné nyilvánítani.
<br>Sérelmezte továbbá, hogy ajánlatkérõ az "összegzés az eljárásról" címû iratban a Kbt. 53. § (1) bekezdés a) pontja alapján kizárta az ajánlatát a közbeszerzési eljárásból, mert álláspontja szerint ajánlata megfelel a Kbt. 46. §-ban foglalt rendelkezéseknek, ennek alapján nem lehetett volna kizárni az eljárásból. Sérelmezte továbbá, hogy ajánlatkérõ a hiánypótlás elrendelésének napján 2003. november 26-án érvénytelenné nyilvánította ajánlatát és kizárta az eljárásból, ezt az összegzés dátuma alapján állapította meg, mely idõpont azonos a hiánypótlás elrendelésének idõpontjával.
<br>A fentiek alapján kérte a jogsértés megállapítását, ajánlatkérõ eljárást lezáró döntésének megsemmisítését, valamint ajánlatkérõ költségekben történõ marasztalását.
<br>Ajánlatkérõ a jogorvoslati kérelemre tett észrevételében elõadta, hogy a közbeszerzési eljárás során jogszerûen járt el. Kérelmezõt felszólította hiánypótlásra, mivel erre lehetõséget adott az ajánlati felhívásban. E körben a pótolható hiányok pótlására kérte fel kérelmezõt, azonban az ajánlati biztosíték nyújtásának idõpontja tekintetében a Kbt. nem biztosít lehetõséget hiánypótlásra.
<br>Kérelmezõ ajánlata 73. oldalán dokumentálta az ajánlati biztosíték bankgaranciával történõ nyújtását, azonban annak kiállítási dátuma 2003. november 21. volt, ez csupán 4 nappal korábbi az ajánlattételi határidõnél, vagyis nem felel meg az ajánlati felhívásban meghatározott 5 napos kritériumnak. Ennek alapján a kérelmezõ ajánlata érvénytelen volt. Az összegzés dátumával kapcsolatban elõadta, hogy ez a dátum csupán elírás. Az ajánlatkérõ az eljárást lezáró döntést 2003. december 1-jén hozta meg kérelmezõ vonatkozásában az érvénytelenséget a Kbt. 52. § (2) bekezdés c) pontjára alapítottan.
<br>Elõadta továbbá, hogy a bontási jegyzõkönyvet határidõben megküldte a kérelmezõnek. Hivatkozott továbbá arra, hogy az "összegzés az eljárásról" címû iratban adminisztratív hiba miatt elírásra került a kérelmezõ ajánlatának érvénytelenségi okával kapcsolatos jogkövetkezmény, oda tévedésbõl lett beírva a Kbt. 53. § (1) bekezdés a) pontja.
<br>A fentiek alapján kérte a megalapozatlan jogorvoslati kérelem elutasítását.
<br>Egyéb érdekeltek jelen eljárás szempontjából releváns észrevételt nem tettek.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Kbt. 54. § szerint az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie.
<br>A Kbt. 61. § (7) bekezdése szerint az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ öt munkanapon belül.
<br>A Kbt. fenti rendelkezése alapján ajánlatkérõnek az ajánlatok felbontásáról jegyzõkönyvet kell felvennie és a bontási jegyzõkönyvet az ajánlattevõk részére 5 munkanapon belül meg kell küldenie.
<br>Az ajánlattételi határidõ - így a bontási eljárás idõpontja is - 2003. november 25. volt. Ettõl az idõponttól kell számítani az 5 munkanapos határidõt, mely határidõn belül a bontási jegyzõkönyvet az ajánlatkérõnek meg kell küldenie az ajánlattevõk részére. Ez a határidõ 2003. december 2-án járt le, így ezen idõpontig küldhette meg jogszerûen ajánlatkérõ a bontási jegyzõkönyvet a kérelmezõ, mint ajánlattevõ részére.
<br>A Döntõbizottság tényként állapította meg, hogy ajánlatkérõ a hiánypótlási felhívást és a bontási jegyzõkönyvet 2003. november 26-án postára adta kérelmezõ részére (és a küldeményt kérelmezõ - a tértivevény adatai alapján - 2003. november 27-én átvette), mely a rendelkezésre álló határidõ lejárta elõtti idõpont.
<br>A Döntõbizottság a fentiek alapján megállapította, hogy ajánlatkérõ a bontási jegyzõkönyv megküldési kötelezettségének határidõben, a Kbt. rendelkezései szerint eleget tett, így a jogorvoslati kérelem e része megalapozatlan.
<br>A Kbt. 26. § (2) bekezdés második fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 52. § (2) bekezdés c) pontja szerint érvénytelen az ajánlat, ha az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre.
<br>Ajánlatkérõ az ajánlati felhívás 8. pontjában meghatározta, hogy az ajánlattétel idõpontját (2003. december 25.) megelõzõ 5. napig (2003. november 20.) kell az ajánlati biztosítékot az ajánlatkérõ számlájára befizetni, illetve bankgaranciával ezen idõpontig kell azt teljesíteni. Ajánlatkérõ e rendelkezése alapján mind az ajánlati biztosíték befizetését, mind pedig a bankgarancia szolgáltatását 2003. november 20-ig teljesíteni kell, vagyis ezen legkésõbbi idõpontig bankgaranciával rendelkeznie kell az ajánlattevõnek.
<br>Kérelmezõ az ajánlati felhívás e feltételét az eredményhirdetést megelõzõen nem kifogásolta.
<br>Kérelmezõ azon álláspontját, hogy az ajánlati biztosíték meglétét csak az ajánlatban kell igazolni, így a bankgarancia esetében nem kell ezt az 5. nappal megelõzõ teljesítést megvalósítani, a Döntõbizottság nem fogadta el, ugyanis ajánlatkérõ ezzel kapcsolatban az ajánlati biztosíték szolgáltatása körében nem tett megkülönböztetést a bankszámlára történõ befizetés és a bankgaranciával történõ teljesítés között. Így mindkét megoldás esetén alkalmazni kell az ajánlati felhívás e rendelkezését.
<br>A Döntõbizottság megállapította, hogy kérelmezõ ajánlatának 73. oldalán becsatolt bankgarancia-nyilatkozattal teljesítette a z ajánlati biztosíték nyújtását. A bankgarancia kiállítási idõpontja 2003. november 21., ajánlatkérõ tehát 2003. november 20-án nem rendelkezett még bankgaranciával. A bankgarancia kiállítási idõpontja csak 4 nappal korábbi idõpont, mint a 2003. november 25-i ajánlattételi határidõ, így nem felel meg az ajánlati felhívás feltételének, mely szerint az ajánlati biztosítékot legkésõbb az ajánlattételi határidõt megelõzõ 5. napon teljesíteni kell.
<br>A Döntõbizottság ennek alapján megállapította, hogy ajánlatkérõ azon döntése, hogy kérelmezõ ajánlatát érvénytelennek minõsítette jogszerû volt és összhangban van a Kbt. rendelkezéseivel, így a jogorvoslati kérelem e része is megalapozatlan.
<br>Ajánlatkérõ az "összegzés az eljárásról" címû irat 3. pontjában a kérelmezõ ajánlatával kapcsolatos érvénytelenség indokaként leírta az ajánlati biztosíték nem megfelelõ benyújtását és ezzel kapcsolatosan megállapította, hogy az ajánlat érvénytelen, majd feltüntette azt, hogy az ajánlat a Kbt. 53. § (1) bekezdés a) pontja alapján a közbeszerzési eljárásból kizárásra kerül.
<br>A Döntõbizottság megállapította, hogy ajánlatkérõnek a kérelmezõ ajánlatának kizárásával kapcsolatos döntése nincs és az összegzésben a Kbt. 46. § rendelkezéseinek megsértését kérelmezõ esetében nem állapította meg.
<br>Az "összegzés az eljárásról" címû iratban ajánlatkérõ meghatározta a kérelmezõ ajánlatával kapcsolatos érvénytelenségi kifogását, és ebbõl megállapította az ajánlat érvénytelenségét.
<br>A Döntõbizottság álláspontja szerint az, hogy ajánlatkérõ egy jogszerû érvénytelenségi ok alapján megállapítja az ajánlat érvénytelenségét, majd az ezt követõen alkalmazandó jogkövetkezmény - vagyis az, hogy az eljárás további szakaszában az ajánlat nem vehet részt - jogcímét pontatlanul jelöli meg önmagában nem jelent jogsértést tekintettel arra, hogy mindkét jogcímnek a jogkövetkezménye az, hogy a kérelmezõ ajánlata nem vehet részt az ajánlatok érvényességének és alkalmasságának vizsgálatát követõ részében a közbeszerzési eljárásnak. Erre tekintettel a Döntõbizottság álláspontja szerint nem ütközik a Kbt. rendelkezésébe az, hogy ajánlatkérõ az alkalmazott jogkövetkezmény jogcímét pontatlanul jelölte meg az összegzésben, így a jogorvoslati kérelem e része is megalapozatlan.
<br>A Döntõbizottság egyebekben rámutat arra, hogy ajánlatkérõ ezen tévedése megtévesztõ volt.
<br>A Kbt. 52. § (1) bekezdés szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>Ajánlatkérõ azon nyilatkozatát, hogy adminisztratív hiba történt az összegzés dátumának feltüntetésekor a Döntõbizottság elfogadta, tekintettel arra, hogy ajánlatkérõ részérõl az ajánlatok értékelésével az eljárás eredményével kapcsolatban döntéshozatalra jogosult testülete 2003. december 1-jén ült össze, így ezt megelõzõen nem is hozhatott volna döntést jelen közbeszerzési eljárással kapcsolatban.
<br>A Döntõbizottság ennek alapján megállapította, hogy ajánlatkérõ 2003. december 1-jén - a hiánypótlási határidõ letelte után - tartott értékelés után hozta meg az eljárást lezáró döntését, ezt megelõzõen ajánlatkérõ az eljárás eredményére vonatkozóan semminemû döntést nem hozott, így arról összegzés sem készülhetett.
<br>A Döntõbizottság egyebekben rámutat arra, hogy az "összegzés az eljárásról" címû iraton feltüntetett 2003. november 26-i dátum megtévesztõ és joggal okozhatta kérelmezõ félreértését, azonban ez az adminisztratív ok önmagában nem ütközik a Kbt. rendelkezésébe, így a jogorvoslati kérelem e része is megalapozatlan.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a rendelkezõ részben foglaltak szerint határozott, vagyis a megalapozatlan jogorvoslati kérelmet Kbt. 88. § (1) bekezdés a) pontja szerint elutasította és a Kbt. 88. § (1) bekezdés h) pontja szerint határozott a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 23.
<br>
<br>Dr. Nagy László Gábor s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Dr. Tukacs László s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>