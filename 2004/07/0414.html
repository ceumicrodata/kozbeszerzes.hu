<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0414/2004)
</h2>
<br>1024 Budapest, Margit krt. 85.
<br>Ikt. sz.: D.612/10/2003.
<br>
<br>Tárgy: A Renault Hungaria Kft. jogorvoslati kérelme a Magyar Posta Rt. Beszerzési és Ellátási Szolgáltató Központ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot
<br>
<br>A Renault Truck Hungaria Kft. (2046 Törökbálint, Tó park, képviseli: Dr. Sebõk Cecília ügyvéd, 1211 Budapest, Táncsics Mihály u. 62., a továbbiakban: kérelmezõ) kérelme alapján indult jogorvoslati eljárásban, melyet a Magyar Posta Rt. Beszerzési és Ellátási Szolgáltató Központ (1036 Budapest, Árpád fejedelem u. 79., a továbbiakban: ajánlatkérõ) által "60 db(-0), maximum 18 t össztömegû zárt felépítményû, emelõhátfalas haszongépjármû" tárgyú közbeszerzési eljárása ellen nyújtott be, a kérelmezõ jogorvoslati kérelmének részben helyt ad és megállapítja, hogy ajánlattévõ megsértette a közbeszerzésekrõl szóló - 1995. évi XL. törvény (a továbbiakban: Kbt.) 55. § (6) bekezdését és ezért ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül, 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai, és a tárgyaláson elhangzottak alapján az alábbi tényállást állapította meg.
<br>Ajánlatkérõ 2003. augusztus 6-án tett közzé ajánlati felhívást a Közbeszerzési Értesítõ 32. számában a rendelkezõ részben meghatározott beszerzés tárgyában.
<br>Ajánlatkérõ a felhívás 11. b) pontjában a pénzügyi, mûszaki gazdasági alkalmatlanság megítélése körében rögzítette, hogy mûszakilag alkalmatlan az ajánlattevõ, ha az általa megadott termék nem felel meg az ajánlatkérési dokumentáció második fejezet szerinti mûszaki követelményeknek.
<br>A felhívás 13. a) pontjában közölte, hogy az ajánlatokat az összességében legelõnyösebb ajánlat szempontja szerint kívánja elbírálni.
<br>A felhívás 13. b) pontjában ajánlatkérõ az alábbiak szerint határozta meg az elbíráláshoz szükséges szempontokat.
<br>
<br>részszempontok
<br>súlyszámok
<br>
<br>- ajánlati ár
<br>35
<br>- fajlagos fogyasztás
<br>15
<br>- üzemanyagköltség számított alapnorma alapján
<br>10
<br>- olajcsere költsége
<br>4
<br>- ellenõrzõ átvizsgálások összesített összköltsége
<br>6
<br>- alkatrészköltség (a dokumentációban szereplõ anyagköltség információ kedvezménye ár rovatának összesítése alapján kerül értékelésre)
<br>10
<br>- elektronikus motorszabályozás
<br>1
<br>- üzemanyagfogyasztás-mérõ és adattároló
<br>2
<br>- multifunkciós fedélzeti elektronika
<br>2
<br>- motornyomaték (az elõírt értéken felül)
<br>3
<br>- teljesítmény/össztömeg
<br>3
<br>- össztömeg/saját tömeg
<br>3
<br>- garanciális feltétel (teljes körû km korlátozás nélküli garanciára vonatkozóan)
<br>4
<br>- vevõszolgálat, illetve lefedettség (VF szervizek száma az országban)
<br>2
<br>
<br>Az értékelés során adható pontszám részszempontonként 0-100-ig terjed. Az ajánlatok részszempontok szerinti tartalmi elemeinek értékelése során adható pontszám alsó határa 0, felsõ határa 100 pont. A pontszámok kiosztása a legkedvezõbb értéktõl való %-os eltérés arányában történik minden részszempont esetében.
<br>Ajánlatkérõ az ajánlati felhívását 2003. szeptember 17-én módosította. A módosítással érintve voltak a dokumentációban foglalt egyes elõ írások, így a módosításra tekintettel ajánlatkérõ egységes szerkezetû dokumentációt bocsátott ismételten ajánlattevõk rendelkezésére.
<br>Ajánlatkérõ által elkészített ajánlati dokumentáció tartalmazta az ajánlati felhívást, az eljárási útmutatót, amely az eljárás rendjére vonatkozóan, az ajánlatok átvételére, vizsgálatára értékelésére tartalmazott információkat. A dokumentáció tartalmazta továbbá a mûszaki leírást 5 mellékletbe foglaltan, valamint az ajánlattételi adatlapot, az ajánlattevõi nyilatkozatot, a teljesítési biztosíték, az ajánlati biztosíték és szállítási szerzõdéstervezetet.
<br>A dokumentáció 11. oldalán a mûszaki leírás körében ajánlatkérõ egy táblázatot bocsátott ki az egyes mûszaki követelményekkel.
<br>Itt meghatározta ajánlatkérõ, hogy a mûszaki követelmények között melyek azok, amelyek a minimum ajánlható értéket jelölik, melyek azok, amelyek a maximum ajánlható értékek, melyek azok a mûszaki paraméterek, amelyek az ajánlatkérõ számára elvártak, de attól lehet eltérés, valamint meghatározta azokat a szempontokat is, ahol nem enged eltérést a meghatározottaktól.
<br>Ezen táblázat 13. pontjában szerepelt a garancia, a teljes körû, ami minimum 3 év km korlátozás nélkül, ez minimum elvárás, lehetett ettõl kedvezõbbet ajánlani. Ezen táblázat végén, a dokumentáció 17. oldalán ajánlatkérõ rögzítette, hogy az üzemeltetésiköltség-információ alapadatait az 1. sz. táblázat, az anyagköltség információt a 2. sz. táblázat, típusfelszereltséget a 3. sz. táblázat szerint kell megadni.
<br>A dokumentációban az üzemeltetésiköltség-információ körében meghatározta ajánlatkérõ, hogy az alapadatok 360 000 km normál üzemeltetési körülményeknek megfelelõ futásteljesítményre számítandó költséginformációkat jelentenek, melyek esetében a 360 000 km futásteljesítmény alatt a szerviz, illetve kötelezõ átvizsgálások alkalmával a gyártó elõ írása szerint cserélendõ alkatrészek, kis fõdarabok és a felhasznált kenõanyagok, szûrõk tételes felsorolását kell megadni, valamint a típushoz tartozó kezelési és karbantartási utasítást szükséges csatolni.
<br>Ezt követõen az üzemeltetésiköltség-információs adatlap 1. sz. táblázata tartalmazta többek között az átvizsgálásokra vonatkozó információkat. Itt meg kellett adni a km-óraállásokat, a kötelezõ alkatrészcsere költségét Ft-ban, valamint a munkaóra szükségletet órában.
<br>Ajánlatkérõ a dokumentáció 21. oldalán azt is meghatározta, hogy az árakat és anyagárakat bruttó kiskereskedelmi áron adják meg az ajánlattevõk, valamint közölte azt is, hogy az értékelés során az olajcsere és átvizsgálások költségét a Postautó Rt. rezsióradíjával és olaj árlistával számítja ki. Megadta a rezsi óradíj nettó értékét is.
<br>Kérte továbbá azt, hogy az egyes ellenõrzõ átvizsgálások részletes dokumentációját, munkamûveleteket és azok idõráfordításait mellékeljék az ajánlattevõk.
<br>A dokumentáció 2. számú táblázata tartalmazta az anyagköltség-információkat. Itt meghatározta ajánlatkérõ az egyes alkatrészeket, amelyhez ki kellett tölteniük ajánlattevõknek a kiskereskedelmi bruttó árat új és - ahol lehetõség volt - felújított alkatrészre bontva, illetõleg a kedvezményes bruttó árat szintén új és - ahol lehetõség volt - felújított alkatrészre vonatkozóan, valamint meg kellett adni a kedvezményt %-ban.
<br>Az ajánlatkészítés alatt a kérelmezõ kérdést intézett az ajánlatkérõhöz a motornyomaték értékelési részszempont értékelésére vonatkozóan, amely körben azt a kérdést tette fel, hogy helyesen értelmezi azt, hogy a 10. "motornyomaték" részszempont esetében sem alkalmaznak más módszert, mint a többi részszempont esetében, tehát a legkedvezõbb értéktõl való %-os eltérés arányában pontoz az ajánlatkérõ.
<br>Ajánlatkérõi válasz erre az volt, hogy igen, valamennyi részszempontnál a megadott módszer szerint fognak bírálni.
<br>Ajánlattételi határidõre, 2003. október 28-ra az MB Autó Magyarország Kft. (2 változatban), a MAN Kft. (1 változatban), az ITALCAMION Kft. (3 változatban), a Hungarotruck Kft. (1 változatban) és kérelmezõ (1 változatban) nyújtott be ajánlatot.
<br>Ajánlatkérõ az ajánlatok értékelése során, 2003. október 10-ig biztosított hiánypótlási lehetõséget az ajánlattevõk részére, majd a hiánypótlások beérkezését követõen az ajánlatokat elbírálta és 2003. november 19-én nyilvánosan kihirdette az eljárás eredményét, mely szerint az eljárás nyertese az ITALCAMION Kft. "B" változatú ajánlata lett.
<br>Ajánlatkérõ elkészítette az összegzést az eljárásról, mely tartalmazta az elbírálás szempontjai és részszempontok szerinti tartalmi elemeket táblázatba foglalva. Itt ismertetésre kerültek a megadott egyes vállalások az értékelési részszempontok sorrendjében, majd pedig az értékelési táblázatot közölte ajánlatkérõ a pontszámokkal és a végeredménnyel. Az értékelési táblázatokon túl a táblázatokban szereplõ egyes értékelésre került tartalmi elemekre vonatkozóan az összegzés semmiféle magyarázatot nem adott.
<br>Kérelmezõ 2003. november 24-én nyújtott be jogorvoslati kérelmet a Döntõbizottsághoz, melyben kérte az ajánlatkérõ eljárást lezáró döntésének felülvizsgálatát. Kérelmezõ álláspontja szerint ajánlatkérõ a Kbt. több szabályát is megsértette és nem az összességében legkedvezõbb ajánlat benyújtóját hirdette ki nyertesnek.
<br>Sérelmezte, hogy a felhívás 13. b) pontjában szerepeltetett 6 "alkatrészköltség" értékelési részszempont körében az ajánlatukban 2 429 991 Ft került megadásra költség címén, ennek ellenére az Összegzés az eljárásról címû dokumentum 2/ a) sz. mellékletében e körben ajánlatkérõ 3 159 400 Ft-ot tüntetett fel.
<br>Álláspontja szerint, mivel a Kbt. 34. § (1) bekezdése szerint ajánlatkérõnek az ajánlati felhívásban, dokumentációban meghatározott feltételeknek megfelelõ ajánlatokat kell elbírálnia, az ajánlat tényleges tartalmi elemei alapján és a Kbt. 55. § (6) bekezdése szerint az értékelési pontszámoknak ezen kell alapulniuk, tehát sérültek a hivatkozott Kbt. rendelkezések mikor ajánlatkérõ nem az általuk megadott alkatrészköltséggel, hanem egy fiktív összeggel bírálta el az ajánlatokat.
<br>Ugyancsak sérelmezte a 13 "garanciális feltétel" értékelési részszempont értékelése körében, azt hogy 0 ponttal vette figyelembe ajánlatkérõ az általuk tett 36 hónapos garanciavállalást tartalmazó vállalásukat.
<br>Elõadta kérelmezõ, hogy nem ismeri ajánlatkérõnek azt a metodikáját, amely alapján ajánlatuk 0 pontot ér.
<br>A "motornyomaték" részszempont tekintetében ugyancsak sérelmezte ajánlatkérõ értékelését kérelmezõ, mert 0 pontot adott az általuk megajánlott motornyomaték értékre.
<br>Hivatkozott arra kérelmezõ, hogy kifejezett kérdést tett fel e körben ajánlatkérõ felé, hogy ugyanazzal a módszerrel fog-e bírálni, mint az összes többi részszempontra. E körben is megsértette ajánlatkérõ a 34. § (1) bekezdését és az 55. § (6) bekezdését álláspontja szerint.
<br>Az "ellenõrzõ átvizsgálások összesített költsége" részszempont tekintetében ugyancsak kifogásolta, hogy ajánlatkérõ 0 pontot adott az ajánlatra. Az összegzés 2/ a) mellékletének ezen soraiban szereplõ értékek alapja számukra nem ismertek, azok vélhetõen ismeretlen metódus alapján létrehozott költségeket tartalmaznak.
<br>Mivel az ajánlatkérõ által elõírt számítási módszer szerint nem lett volna lehetséges a 0 pont kiosztása, nyilvánvaló, hogy ajánlatkérõ nem az ajánlatokban szereplõ adatok alapján bírálta el az ajánlatot és így sérült a Kbt. 34. § (1) bekezdése és az 55. § (6) bekezdése.
<br>Ezen részszempont körében elõadja kérelmezõ, hogy megítélése szerint a nyertes ajánlattevõk költségei kirívóan alacsonyak voltak, ennek ellenére ajánlatkérõ nem alkalmazta a Kbt. 57. § (2) bekezdését.
<br>Kérelmezõ álláspontja szerint ajánlatkérõ sértette a verseny tisztaságát is, mivel a cégük ajánlata az összességében legkedvezõbb ajánlat volt, így nekik kellett volna az eljárás nyertesének lenniük.
<br>A Döntõbizottság a kérelmezõ kérelmének mellékleteként rendelkezésre bocsátott ajánlati dokumentáció, kérelmezõi ajánlat, valamint az ajánlatkérõ által elkészített összegzés alapján 2003. november 26. napján ideiglenes intézkedést alkalmazott és a D.612/3/2003. sz. határozatával a szerzõdés megkötését megtiltotta, a csatolt iratokból ugyanis az volt megállapítható volt, hogy egyes részszempontok esetében az összegzésben szereplõ adatok nem egyeztek a kérelmezõi ajánlatban megadottakkal, és sem az összegzés, sem a kiadott dokumentáció megnyugtatóan nem szolgáltatta ennek indokát.
<br>Ajánlatkérõ észrevételében elsõdlegesen eljárási hibára hivatkozva kérte a Döntõbizottságot, hogy az ideiglenes intézkedést vonja vissza, valamint hívja fel a kérelmezõt jogorvoslati kérelmének kiegészítésére, hiszen a jogorvoslati kérelem nem felel meg a Kbt. 80. § (1) bekezdésében meghatározott elõfeltételeknek, ugyanis a Kbt. 80. § (1) bekezdés d) pontja alapján a kérelemben meg kell jelölni, hogy a Bizottság milyen intézkedését kéri, valamint ennek indokát.
<br>Ajánlatkérõ megítélése szerint azonban a kérelem sem az alkalmazandó intézkedésre, sem azok indokaira nem tér ki.
<br>Ajánlatkérõ érdemi észrevételében elõadta továbbá, hogy az ajánlati felhívás 13. b) pontjában meghatározott részszempontok közül a 3., 4., 5., 6. részszempontok esetében értékelte ajánlatkérõ az üzemeltetési költségeket.
<br>Az üzemeltetési költségek értékelésére az ajánlati dokumentáció 2. sz. mûszaki leírás üzemeltetési költséginformáció fejezetében foglalt elõ írások alapján a táblázatban bekért adatok felhasználásával került sor. A dokumentációból kiderült az is, hogy a költségeket 360 000 km normál üzemeltetési körülménynek megfelelõ futásteljesítményre számolja ajánlatkérõ. Így a 13. b) pont "alkatrészköltség" részszempont körében is ennek megfelelõen járt el ajánlatkérõ.
<br>A 2. sz. táblázatban szereplõ alkatrésztételeknek az ajánlattevõk által megadott kedvezményes bruttó árainak összegével számolt, ezen körülményre egyébként álláspontja szerint már utalt a felhívásban akkor, amikor a részszempont körében zárójelben megadta, hogy a dokumentációban szereplõ alkatrészköltség-információ kedvezményes ár rovatának összesítése alapján kerül sor az értékelésre.
<br>Az ajánlatokban figyelembe vett alkatrészárak összesítése után az elõzetesen - a dokumentáció elfogadásával egyidejûleg jóváhagyott értékelési rendszernek megfelelõen - a 360 000 km során várható alkatrészcserének megfelelõ szorzószámokat alkalmazva kerültek az alkatrészköltségek meghatározásra, amelyeket ajánlatkérõ értékelt az általa megadott módszerrel. Ezeket a szorzókat valamennyi ajánlattevõ esetén azonosan határozták meg, így e körben ajánlatkérõ nem sértette meg a közbeszerzési törvény kérelmezõ által hivatkozott rendelkezéseit, mivel megítélése szerint a kiírás szerinti értékelési szempontok alapján bírált. Nem egy fiktív összeggel számolt az alkatrészköltség számításánál, hanem az ajánlattevõk által megadott adatokkal, csak alkalmazta a már a cserék számának megfelelõ szorzószámokat a 360 000 km normál üzemeltetési körülményekre szabottan.
<br>Elõadta továbbá ajánlatkérõ, hogy a szorzószámok alkalmazása a költségszámításkor nem befolyásolta az alkatrészköltség ajánlattevõk közötti sorrendjét.
<br>A "garanciális feltétel" részszempont körében elõadta ajánlatkérõ, hogy a 11. b) pont 2. pontban a mûszaki alkalmatlanság körében határozta meg, hogy a 2. fejezet szerinti mûszaki követelményeknek való meg nem felelés az alkalmatlanságot fogja eredményezni.
<br>Ezen mûszaki követelmények között szerepelt a teljes körû, km-korlátozás nélküli garancia minimálisan 36 hónapban. Így, aki ezen feltételnek nem felelt meg, az a Kbt. 44. § (8) bekezdése alapján alkalmatlanná nyilvánításra került. A minimum 36 hónapos garanciavállalás tehát az alkalmatlanság körében már egyszer értékelésre került, - mivel a Kbt. 34. § (4) bekezdés a) pontja szerint nem lehet értékelési részszempont körébe vonni a pénzügyi, mûszaki gazdasági alkalmasság megítéléséhez szükséges szempontokat -, így ajánlatkérõ a törvény és a felhívásában foglaltak szerint nem tehetett mást, mint hogy a minimum követelményen felüli vállalásokat vonta csak az értékelés körébe.
<br>Aki tehát a minimum garanciát ajánlotta meg, mint ahogy a kérelmezõ is, úgy az õ vállalásukat értékelni nem lehetett, hiszen többletvállalásuk nem volt, így jogszerûen kaptak a minimum vállalásra 0 pontot. Ajánlatkérõ álláspontja szerint ezzel megfelelt a kiírásának, valamint a törvény idézett rendelkezéseinek is.
<br>A "motornyomaték" értékelési részszempont körében ajánlatkérõ elõadta, hogy hasonló módon járt el, mint a garanciális feltételek vonatkozásában. E körben is a dokumentáció mûszaki táblázata minimum elvárásokat tartalmazott, így a motornyomaték megajánlások esetén is csak a minimumon felüli vállalások kerültek az értékelésbe bevonásra. Így azok az ajánlattevõk, közöttük a kérelmezõ is, aki a minimum motornyomatékot ajánlotta meg az ajánlatában, az értékelés során, miután a minimum feletti vállalás nem volt, 0 pontot kellett hogy kapjon.
<br>Elõadta ajánlatkérõ, hogy nem alkalmazott e körben sem más módszert, mint az összes többi értékelési részszempontnál. Így amikor az ajánlatkérõ kérdésére válaszolt, helyesen válaszolt.
<br>Az ellenõrzõ átvizsgálások összesített értékelése részszempontra vonatkozóan ajánlatkérõ kifejtette, hogy szintén a 360 000 km normál üzemeltetési körülményeknek megfelelõ futásteljesítményre számított költségeket vette figyelembe a dokumentáció 1. sz. táblázatban írt adatai alapján.
<br>Kizárólag az ajánlattevõk által megadott adatokkal számoltak. Miután pedig ezen körben az ajánlatkérõ által alkalmazott képlettel számolva kérelmezõ esetében ez negatív értéket eredményezett, ezért tartva magukat, hogy 0 és 100 pont között kívánnak értékelni, így kaphatott kérelmezõ 0 pontot.
<br>Ajánlatkérõ kifejtette azon álláspontját is, hogy az ellenõrzõ átvizsgálások összesített költségeinél a nyertes ajánlattevõ által megadott alapadatok, illetve a dokumentációban megkért adatok közlése megfelelõen alátámasztottak voltak az ajánlatban, így fel sem merült az, hogy a nyertes által ajánlott költségek kirívóan alacsonyak lennének. Hivatkozott itt arra ajánlatkérõ, hogy az átvizsgálások körében az adott ajánlatokban más átvizsgálási periódusok kerültek meghatározásra, ez is befolyásolta az összköltséget e körben, valamint az is, hogy milyen munkaóraszükségletet jelöltek meg ajánlattevõk.
<br>Hivatkozott még arra is, hogy kérelmezõ semmilyen konkrét bizonyítékok nem adott elõ állításának alátámasztására a költségek kirívóan alacsony volta tekintetében.
<br>A Döntõbizottság megállapította, hogy a kérelmezõ jogorvoslati kérelme részben megalapozott az alábbi indokok alapján.
<br>A Döntõbizottság elsõdlegesen abban foglalt állást, hogy hiányos volt-e a kérelmezõ jogorvoslati kérelme a Kbt. 80. § (1) bekezdésében foglalt szerint.
<br>A Kbt 80. § (1) bekezdés d) pontja értelmében a kérelemben meg kell jelölni, hogy a kérelmezõ a Bizottság milyen intézkedését kéri, ennek indokait.
<br>A Döntõbizottság álláspontja szerint a kérelem tartalmazta a Kbt. 80. § (1) bekezdés d) pontjában foglaltakat, tehát megjelölésre került, hogy a Döntõbizottság milyen intézkedését, és milyen indokokkal kéri a kérelmezõ. A jogorvoslati kérelem tartalmából egyértelmûen megállapítható volt ugyanis, hogy a kérelem az ajánlatkérõ által meghozott eljárást lezáró döntés jogszerûségének felülvizsgálatára vonatkozott.
<br>Erre vonatkozóan a kérelem részletesen ismertette, hogy az ajánlatkérõ értékelését az egyes részszempontokban, milyen indokokkal és mely törvényi szakasz megsértésére hivatkozva tartja jogsértõnek.
<br>Ezért kétséget nem hagyott a kérelem afelõl, hogy a Döntõbizottságnak a kérelem alapján milyen körben kell eljárnia és milyen ajánlatkérõi döntést kell felülvizsgálnia.
<br>Az pedig, hogy a kérelem nem határozta meg a Döntõbizottság által a Kbt. 88. § (1) bekezdésében felsorolt jogkövetkezményeket, nem jelenti azt, hogy a kérelem hiányos lett volna a Döntõbizottság intézkedésére vonatkozóan.
<br>A Döntõbizottság álláspontja szerint a Kbt. 80. § (1) bekezdés d) pontjában foglalt érdemi intézkedésre irányuló kérelem és ezen indokai nem azonosíthatóak azzal, hogy e körben kötelezõen a Döntõbizottság által alkalmazni rendelt jogkövetkezményeket kellene megjelölni. Miután a kérelembõl egyértelmûen megállapítható volt, hogy a közbeszerzési eljárás mely részét, milyen ajánlatkérõi döntés ellen, milyen indokokkal és milyen rendelkezések vonatkozásában kéri vizsgálni a kérelmezõ, így a kérelme tartalmilag a Kbt. 80. § (1) bekezdés d) pontjában foglaltakat maradéktalanul kielégítette e körben, nem volt hiányos.
<br>Ezt követõen a Döntõbizottság megvizsgálta az ajánlatkérõi értékelést a kérelmezõ által kifogásolt egyes részszempontok vonatkozásában.
<br>A Kbt. 55. § (6) bekezdése kimondja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.
<br>Az ajánlatkérõi értékelés körében megállapítható volt, hogy a közbeszerzési eljárás során az ajánlatkérõ a dokumentációban, illetõleg a felhívásban azon túl, hogy a 13. b) pontban meghatározta a részszempontokat, azok súlyszámát, valamint közölte azt is, hogy az értékelést a legkedvezõbb értéktõl való százalékos eltérés arányában fogja értékelni, semmilyen más támpontot, illetõleg információt nem adott az ajánlattevõk részére.
<br>A részszempontok tartalmi elemeire vonatkozóan is a dokumentáció csak egyes értékelési részszempontok tekintetében adott információt, ilyennek tekinthetõ az átvizsgálások összesített költsége részszempont körében az, hogy ajánlatkérõ meghatározta, hogy milyen rezsióradíjjal fog számolni a költségek körében.
<br>Ajánlatkérõ az eljárás során egy értékelési rendszert alakított ki, amelyben belsõ használatra meghatározta, hogy a felhívásban foglalt értékelési módszerét betartva, milyen konkrét képlettel kívánja a pontokat meghatározni a részszempontok körében. Ezen képlet pedig a következõ volt.
<br>1-(a vizsgált tartalmi elem- a legkedvezõbb ajánlati elem/legkedvezõbb ajánlati elemmel ö 100 ö súlyszám.
<br>Ajánlatkérõ értékelési módszere körében azt is rögzítésre került, hogy egyes ajánlati szempontok körében a legjobb értéktõl való 100%-os, vagy annál nagyobb eltérés esetén, az ilyen eltérést mutató ajánlati elem, a 0 pontot fogja kapni.
<br>Az ajánlatkérõ által az értékelés során alkalmazott képlet kielégíti a felhívásában foglalt értékelési módszerre vonatkozó követelményt, nevezetesen azt, hogy a legkedvezõbb értéktõl való százalékos eltérés arányában történik a részszempontok körében a pontozás.
<br>A fentiek alapján tehát kérelmezõ által nem kifogásolható ajánlatkérõ által az arányosítás elvégzésére választott képlete, még akkor sem, ha a konkrét képletet elõre nem közölte ajánlattevõkkel. A Kbt. értékelési módszer megadására vonatkozó 34. § (3) bekezdés d) pontja ugyanis nem ír elõ kötelezettséget, hogy az értékelés módszerét ajánlatkérõnek milyen mélységben kell ismertetnie.
<br>Az ajánlattevõk számára a felhívásból és dokumentációból egyértelmû volt, hogy ajánlatkérõ arányosítással kívánja kiosztani a részszempontok szerinti pontszámokat, az arányosításra vonatkozóan azonban nem adott meg konkrét matematikai képletet - holott az arányosítás elvégzése több képlet alkalmazásával lehetséges -, ajánlattevõk mégsem sérelmezték, hogy nem ismert elõttük az arányosítás elvégzésének pontos képlete. Ezzel mintegy elfogadták, hogy ajánlatkérõ az arányosítás teljesítésére maga választ, elõre nem közölt képletet.
<br>Az pedig, hogy az egyes értékelési részszempontok esetében bizonyos tartalmi elemek 0 ponttal kerültek értékelésre, az kizárólag a választott képlet alkalmazásának következménye volt.
<br>A 0 pont kiosztása kizárólag abból eredt, hogy az alkalmazott képlet szerint egyes - nagy eltérést mutató elemeknél - negatív értékek kerültek volna meghatározásra, azonban erre ajánlatkérõ nem adott lehetõséget, hiszen a felhívásban rögzítette, hogy az értékelésre a 0 és a 100 pont között fog sor kerülni.
<br>Miután ajánlatkérõ által az értékelés elvégzésére választott képlete kielégíti a felhívásban meghatározottakat, a képlettel a legkedvezõbb értéktõl való %-os eltérés arányában meg lehet határozni a vizsgált tartalmi elem pontszámát, így ajánlatkérõ választása a Kbt. rendelkezései alapján nem kifogásolható eredményesen kérelmezõ által.
<br>Az "ellenõrzõ átvizsgálások összesített költsége" értékelési részszempont körében a Döntõbizottság megállapította, hogy ezen értékelési részszempont körében ajánlatkérõ a dokumentációjában kiadott 1. sz. táblázatban közölt bekért adatokat értékelte.
<br>E körben a kötelezõ alkatrészcsere költségként az egyes ajánlatokban szereplõ összegeket alapul véve, valamint a megadott munkaóra szükségletet megszorozva az elõre megadott rezsióradíjjal, így került megállapításra az összköltség, amely megszorozva az egyes ajánlatokban szereplõ átvizsgálási számokkal képezték az értékelési részszempont körében az összköltségi árakat.
<br>E körben tehát ajánlatkérõ nem követett el a Döntõbizottság álláspontja szerint jogsértést, hiszen elõre közölte már az ajánlattevõkkel, hogy a munkaidõ-szükségleten túl azt, hogy milyen rezsióradíjjal fog számolni.
<br>A dokumentáció alapján ajánlattevõk számára ismert kellett legyen, hogy megadott táblázatban szereplõ alkatrészcsere költségek és munkaóra-szükséglet, valamint az átvizsgálási számok fogják majd kiadni azt az értékelési részszempontban meghatározott összesített költséget, amelyet ajánlatkérõ értékelni kíván.
<br>Ajánlatkérõ ennek megfelelõen végezte el az ajánlatokban szereplõ tartalmi elemek értékelését, e körben az általa megadott módszert alkalmazva, a módszer alkalmazásának megfelelõ képlettel számolta ki az ajánlatok pontszámait.
<br>Osztotta a Döntõbizottság az ajánlatkérõ álláspontját a körben, hogy az ellenõrzõ átvizsgálások összesített költségei körében a nyertes ajánlattevõ ajánlata nem tartalmaz kirívóan alacsony ajánlatot, függetlenül attól, hogy az összesített költségek az egyes ajánlattevõk között nagyságrendi eltéréseket mutatott.
<br>Mivel azonban a költségeket kitevõ tartalmi elemek lényegesen eltérhettek az egyes ajánlattevõk esetében mind az alkatrészköltségre vonatkozóan, mind a munkaóra-szükséglet meghatározása körében, mind pedig abban, hogy milyen számú átvizsgálási periódusokat határoznak meg, önmagában a költségek közötti eltérések nem alapozzák meg, hogy az ajánlat kirívóan alacsony mértékû.
<br>Tekintettel arra, hogy erre vonatkozóan ajánlatkérõ részletes információkat kért az ajánlattevõktõl, az ajánlatok tartalma alapján egyértelmûen meg lehetett vizsgálni a költségtényezõket, azok megalapozottságát.
<br>A jelen esetben az ajánlattevõk ajánlatainak különbözõségei, illetõleg a költségek tekintetében az azt kitevõ tartalmi elemek eltérése kellõ indokot adott arra, hogy miért mutatkoznak a költségek között jelentõs eltérések, így e körben a Döntõbizottság álláspontja szerint ajánlatkérõ nem követett el mulasztást akkor, amikor a költségeket az eltérések ellenére elfogadta, és azokat az értékelés körébe vonta.
<br>Megjegyzi a Döntõbizottság e körben, hogy helytelen a kérelmezõ hivatkozása a Kbt. 57. § (2) bekezdésére, hiszen e körben a hivatkozott jogszabály a kirívóan alacsony ár vonatkozásában teszi kötelezõvé az ajánlatkérõk részére az írásbeli magyarázat kérést.
<br>A "motornyomaték" értékelési részszempont körében a Döntõbizottság álláspontja szerint ajánlatkérõ egyértelmûen rögzítette a felhívásban azt, hogy csak az elõírt értéken felüli vállalásokat kívánja értékelni.
<br>Ennek megfelelõen járt el ajánlatkérõ akkor, amikor az ajánlatokban szereplõ értékek közül csak azokat vonta az értékelés körébe, amelyek az elõírt minimum 90 Nm nyomatékértéken felüli választások voltak.
<br>Így azok, akik csak minimumot vállaltak az értékelés szempontjából nem tettek vállalást, ezért az õ részükrõl az értékelés körébe vonható ajánlati elem nem volt ajánlatkérõi kiírás alapján.
<br>A fentiek alapján tehát ajánlatkérõ ezen részszempont esetében is betartotta az ajánlati felhívásában elõírtakat, a kérelmezõ részére kiosztott 0 pont - tekintve, hogy a minimum motornyomaték-értéket vállalta Nm-ben - nem kifogásolható.
<br>A "garanciális feltétel" értékelési részszempont körében egyezõen a motornyomaték értékelésénél ajánlatkérõ helyesen járt el akkor, amikor csak a minimum elõ íráson felüli vállalásokat értékelte.
<br>Nem hagyható figyelmen kívül a Döntõbizottság megítélése szerint sem az, hogy ajánlatkérõ a mûszaki követelményeknek való megfelelést, mint alkalmassági szempontot határozta meg, így az alapértékek már egyrészt az alkalmasság megítélése körében bevonásra kerültek, így azok az értékelés körébe ismételten nem vonhatóak, a Kbt. 34. § (4) bekezdés a) pontja értelemében ugyanis jogsértõ az, hogy értékelésre kerüljön a pénzügyi, mûszaki gazdasági alkalmasság.
<br>Megjegyzi itt a Döntõbizottság, hogy a félreértések elkerülése végett itt is egyértelmûbb lett volna, hogy ha ajánlatkérõ meghatározza azt, hogy csak az elõírt értéken felül fog újabb értékelést elvégezni, úgy ahogy a motornyomatéknál tette, hiszen így kizárható lett volna a vita a felek között.
<br>Ha viszont a felhívásban elmulasztotta ajánlatkérõ, úgy az eredményhirdetésen történõ közléssel is eloszlathatta volna a felek értékelés körében felmerült kétségeit.
<br>A fentiek alapján azonban ajánlatkérõ nem követett el a Kbt. 55. § (6) bekezdésébe ütközõ szabálytalanságot ezen részszempont estében.
<br>Az "alkatrészköltség" értékelési résszempont körében a Döntõbizottság megállapította, hogy ajánlatkérõ az értékelés során nem az ajánlatok tartalmi elemeit hasonlította össze, hanem elõre nem közölt szorzószámok alkalmazásával állapította meg az értékelési részszempont körébe tartozó ajánlati tartalmi elemeket. Ajánlatkérõ ezen szorzószámokat elõre nem közölte ajánlattevõkkel, így nem derülhetett ki a felhívásból és dokumentációból, hogy ajánlatkérõ itt az ajánlatban megadott információk alapján maga állapít meg tartalmi elemeket, amelyek majd az értékelés alapját fogják képezni.
<br>Ajánlatkérõ azzal, hogy elõre nem ismert szorzószámok alkalmazásával, figyelmen kívül hagyva az egyes konkrét ajánlatokban szereplõ alkatrésztípusokat, az erre vonatkozó gyártói elõ írásokat lényegében fiktív tartalmi elemeket hasonlított össze.
<br>A Kbt. 55. § (6) bekezdés értelmében ajánlatkérõ köteles az értékelés során az ajánlatok tartalmi elemeit értékelni és pontozni. Nem fogadható el a rendelkezésnek megfelelõ értékelésnek az, hogy az ajánlatban közölt tartalmi elem helyett - elõre közölt metódus alkalmazásával meghatározott - fiktív tartalmi elemek alapján végzi el az értékelést.
<br>Semmilyen körülmények között nem fogadható el az ajánlatkérõi érvelés, mely szerint minden indok és ajánlattevõkkel elõre közölt feltételek nélkül az alkatrészköltségeket az ajánlattevõk ajánlatában szereplõ költségek mellõzésével, illetõleg a költségek felhasználásával, de nem a tényleges költségek értékelésével végezte el. Ezen értékelése még a Kbt. 56. § (2) bekezdésében foglaltakkal sem indokolható, hiszen ezek nem tényleges megállapítható - ajánlatkérõ oldalán felmerülõ költségek - pusztán egy kalkuláció, amely még az ajánlatokban szereplõ konkrét tartalmi elemekre (alkatrészekre) sincs tekintettel.
<br>Ajánlatkérõ azzal, hogy ezen részszempont körében nem az ajánlatok tartalmi elemeit értékelte, nem a Kbt. 55. § (6) bekezdésében foglaltak betartásával járt el.
<br>Tekintettel azonban arra, hogy ajánlatkérõ a jogorvoslati eljárásban csatolta a számítását arra vonatkozóan, ha az ajánlatokat ezen részszempont körében azokkal a költségekkel végezte volna el, amelyek az ajánlatban ténylegesen megadásra kerültek az sem változtatna az összegzésben szereplõ sorrenden, tehát ezen esetben sem lenne a kérelmezõ az eljárás nyertese.
<br>A Döntõbizottság ezért nem találta megalapozottnak azon kérelmezõi álláspontot, miszerint az összességében legkedvezõbb ajánlatot õ tette volna.
<br>Az ajánlatkérõ által csatolt értékelés alapján a Döntõbizottság nem látta indokoltnak azt sem, hogy a rendelkezõ részben meghatározott jogkövetkezmények alkalmazásán túl az eljárást lezáró döntés megsemmisítésre kerüljön, hiszen a megállapított jogsértés esetleges reparálása sem változtatott volna a kialakult sorrenden, tehát a nyertes személyén.
<br>Tekintettel a fent leírtakra, a Döntõbizottság a rendelkezõ részben foglaltak szerint határozott és a Kbt. 88. § (1) bekezdés d) és f) pontjai szerinti jogkövetkezményeket alkalmazta.
<br>A Döntõbizottság a Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértés elkövetésének idõpontjában hatályos éves költségvetési törvényben meghatározott összeg. A Magyar Köztársaság 2003. évi költségvetésérõl szóló 2002. évi LXII. törvény 55. § (2) bekezdésében meghatározott legkisebb összeg 1 000 000 Ft. Miután a Kbt. 88. § (1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni és a bírság összegének megállapításánál méltányosságból sem mehet ezen összeg alá, a Döntõbizottság a bírság összegét a törvényi minimum összegében állapította meg.
<br>A Döntõbizottság a bírság összegének megállapításakor a Kbt. 88. § (5) bekezdésében foglaltakat vette figyelembe, e körben arra volt alapvetõen tekintettel, hogy az ajánlatkérõ terhére megállapított jogsértés nem volt kihatással az eljárást lezáró döntésére, illetõleg a nyertes személyére. Ezért a kiszabott bírságot szükségesnek, egyben elegendõnek ítélte.
<br>A költségek viselésérõl a Kbt. 88. § (1) bekezdés a) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 23.
<br>
<br>Dr. Sárkány Izolda s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br><br></body></html>