<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0415/2004)
</h2>
<br>
<br>2.Kf.27.063/2003/3. szám
<br>
<br>A Fõvárosi Ítélõtábla a dr. Katona Miklós (1054 Budapest, Alkotmány u. 27.) ügyvéd által képviselt Országos Egészségbiztosítási Pénztár (1139 Budapest, Váci út 73/A) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hivatkozási szám: D.423/2000.) alperes ellen közbeszerzési ügyben hozott közigazgatási határozat felülvizsgálata iránt indult perében a Fõvárosi Bíróság 2002. évi május hó 16. napján kelt 12.K.36.165/2000/13. számú ítélete ellen a felperes által 14. sorszám alatt elõterjesztett fellebbezés folytán az alulírott napon - tárgyaláson kívül - meghozta a következõ
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>A fellebbezési illetéket az állam viseli.
<br>Ez ellen az ítélet ellen további fellebbezésnek nincs helye.
<br>
<br>INDOKOLÁS
<br>
<br>Az elsõfokú bíróság a felperes keresetét elutasította. Az irányadó tényállás szerint a felperes a Közbeszerzési Értesítõ 2000. május 31-i számában nyílt eljárás lefolytatására ajánlati felhívást tett közzé ,,õrzés-védelem, portai szolgálat az Országos Egészségbiztosítási Pénztár épületeiben és pénzkísérés" tárgyában. Az ajánlatok elbírálására az összességében legelõnyösebb ajánlat elbírálási szempontot választotta, bírálati részszempont a szakmai követelmények és az ár volt.
<br>A szakmai részszempontból az ajánlatokat a felperes úgy bírálta el, hogy táblázatot készített, amelyben hét rovatban sorolta fel értékelési szempontjait. A szakmai értékelési táblázat 4. rovatában rögzített szempont a térítésmentes többletszolgáltatások bemutatása, az érte kapható legmagasabb pontszám 40 pont, e szolgáltatással kapcsolatosan értékelendõ adatokat, tényeket a dokumentáció nem tartalmazott. A felperes nem közölt olyan igényt, hogy többletszolgáltatások vállalására ajánlatot kér amellett, hogy azt a pontozási metodikát, amely tartalmazta a térítésmentes többletszolgáltatások bemutatását, a hét részszempontot, így a 4. szempont pontozási módszerét az ajánlattevõkkel sem a felhívásban, sem a dokumentációban nem ismertette. A felperes a 2000. augusztus 23-án történt eredményhirdetésen az Escort Kft. ajánlatát hirdette ki nyertesnek. A Colonel Vagyonvédelmi és Mûszaki Üzemeltetõ Kft. (a továbbiakban: Colonel Kft.) 2000. szeptember 9-én jogorvoslati kérelmet terjesztett elõ az alpereshez, sérelmezve a felperes pontozását, álláspontja szerint helytálló pontozás szerint az eljárás nyertese lehetett volna. A felperes ugyanis a szakmai részszempontok közül a 4. és 5. részszempontnál nem értékelte a kft. által benyújtott ajánlat vonatkozó részeit és 0 pontot adott.
<br>Az alperes a 2000. október 17-én kelt D.423/1/2000. számú határozatával a Colonel Kft. kérelmének helyt adott és megállapította, hogy a felperes megsértette a közbeszerzésekrõl szóló 1995. évi XL. törvény (a továbbiakban: Kbt.) 59. §-ának (1) bekezdését, ezért 3 millió forint bírság megfizetésére kötelezte. A határozat indokolása szerint az alperes megvizsgálta a felhívást, a dokumentációt és megállapította, hogy egyikben sem szerepelt ajánlatkérõi igény az ajánlattevõk felé térítésmentes többletszolgáltatások felajánlására. Az alperes álláspontja szerint a felperesnek nem volt joga a 4. rovatban közölt részszempont, a többletszolgáltatások értékelésére, mert csak olyan ajánlati elemek meglétét kérheti számon az ajánlattevõktõl, amelyekre nézve az ajánlati felhívásban, illetve dokumentációban igényét meghatározta, és csak olyan bírálati részszempontok alapján végezheti az ajánlatok értékelését, amelyet elõre közölt az ajánlattevõkkel.
<br>Az alperes elvégezte a pontozás korrekcióját akként, hogy a nyertes ajánlattevõnél mellõzte a térítésmentes többletszolgáltatásra adott 40 pontot, és azt állapította meg, hogy minden területi egységre vonatkozóan a Colonel Kft. tette az összességében legkedvezõbb ajánlatot, csak Baranya megye területi egységre nézve volt egyenértékû a nyertes és a Colonel Kft. ajánlata. Mindezek alapján az alperes megállapította, hogy a Colonel Kft. ajánlata volt a legkedvezõbb, és ennek ellenére a felperes az Escort Kft. ajánlatát hirdette ki nyertesnek. E jogsértés jogkövetkezménye a felperes terhére kiszabott bírság.
<br>A felperes keresetében elsõdlegesen a határozat megváltoztatását és annak megállapítását kérte, hogy jogsértést nem követett el, másodlagosan a határozat hatályon kívül helyezését kérte. Hivatkozott arra, hogy a szakmai követelmények és az ár részszempont az ajánlattevõk elõtt ismert volt, és a Kbt. nem tartalmaz olyan elõ írást, amely szerint a részszempont elemeit is elõre közölni kell, így ennek az alperes által követelményként való meghatározása ellentétes a Kbt. 25. §-a által megfogalmazottakkal. A felperes álláspontja szerint mivel utalt a Kbt. szabályaira, a törvény pedig megfogalmazza, hogy az ajánlatok elbírálása során az ajánlattevõnek valamennyi ráfordítást figyelembe kell vennie, ezért a térítésmentes többletszolgáltatásokat az ajánlattevõk elõtt ismertnek kell tekinteni. A felperes nem értett egyet az alperes által elvégzett pontozási korrekcióval sem.
<br>Az alperes a kereset elutasítását indítványozta.
<br>Az elsõfokú bíróság a felperes keresetét a Polgári perrendtartásról szóló 1952. évi III. törvény (a továbbiakban: Pp.) 339. §-ának (1) bekezdése alapján elutasította. Indokolása szerint a felperes a Kbt. 55. §-ának (6) bekezdésében foglaltak megsértésével a szakmai követelmények részszempont értékelése során olyan tartalmi elemet (4. alszempont) is értékelt, amely a felhívásban, dokumentációban nem szerepelt. Annak megállapítására, hogy a felperes nem a legelõnyösebb ajánlatot hirdette ki nyertesnek, az elsõfokú bíróság álláspontja szerint elegendõ volt egy másik pályázóval való összehasonlítás is, ugyanis a korrekciószámítás a felperes jogszabálysértõ eljárásának igazolására szolgált, a számítás helyességét pedig a felperes saját kimutatásával nem cáfolta. Az elsõfokú bíróság álláspontja szerint mivel a felperes nem a megadott elbírálási szempontok szerint értékelte az ajánlatokat, így végeredményben nem az összességében legelõnyösebb ajánlatot választotta ki, ezzel megsértette a Kbt. 59. §-ának (1) bekezdését, ezért az alperes jogszerûen szabott ki terhére bírságot.
<br>A felperes fellebbezésében az elsõfokú bíróság ítéletének a megváltoztatását kérte annak megállapításával, hogy jogsértést nem követett el. Fenntartotta azon álláspontját, hogy a Kbt. nem tartalmaz olyan rendelkezést, amely alapján a részszempont egyes tartalmi elemeit az ajánlati felhívásban, vagy a dokumentációban meg kellene nevezni. Hivatkozott arra, hogy tévesen vezette le az elsõfokú bíróság a részszempont tartalmi elemeit a Kbt. 55. §-ának (6) bekezdésébõl, ugyanis a jogszabályhely a bírálat technikáját rendezi, és nem az ajánlati felhívás tartalmára vonatkozik. A térítésmentes többletszolgáltatás a Kbt. alapelveibõl, illetve a Kbt. 56. §-ának (2) bekezdésébõl következõen az ajánlattevõk elõtt ismert, a részérõl pedig értékelendõ szempont volt. Továbbra is vitatta az alperesi pontozásos korrekciót, számítási módozatot, melybõl következõen vitatta az erre vonatkozó ítéleti megállapítást is.
<br>Az alperes érdemi ellenkérelmet nem terjesztett elõ.
<br>A felperes fellebbezése nem alapos.
<br>Az elsõfokú bíróság a rendelkezésre álló peradatokból okszerû következtetésre jutott, jogi okfejtéseivel a másodfokú bíróság mindenben egyetért. A felperes fellebbezésében olyan új tényt, vagy körülményt nem jelölt meg, amely fellebbezése kedvezõ elbírálását eredményezhetné.
<br>A fellebbezésben foglaltakra utalással mutat rá a másodfokú bíróság, hogy az alperesnek eljárása során a Kbt. 55. §-ának (6) bekezdésében foglaltakat kellett érvényesítenie. A Kbt. 55. §-ának (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.
<br>Az elsõfokú bíróság e jogszabályhely pontos alkalmazásával minõsítette felperesnek az ajánlatok értékelésével kapcsolatos eljárását, és állapította meg, hogy a felperes jogsértõ volt az értékelés során.
<br>A Fõvárosi Ítélõtábla álláspontja szerint a felperes tévedett akkor, amikor úgy ítélte meg, hogy olyan szempontok szerint értékelheti a pályázatokat, amelyeket a pályázókkal nem ismertetett, az ajánlati felhívásban (dokumentációban) nem közölt. Az értékelési szempontok részletei, tartalmi elemei, a részszempontok és alszempontok mind az értékelési szempont részei, amelyek a Kbt. 55. §-ának (6) bekezdése alapján a felhívásban meghatározottaknak kell lenniük. A Legfelsõbb Bíróság több eseti döntésében (Kf.III.37.917/2001/6., Kf.III.37.411/2001/4., Kf.III.37.005/2002/3.) megállapította, hogy jogszabálysértõ az ajánlat értékelése, amely az ajánlati felhívásban (dokumentációban) nem szereplõ alszempontokra is kiterjed.
<br>A Kbt. 56. §-ának (2) bekezdésében meghatározott ,,közbe szerzéshez kapcsolódó valamennyi ráfordítás korrekcióként való figyelembevétele" törvényi elõ írás, és nem a felperes által a felhívásban meghatározott értékelési szempont, így e jogszabályhelyben foglaltakra hivatkozással a felperes nem mentesült a Kbt. 55. §-ának (6) bekezdésében elõírt kötelezettségei alól. A Fõvárosi Ítélõtábla álláspontja szerint az elsõfokú bíróság helytállóan értékelte az alperes pontozási korrekcióját is.
<br>Mindezek folytán a Fõvárosi Ítélõtábla a Pp. 254. §-ának (3) bekezdése értelmében lényegében helyes indokai alapján hagyta helyben az elsõfokú bíróság fellebbezéssel érintett ítéletét.
<br>A másodfokú eljárásban az alperesnek költsége nem merült fel, ezért annak megfizetésérõl a másodfokú bíróságnak rendelkeznie nem kellett.
<br>A feljegyzett fellebbezési illetéket a 6/1986. (VI. 26.) IM rendelet 14. §-a alapján az állam viseli.
<br>
<br>Budapest, 2003. évi november hó 19. napján
<br>
<br>Borsainé dr. Tóth Erzsébet s. k. , Dr. Kurucz Krisztina s. k.,
<br>tanácselnök elõadó bíró
<br>
<br>Rothermel Erika s. k.,
<br>bíró
<br><br></body></html>