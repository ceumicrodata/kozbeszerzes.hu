<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (3220/2004)
</h2>
<br>
<br>3.Kf.27.139/2003/9.
<br>
<br>A Fõvárosi Ítélõtábla a dr. Bokor Ferenc ügyvéd (1213 Budapest, Béke tér 8/A) által képviselt dr. Czirmes György budapesti (1035 Budapest, Szél u. 21.) lakos felperesnek a dr. Nagy László Gábor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében, amely perben az alperes pernyertessége érdekében a dr. Szentmiklósi Péter ügyvéd (1036 Budapest, Kolosy tér 5-6.) által képviselt PM Vám- és Pénzügyõrség Országos Parancsnoksága (1095 Budapest, Mester u. 7.) beavatkozott, a Fõvárosi Bíróság 2002. november 13. napján kelt 13.K.31.279/2002/5. számú ítélete ellen a felperes által 6. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi a felperest, hogy 15 napon belül fizessen meg az alperesnek és az alperesi beavatkozónak egyenként 20 000-20 000 (húszezer-húszezer) forint másodfokú perköltséget.
<br>Kötelezi a felperest, hogy fizessen meg a magyar államnak - az illetékhivatal külön felhívására - 24 000 (huszonnégyezer) forint fellebbezési illetéket.
<br>Az ítélet ellen fellebbezésnek nincs helye.
<br>
<br>
<br>INDOKOLÁS
<br>
<br>Az alperesi beavatkozó mint ajánlatkérõ a Közbeszerzési Értesítõ 2001. december 19-én megjelent számában ajánlati felhívás közzétételével nyílt közbeszerzési eljárást indított a PM Vám- és Pénzügyõrség Országos Parancsnoksága részére közbeszerzési eljárások teljes körû lebonyolítására 2002-2003. években tárgyban, amely ajánlati felhívását 2002. január 23-án módosította, majd azt 2002. március 5-én - az ajánlattételi határidõ - 2003. március 5., 10.00 óra - lejártát megelõzõen, 8.45 órakor visszavonta. Az ajánlati felhívás visszavonásáról szóló hirdetmény a Közbeszerzési Értesítõ 2002. március 13-i számában jelent meg. Az ajánlattételi határidõben csak a felperes tett ajánlatot.
<br>A felperes által kezdeményezett jogorvoslati eljárásban az alperes a jogorvoslati kérelmet elutasította azzal az indokolással, hogy nem valósult meg a közbeszerzésekrõl szóló 1995. évi XL. törvény (a továbbiakban: Kbt.) 48. § (2) bekezdésének sérelme, mert az ajánlati felhívás visszavonására az ajánlattételi határidõ lejártát megelõzõen került sor.
<br>A felperes keresetében elsõdlegesen az alperes határozatának hatályon kívül helyezését és a kérelemnek megfelelõ határozat hozatalára kötelezését, másodlagosan a határozat megváltoztatását kérte. Arra hivatkozott, hogy nem bizonyított az ajánlati felhívásnak az ajánlattételi határidõ elõtt történt visszavonása, egyébként pedig a Kbt. óra, percben meghatározott határidõket nem ismer. A visszavonás akkor nem késett volna el, ha az igazolhatóan a Közbeszerzési Értesítõ szerkesztõbizottságához 2002. március 3-án megérkezik. Amennyiben március 4-e a határidõ utolsó napja, úgy sérült a Kbt. 47. § (1) bekezdése is.
<br>Az elsõfokú bíróság a felperes keresetét elutasította. Indokolásában rámutatott, hogy az ajánlati felhívás visszavonásáról szóló hirdetmény átvételének pontos, órát és percet is tartalmazó idõpontja kétséget kizáróan bizonyított volt, az ajánlattételi határidõ lejártát megelõzõen érkezett, nem sérült tehát a Kbt. 48. § (2) bekezdése. Egyebekben rámutatott, hogy a felperes jogorvoslati kérelme és kereseti kérelme sem terjedt ki a módosított ajánlattételi határidõ jogsértõ módon történt megállapítására, így ezt a kérdést az alperesi határozat sem vizsgálta, ezért azt a bírósági felülvizsgálat sem érinthette.
<br>Az elsõfokú bíróság ítélete ellen a felperes fellebbezett, elsõdlegesen a határozatok megváltoztatásával kereseti kérelme szerinti döntéshozatalát, másodlagosan az elsõ fokú ítélet hatályon kívül helyezését és az elsõfokú bíróságnak új eljárásra és új határozat hozatalára utasítását kérte. Megismételte a keresetben elfoglalt jogi álláspontját és arra hivatkozott, hogy a visszavonás elkésett. Nem vitatta, hogy az ajánlattételi határidõ jogsértõ módon történõ megállapítását korábban nem sérelmezte, de ennek hiánya nem tette szabályszerûvé a határidõ jogsértõ módon történõ megjelölését. Sérelmezte, hogy a közigazgatási hatóság és az elsõfokú bíróság nem derítette fel a tényállást, nem tett eleget az államigazgatási eljárás általános szabályairól szóló 1957. évi IV. törvény (a továbbiakban: Áe.) 26. §, 61. § és 71. §-aiban foglalt kötelezettségének és ezzel megsértette a Kbt. 47. § (1) bekezdés és 48. § (2) bekezdésben megjelölt feltételek vizsgálatának kötelezettségét, ezért az alperes határozata semmis, az elsõ fokú ítélet ugyancsak jogszabálysértõ.
<br>Az alperes fellebbezési ellenkérelmében az elsõfokú bíróság ítéletének helybenhagyását kérte, annak helyes indokai alapján, figyelemmel arra, hogy a felperes a fellebbezésben új adatot nem közölt.
<br>Az alperesi beavatkozó helyes indokai alapján az elsõfokú bíróság ítéletének helybenhagyását kérte.
<br>A fellebbezés nem alapos.
<br>Az elsõfokú bíróság a tényállást helyesen állapította meg, és helytálló az abból levont jogi következtetése is. Indokaival a Fõvárosi Ítélõtábla is egyetért, azt megismételni nem kívánja.
<br>A fellebbezésre utalással kiemeli a Fõvárosi Ítélõtábla, hogy az alperes által a jogorvoslati kérelem elbírálása tárgyában hozott határozat a bíróság által a határozattal érintett körben, a kereseti kérelem és ellenkérelem korlátai között vizsgálható felül. A felperes keresetében azt sérelmezte, hogy az ajánlati felhívás visszavonásának ideje nem állapítható meg a rendelkezésre álló adatok alapján. Ebben a kérdésben az alperes és az elsõfokú bíróság is állást foglalt, döntését kellõen megindokolta. A Kbt. 48. § (2) bekezdésének sérelme körében azt kellett vizsgálni, hogy az ajánlattételi határidõhöz képest annak lejárta elõtt vagy lejárta után történt-e az ajánlati felhívás visszavonása. A kérdés megválaszolásához az ajánlattételi határidõ lejártának idõpontját és a visszavonás idõpontját kell ismerni. Mindkét idõpont - órára, percre - kétséget kizáróan ismert volt, azok alapján a jogvita eldönthetõ volt, további szempontok vizsgálatára nem volt szükség és jogi lehetõség. A jelen eljárás kereteit meghaladja az ajánlattételi határidõ lejárta meghatározásának vizsgálata, mert ez nem volt tárgya a jogorvoslati eljárásnak. Ezért e vonatkozásban szükségtelen volt a tényállás további felderítése, a felperes által utóbb megjelölt "semmisségi" okok vizsgálata.
<br>Mindezekre figyelemmel a Fõvárosi Ítélõtábla az elsõfokú bíróság ítéletét annak helyes indokaira utalással a Pp. 253. § (2) bekezdése alapján helybenhagyta.
<br>Az alperes és az alperesi beavatkozó másodfokú költségének viselésére a felperes a Pp. 78. § (1), (2) és 79. § (1) bekezdése alapján köteles.
<br>A sikertelenül fellebbezõ felperes a Pp. 78. § (1); (2) és 79. § (1) bekezdése, valamint a költségmentességrõl szóló 6/1986. (VI. 26.) IM rendelet 13. § (2) bekezdése alapján köteles az illetékfeljegyzési jog folytán le nem rótt fellebbezési illeték viselésére, figyelemmel az illetékekrõl szóló 1990. évi XCIII. törvény 39. § (3) bekezdés c) pontja és a 46. § (1) bekezdés rendelkezéseire.
<br>
<br>Budapest, 2003. december 10.
<br>
<br>Dr. Sára Katalin s. k., Dr. Páldy Zsuzsanna s. k.,
<br>a tanács elnöke elõadó bíró
<br>
<br>Dr. Szõke Mária s. k.,
<br>bíró
<br><br></body></html>