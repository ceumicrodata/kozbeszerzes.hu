<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2316/2004)
</h2>
<br>1024 Budapest, Margit krt. 85.
<br>Ikt.sz.: D.51/9/2004.
<br>
<br>Tárgy: a Natur-Rost Kft. kérelmezõnek a Budmárk Kft. kérelmezett ellen a Budapesti Fegyház és Börtön közbeszerzési eljárásával kapcsolatosan.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Natur-Rost Kft. (1211 Budapest, Gyepsor u. 1., képviseli: dr. Csók Balázs ügyvéd 1067 Budapest, Teréz krt. 19., a továbbiakban: kérelmezõ) jogorvoslati kérelmét, melyet a Budmárk Kft. (1134 Budapest, Janicsár u. 9., képviseli: dr. Bodnár Ágnes ügyvéd 5600 Békéscsaba, Irányi u. 2. a továbbiakban: kérelmezett) ellen a Budapesti Fegyház és Börtön (1108 Budapest, Kozma u. 13., képviseli: Nagyné dr. Kovács Emese jogtanácsos, a továbbiakban: ajánlatkérõ) "élelmiszer-ipari termékek beszerzése" tárgyú közbeszerzési eljárásával kapcsolatosan nyújtott be, elutasítja.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok és a felek nyilatkozatai alapján az alábbi tényállást állapította meg.
<br>Ajánlatkérõ a Közbeszerzési Értesítõ 2003. november 19-i 47. számában tette közzé ajánlati felhívását nyílt eljárás megindítására a rendelkezõ részben meghatározott tárgyban.
<br>Az ajánlati felhívás 3. a) pontjában beszerzési igényét 6 részre bontotta, és lehetõvé tette külön, az egyes termékcsoportokra részajánlat tételét. Az a) 4. pont alatti termékcsoport keretében "levesporok, Delikát, kakaópor, csokoládé, ivólé" termékek beszerzését jelölte meg.
<br>Ajánlatkérõ meghatározta a pénzügyi, gazdasági és mûszaki alkalmasság igazolásával szemben támasztott követelményeit. Rendelkezett arról a felhívása 13. a) pontjában, hogy az ajánlatokat a legalacsonyabb összegû ellenszolgáltatás szempontja alapján bírálja el.
<br>Felhívása 16. m) pontjában közölte, hogy a Kbt. 35. § (2) bekezdése alapján a Kbt. 59. § (2)-(5) bekezdései az ajánlati felhívás részét képezik. Ajánlatkérõ közölte, hogy hiánypótlásra lehetõséget biztosít.
<br>Ajánlatkérõ dokumentációt is összeállított, ebben határozta meg az ajánlatok benyújtásával szemben támasztott tartalmi és formai követelményeit. Ajánlatkérõ nem írta elõ, hogy meg kell adni a konkrétan megajánlott termékek gyártóját, illetve a termék azonosítható egyedi elnevezését, hanem elegendõ volt az ajánlattétel során a termékek általános megnevezése (pl. karfiol, tonhal, szilvás gombóc, zellerkrémleves, kakaópor).
<br>Az ajánlattételi határidõre, 2003. december 30-ig összesen tíz ajánlatot nyújtottak be a különbözõ részekre. A 4. részre az Adronel Kft., a Metro Holding Hungary Kft., a kérelmezõ és a kérelmezett nyújtott be ajánlatot.
<br>A kérelmezett Budmárk Kft. ajánlata 127. oldalán feltüntette, hogy 10%-os mértéket meghaladóan veszi igénybe a teljesítés során a levesporok vonatkozásában az Unilever Magyarország Kft.-t.
<br>Az ajánlat 150. oldalán becsatolásra került az Unilever Magyarország Kft. igazolása arról, hogy a HACCP élelmiszerbiztonsági rendszer elõ írásai szerint végzi tevékenységét, ebben feltüntetésre került: "Knorr üzem levesporok gyártása".
<br>A kérelmezett ajánlata 173. és 174. oldalán csatolta be a Budapest és Kereskedelmi Iparkamara mint igazoló testület által kiadott származási bizonyítványt, melyben magyarországi származásúnak tüntették fel a mellékletben felsorolt termékeket. A felsorolás szintén tartalmazza a kiállító hatóság pecsétjét és aláírását. A felsorolás kilenc termékre vonatkozik, ezek közül kettõnél a harmadik levesporoknál és a negyedik csokoládéknál került feltüntetésre, hogy "Nestlé Hungária Kft."
<br>Ajánlatkérõ a hiánypótlási eljárást követõen 2004. január 9-én hirdette ki az eljárást lezáró döntését, a harmadik és a negyedik rész tekintetében a kérelmezett lett az eljárás nyertese.
<br>Ajánlatkérõ - a Kbt. 84. §-ra hivatkozással - 2004. január 19-én iratbetekintést engedélyezett a kérelmezõ részére a Budmárk Kft. és a Metro Holding Hungary Kft. ajánlatába.
<br>A kérelmezõ a 2004. január 23-án benyújtott jogorvoslati kérelmében annak megállapítását kérte, hogy a kérelmezett hamis adatszolgáltatást követett el akkor, amikor az ajánlatába becsatolt származási bizonyítvány mellékletében a levesporokkal a Nestlé Hungária Kft.-t tüntette fel. Erre tekintettel kérte hamis adatszolgáltatás megállapítását és jogkövetkezményként a kérelmezett 5 évre történõ eltiltását a közbeszerzési eljárásokban való részvételtõl. Elõadta, hogy tudomása szerint a Nestlé Hungária Kft. a levesporokat a Cseh és a Szlovák Köztársaságban állíttatja elõ. Ennek alátámasztására a Nestlé Hungária Kft. és a Deko-Food Rt. által kiadott nyilatkozatokat csatolt. A kérelmezõ álláspontja szerint a kérelmezettel szemben állapítandó meg a hamis adatszolgáltatás függetlenül attól, hogy a származási bizonyítványt a Budapest Kereskedelmi és Iparkamara mint igazoló testület állítja ki. A kérelmezõ megítélése szerint az sem bír relevanciával, hogy ajánlatkérõ a közbeszerzési eljárása, illetve az értékelés során nem vette figyelembe a becsatolt származási bizonyítványt.
<br>A kérelmezõ megtekintette a kérelmezett ajánlatának arra vonatkozó részét, melyben feltüntetésre került alvállalkozóként az Unilever Magyarország Kft., illetve a levesporok vonatkozásában kiadott igazolás. Erre és a kérelmezett által a jogorvoslati eljárás során becsatolt okirati bizonyítékokra külön nyilatkozatot nem tett, mert álláspontja szerint a hamis adatszolgáltatás miatti kérelmet a származási bizonyítvány melléklete miatt nyújtotta be. A tárgyaláson egyszerû másolatban arra vonatkozó okiratot csatolt, hogy a kérelmezett más beszerzési eljárásban is a levesporokat a Nestlé Food Szerviztõl származó magyar termékként tüntette fel.
<br>Kérelmezett kérte a jogorvoslati kérelem elutasítását.
<br>Elõadta, hogy több éve foglalkozik élelmiszer-nagykereskedelmi tevékenységgel, beszállítói a nagy élelmiszer-kereskedelmi hálózatok és élelmiszergyártó vállalatok közül kerülnek ki. 2001. március 20-án kötött határozatlan idõre szóló szállítási szerzõdést az Unilever Magyarország Kft.-vel, együttmûködésük azóta is folyamatos, ennek alátámasztására becsatolta a szállítási szerzõdést, mely tartalmazza a szerzõdött termékeket is, köztük a Knorr leveseket, egymás közötti tájékoztatásokat, nyilatkozatokat, gyártmánylapokat,
<br>Jelen esetben a teljesítésbe az Unilever Magyarország Kft.-t kívánta bevonni, erre tekintettel fel is tüntette az ajánlatában. Ajánlatkérõ nem írta elõ sem a felhívásában, sem a dokumentációjában márkanév megjelölését, erre tekintettel a termékek megjelölésénél ezt külön nem alkalmazta. Az Unilever Magyarország Kft. által elõállított és forgalmazott Knorr levesporokkal pályázott a közbeszerzési eljárásban. Sajnálatos módon a kiállított származási bizonyítvány listájában elírás folytán a levesporoknál a Nestlé Hungária Kft.-t tüntette fel, az alatta levõ sor tartalmazta a csokoládékat, melyeknél valóban a Nestlé Hungária Kft. termékeivel készítette el az ajánlatot. Nem állapítható meg hamis adatszolgáltatás terhére, mert ténylegesen magyar termékekkel pályázott, ez kitûnik az ajánlatából és a becsatolt iratokból is, így nem valósult meg tartalmilag hamis adatszolgáltatás. A megajánlott termékek származásának egyébként sincs a közbeszerzési eljárás kimenetelére hatása. Álláspontja szerint hamis adatszolgáltatás megállapításához az elírás nem elegendõ, hanem szükséges, hogy az ilyen tudattartalommal is valósuljon meg. Ajánlatkérõ ezt az elírást észlelhette volna, és hiánypótlási eljárást folytathatott volna le.
<br>Sérelmezte továbbá, hogy ajánlatkérõ iratbetekintési jogot engedélyezett a kérelmezõ számára, mert megítélése szerint csak a jogorvoslati eljárás keretében jogosult arra a kérelmezõ.
<br>Ajánlatkérõ nyilatkozatában közölte, hogy az ajánlatok értékelése során nem észlelte a származási bizonyítványnál a kérelmezõ által kifogásoltakat, a származási bizonyítványnak az ajánlatok értékelésére, az eljárás eredményére nem volt hatása. Megítélése szerint jogszerûen biztosított iratbetekintési jogot a kérelmezettnek, aki ajánlattevõ volt ebben a részben is a közbeszerzési eljárásban.
<br>A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme nem alapos.
<br>A Kbt. szabályrendszerében nem határozza meg elkülönülten a hamis adatszolgáltatás fogalmát. A Kbt. 46. § (1) bekezdés c) pontja olyan vonatkozásban tartalmaz rendelkezést, hogy nem lehet a közbeszerzési eljárásban ajánlattevõ vagy alvállalkozó, aki korábban hamis adatot szolgáltatott. E helyen azt a meghatározást adja a törvényalkotó, hogy a közbeszerzési eljárásban általa valóságnak megfelelõen ismert, de ettõl eltérõen közölt adat.
<br>A Kbt. szabályozása szigorú jogkövetkezményeket határoz meg a hamis adatszolgáltatás vonatkozásában, kizárja a közbeszerzési eljárásokban való részvétel lehetõségébõl, továbbá lehetõvé teszi a Kbt. 88. § (1) bekezdés e) pontja alapján az eltiltását ajánlattevõnek - legfeljebb öt évre - a közbeszerzési eljárásban való részvétel lehetõségétõl.
<br>A Döntõbizottság álláspontja szerint a hamis adatszolgáltatás vizsgálatára és megállapítására a Kbt. szabályozása alapján alapvetõen abban az esetben van lehetõség, ha az adott részvételre jelentkezésben vagy ajánlatban feltüntetett adatnak van relevanciája a közbeszerzési eljárás lefolytatására, az értékelésre, az eljárás eredményére.
<br>Jelen esetben ajánlatkérõ a legalacsonyabb összegû ellenszolgáltatás elbírálási szempontot választotta. Ajánlatkérõ ugyan felhívása fentiekben idézett 16. m) pontjában közölte, hogy a Kbt. 59. § (2)-(5) bekezdésében foglaltak az ajánlati felhívás részét képezik. A Kbt. 55. § (6) bekezdése ismerteti az értékelés menetét. A szabályozásból megállapítható, hogy a legalacsonyabb összegû ellenszolgáltatás elbírálási szempont esetén kizárólag az ajánlati ár vehetõ figyelembe, és az összességében legelõnyösebb ajánlat elbírálási szempont esetén vehetõ figyelembe - az 55. § (6) bekezdésében meghatározottak betartása mellett - többek között az, hogy az ajánlatok közül elõnyben kell részesíteni a belföldön foglalkoztatottak által elõállított értéket mint szempontot.
<br>A Döntõbizottság álláspontja szerint ezért miután jogi indokok alapján a becsatolt származási bizonyítvány figyelembevételére sor sem kerülhetett volna, a származási bizonyítványban foglaltak miatt közbeszerzési eljárásban hamis adatszolgáltatás a kérelmezettel szemben nem állapítható meg. Más jogágak körébe tartozik önmagukban, az okiratokban foglaltak miatt általános jogkövetkezmények érvényesítése. A Döntõbizottság nem rendelkezik általános hatáskörrel az okiratok vizsgálatára vonatkozóan, azokat csak a közbeszerzési eljárás aspektusából vizsgálhatja.
<br>Tényként rögzíthetõ az is, hogy ténylegesen nem is került a becsatolt származási bizonyítvány figyelembevételre a közbeszerzési eljárás során.
<br>A Döntõbizottság álláspontja szerint azon jogi szempontból is vizsgálni kell a kérelmezett ajánlatát, hogy a származási bizonyítványt a Budapesti Kereskedelmi és Iparkamara mint igazoló testület állította ki, és a melléklet is tartalmazza az igazoló testület pecsétjét. Ilyen esetekben különös körültekintést igényel, hogy miután egy testület állította ki a származási bizonyítványt, a bizonyítványt kérõvel szemben megállapítható-e külön, az õ terhére hamis adatszolgáltatás. Ezt a vizsgálatot minden esetben egyedileg kell elvégezni, és a hamis adatszolgáltatás jellegére tekintettel nem függetleníthetõ a vizsgálat a többi eljárási cselekménytõl, az ajánlat többi részétõl.
<br>Jelen esetben a kérelmezett ajánlata tartalmazott arra vonatkozó részeket, melyekbõl az volt egyértelmûen megállapítható, hogy a levesporok vonatkozásában az Unilever Magyarország Kft. mûködik közre a teljesítésben, és megjelölésre kerültek a Knorr levesporok is. Összességében erre tekintettel ténybelileg sem állapítható meg, hogy a kérelmezett olyan termékeket ajánlott volna meg, melyek nem felelnek meg az ajánlatában feltüntetett magyarországi származásnak. A benyújtott ajánlat vonatkozásában erre tekintettel nem vonható le arra következtetés, hogy ajánlatkérõvel szemben a kérelmezett ténylegesen hamis adatot közölt volna. A hamis adat fogalmi körében ugyanis az is beletartozik, hogy ajánlatkérõ a beadott ajánlat, a részvételre jelentkezés alapján olyan adatot vegyen figyelembe, amely ténylegesen is hamis. A Döntõbizottság úgy ítélte meg, hogy az ajánlat fentiekben ismertetett részei és a becsatolt okirati bizonyíték alapján nem vonható le megalapozott következtetés arra, hogy hamis lenne az az adat, hogy magyarországi termékeket ajánlott meg. A Döntõbizottság döntése meghozatala során nem vette figyelembe a kérelmezõ által becsatolt okiratot, mert az más beszerzési eljárásra vonatkozott, a Döntõbizottságnak viszont a jogvita tárgyában kellett döntést hoznia.
<br>A Döntõbizottság a fentiekre tekintettel megállapította, hogy a kérelmezõ jogorvoslati kérelme nem alapos, ezért a Döntõbizottság a Kbt. 76. § (1) bekezdés b) pontjában biztosított jogkörében eljárva a fenti indokokra tekintettel a Kbt. 88. § (1) bekezdés a) pontja alapján a kérelmezõ jogorvoslati kérelmét elutasította.
<br>A Döntõbizottság a Kbt. 88. (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Dr. Varga László s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br><br></body></html>