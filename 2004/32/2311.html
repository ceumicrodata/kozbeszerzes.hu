<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2311/2004)
</h2>
<br>1024 Budapest, Margit krt. 85.
<br>Postafiók: 166
<br>Ikt.sz.: D.61/8/2004.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Zala Megyei Kórház közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Zala Megyei Kórház (8900 Zalaegerszeg, Zrínyi M. u. 1., képviseli: Dr. Koczka Csaba ügyvéd, 8900 Zalaegerszeg, Battyhány út 3., a továbbiakban: ajánlatkérõ) "1 db Siemens gyártmányú 2001 gyári számú COROSKOP T.O.P. orvostechnikai berendezés karbantartása, hibajavítása és teljes körû díjmentes alkatrészellátása" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 71/B. § (1) bekezdésére tekintettel, a 33. § (5) bekezdését, a 34. § (1), illetve (3) és (4) bekezdését, ezért ajánlatkérõvel szemben 1 000 000 Ft azaz egymillió forint pénzbírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbe szerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ és egyéb érdekelt érdemi észrevétele alapján az alábbi tényállást állapította meg.
<br>Ajánlatkérõ 2004. január 13-án tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a Kbt. 70. § (1) bekezdés b) pontja alapján a rendelkezõ részben megjelölt beszerzés tárgyában. Ajánlatkérõ az eljárásfajta választását azzal indokolta, hogy a beszerzés tárgyában megjelölt szolgáltatás végzésére kizárólag a felkért ajánlattevõ a Siemens Rt. képes kizárólagos jogok védelme miatt.
<br>Ajánlatkérõ ajánlati felhívást is készített, melyben meghatározta az eljárás lefolytatásának menetét oly módon, hogy az ajánlattételi határidõ 2004. január 20-a, a tárgyalás lefolytatására 2004. január 22-én, míg az eredményhirdetésre 2004. január 26-án kerül sor. A felhívás szerint a szerzõdéskötés idõpontja 2004. február 4-e.
<br>A felhívás szerint rész-, illetve többváltozatú ajánlat benyújtására nem volt lehetõség.
<br>Az ajánlati felhívás szerint ajánlatkérõ a szerzõdést 3 éves idõtartamra kívánta megkötni.
<br>Ajánlatkérõ az ajánlati felhívás 8. pontjában határozta meg a pénzügyi, gazdasági és mûszaki alkalmasság igazolására kért adatokat és tényeket az alábbiak szerint:
<br>- ajánlattevõ 2002. évi mérlege és eredménykimutatása,
<br>- a Kbt. 46. § (4) és (6) bekezdésében elõírt igazolások és nyilatkozatok,
<br>- gyártómûi nyilatkozat a kért szolgáltatás elvégzésének kizárólagosságáról,
<br>- mûszaki szakemberek bemutatása.
<br>Az ajánlati felhívás 9. pontja szerint az elbírálási szempontok:
<br>a) a részvételre jelentkezõk alkalmassága elbírálásának szempontjai:
<br>- a jelenleg hatályban lévõ szerzõdés árához arányos árváltozás alapja
<br>- a gyártó országos inflációs indexe
<br>- devizaárfolyam-változások
<br>b) a részvételre jelentkezõnek a szerzõdés teljesítésére alkalmatlanná minõsítésének szempontjai:
<br>- a szerzõdéses ár aránytalanul magas
<br>c) az ajánlatok elbírálásának szempontjai:
<br>- a kiírásnak történõ megfelelés,
<br>- árképzés egyértelmû rögzítése
<br>A Döntõbizottság elnöke részére megküldött tájékoztató tartalmazott egy, a Siemens Rt. részére kiállított német nyelvû iratot, valamint az Országos Fordítási és Fordításhitelesítõ Iroda angol nyelvrõl fordított szövegét, melynek értelmében a Siemens Aktiengesellschaft (Német Szövetségi Köztársaság) a Siemens Rt.-t a szerzõdés szerinti termékek kizárólagos forgalmazói jogával rendelkezik a képviseleti területen, és fel van jogosítva arra, hogy a képviseleti területre leszállított szerzõdés szerinti termékeket karbantartsa, valamint a garanciális idõ letelte után a megfelelõ területet ellássa és az ezzel kapcsolatosan szükséges pótalkatrészeket importálja. A szerzõdés szerinti termékek: "gyógyászati technika". A képviselet területe Magyarország, a kiállított meghatalmazás 2004. december 31-ig érvényes.
<br>Ajánlatkérõ a felhívásnak megfelelõen a közbeszerzési eljárását lefolytatta. Az ajánlattételi határidõre a Siemens Rt. ajánlatát benyújtotta két változatban. Ezt követõen a tárgyalás lefolytatása megtörtént és ajánlatkérõ 2004. január 26-án eredményt hirdetett, mely szerint a benyújtott D típusú ajánlatot fogadta el 16 500 000 Ft + áfa összegben. Ajánlatkérõ az eljárásról az összegzést is elkészítette. Az összegzés 4. pontjában ajánlatkérõ az ajánlatok elbírálásának szempontjaként a jelenleg hatályban lévõ szerzõdéses árhoz az arányos árváltozást jelölte meg, ezen belül a gyártó ország inflációs indexét és a devizaár-változásokat.
<br>A Döntõbizottság elnöke 2004. január 28-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratok alapján a Kbt. 70. § (1) bekezdés b) pontjában foglalt feltételek fennállása nem egyértelmû, a becsatolt kizárólagos jogot igazoló irat német nyelvû, míg az OFFI által becsatolt magyar nyelvû szöveg azt rögzíti, hogy a fordítás angol nyelvrõl történt. Hivatkozik továbbá a kezdeményezõ irat arra is, hogy az ajánlati felhívás 9. pontjában rögzített elbírálási szempontok nem felelnek meg a Kbt. 34. §-ában foglaltaknak. A kezdeményezõ irat ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Indoklásában elõadta, hogy a kizárólagos jogok fennállását igazoló iratokba adminisztrációs hiba folytán került be a német nyelvû igazoláshoz csatolt angol nyelvrõl készült fordítás. A felkért ajánlattevõ, a Siemens Rt. az eljárás megindítása elõtt küldte meg az igazolást, mely szerint a berendezés karbantartására kizárólagos joga állt fenn. Az igazolásához csatolta a kizárólagosságot igazoló hiteles fordítást is. Ajánlatkérõ elõtt egyébként ismert volt, hogy az ilyen nagy értékû Siemens gyártmányú orvostechnikai eszközök alkatrészellátását a Siemens Rt.-n kívül más vállalkozó nem képes teljesíteni. A készülék csak szervizszoftverrel javítható, amely kereskedelmi forgalomban nem kapható, jogvédett, azt csak kizárólagossággal rendelkezõ szerviz kapja meg.
<br>A fentiek alapján a Kbt. 70. § (1) bekezdés b) pontjára alapított eljárása nem volt jogsértõ.
<br>Az elbírálási szempontok meghatározásánál megfontoltan akart eljárni, és a legalacsonyabb összegen kívánt szerzõdést kötni. Így ajánlatkérõ figyelmét elkerülte az összehasonlítást sugalló Kbt. 34. § (1) bekezdés a) és b) pontja közötti választás. Az elbírálás szempontjainál a kiírásnak való megfelelést, illetve az árképzés egyértelmû rögzítését határozta meg az ajánlatkérõ. Ajánlatkérõ azt is meghatározta, hogy alkalmatlanná minõsíti az ajánlatot, amennyiben a szerzõdéses ár aránytalanul magas. Ennek alapján az egyedüli lehetséges pályázóval szemben szigorú feltételeket szabott meg. A Kbt. 9. § mellékletének tanúsága szerint a *-gal megjelölt pontokat csak akkor kell kitölteni, ha az a beszerzés vonatkozásában szükséges. A 9. sz. melléklet 9. d) pontja *-gal jelölt pontként tünteti fel a 34. § (3) bekezdésében foglaltakat. A hivatkozott melléklet 9. c) pontjában, az ajánlatok elbírálásának szempontjainál nincs nevesítve azon tény, hogy a szempontokat a 34. § (1) bekezdése alapján kell megadni.
<br>A Siemens Rt. - mint egyéb érdekelt - nyilatkozott, hogy a kizárólagos jog jelen közbeszerzési eljárásban fennáll, ezt okiratilag igazolta, a közbeszerzési eljárás során a Siemens Rt. helyesen a német nyelvû dokumentumot csatolta, német nyelvû fordítással.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.
<br>A Döntõbizottság elsõdlegesen azt vizsgálta, hogy az ajánlatkérõ által választott Kbt. 70. § (1) bekezdés b) pontjára alapított eljárás jogszerû volt-e.
<br>A Kbt. 26. § (1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (1) bekezdés b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.
<br>A rendelkezésre álló iratokból egyértelmûen megállapítást nyert, hogy a beszerzés tárgyát képezõ orvostechnikai berendezés karbantartására, alkatrészellátására a kizárólagos jogok fennállása miatt kizárólag az ajánlattételre felkért cég képes. A kizárólagos jog fennállását a felkért ajánlattevõ okiratilag hitelt érdemlõen igazolta.
<br>A fentiekbõl következõen az ajánlatkérõnek a Kbt. 70. § (1) bekezdés b) pontjára alapított eljárása jogszerû volt.
<br>Ezt követõen a Döntõbizottság vizsgálta, hogy az ajánlati felhívás megfelelt-e a Kbt. elõ írásainak.
<br>A Kbt. 71/B. § (1) bekezdése szerint a hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik. Az ajánlati felhívásnak a 71. § (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2/ d) , 3., 4., 8., 9/ a) - c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.
<br>A fentiek alapján az ajánlati felhívásnak többek között tartalmaznia kell az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, a szerzõdés teljesítésére alkalmassá, illetve alkalmatlanná minõsítés szempontjait.
<br>A tárgyalásos eljárásban - eltérõ rendelkezés hiányában - a nyílt eljárásra vonatkozó szabályokat megfelelõen alkalmazni kell.
<br>A Kbt. 33. § (5) bekezdése alapján pedig az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.
<br>A Kbt. 44. § (1), illetve (2) bekezdése taxatív felsorolással tartalmazza, hogy ajánlatkérõ e körben milyen igazolási módok közül választhat.
<br>A Kbt. 44. § (1) bekezdése szerint az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható
<br>a) pénzügyi intézménytõl származó - errõl szóló - nyilatkozattal;
<br>b) mérlegének (egyszerûsített mérlegének, beszámolójának vagy konszolidált mérlegének) benyújtásával;
<br>c) elõzõ, legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;
<br>d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.
<br>A Kbt. 44. § (2) bekezdése szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható
<br>a) az elõzõ, legfeljebb három év legjelentõsebb szállításainak, szolgáltatásainak, illetve az elõzõ, legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével);
<br>b) mûszaki-technikai felszereltségének leírásával;
<br>c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek;
<br>d) a termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell;
<br>e) a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvánnyal;
<br>f) termelési, illetve kutatási-fejlesztési képességérõl az ajánlatkérõ vagy más szervezet által végzett vizsgálattal, ha a termék, illetve a szolgáltatás összetett vagy ha különleges célra szolgál;
<br>g) a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.
<br>Ezen túlmenõen a Kbt. 44. § (6) bekezdése alapján a fenti meghatározott adatokkal összefüggésben állapíthat meg ajánlatkérõ szerzõdés teljesítésére alkalmassá, illetve alkalmatlanná minõsítési szempontokat.
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A fenti rendelkezések kógensek, ezeket a tárgyalásos eljárásban is alkalmazni kell, ettõl való eltérésre a Kbt. lehetõséget nem biztosít.
<br>Ennek alapján tehát ajánlatkérõ jogsértõ módon kérte a pénzügyi, gazdasági és mûszaki alkalmasság igazolása körében a Kbt. 46. § (4) és (6) bekezdésében elõírt igazolásokat és nyilatkozatokat, valamint a gyártómûi nyilatkozatot, hiszen ezen igazolási módok a taxatív felsorolt igazolási módok között nem lelhetõk fel. A Kbt. 44. § (6) bekezdésére tekintettel jogsértõ volt az ajánlatkérõnek a szerzõdést teljesítésére alkalmassá, illetve alkalmatlanná minõsítés körében meghatározott kritériumai, így a gyártó országos inflációs indexe, devizaárfolyam-változások, illetve az aránytalanul magas szerzõdéses ár. Ugyanis ajánlatkérõ csak az elõírt igazolási módokkal összefüggésben írhat elõ alkalmassá, illetve alkalmatlanná minõsítési szempontokat.
<br>Ebbõl következõen a Döntõbizottság nem osztotta az ajánlatkérõnek azon észrevételét, hogy szigorú kritériumokat akart megállapítani e körben, hiszen erre a Kbt. tiltó rendelkezésének következtében lehetõség nincs.
<br>A fent idézett Kbt. 71/B. § (1) bekezdése utolsó fordulata egyértelmûen kiemeli, hogy az ajánlati felhívásnak tartalmaznia kell a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja kiválasztani. A 9. sz. melléklet is ennek megfelelõen kéri a 9. c) pontban az ajánlatok elbírálásának szempontját, amely figyelemmel a Kbt. 34. § (1) bekezdésére kétféle lehet, legalacsonyabb összegû vagy az összességében legelõnyösebb ajánlat. A 9. d) pont alapján pedig a Kbt. 34. § (3) bekezdés szerinti adatokat kell megadni, amennyiben ajánlatkérõ az összességében legelõnyösebb ajánlat szempontja szerint kíván eljárni.
<br>Ajánlatkérõ az ajánlati felhívása alapján az elbírálási szempontok körében egyértelmûen nem jelölte meg, hogy a legalacsonyabb összegû ellenszolgáltatás, illetve az összességében legelõnyösebb ajánlat szempontja alapján kíván-e eljárni. Ez önmagában jogsértõ magatartás.
<br>Az ajánlati felhívásában azonban két részszempontot meg adott, melybõl az következik, hogy ajánlatkérõ az összességében legelõnyösebb ajánlat elbírálásának szempontját választotta.
<br>Ez utóbbi esetben azonban sérültek a Kbt. 34. § (3), illetve (4) bekezdésben foglaltak, hiszen e szakaszok szigorú elõ írásokat tartalmaznak, hogy ajánlatkérõnek milyen módon kell eljárnia.
<br>A Kbt. 34. § (3) bekezdése szerint, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni
<br>a) az összességében legelõnyösebb ajánlat megítélésére szolgáló részszempontokat;
<br>b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);
<br>c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;
<br>d) azt a módszert, amellyel megadja a ponthatárok [ c) pont] közötti pontszámot, mely módszer minden részszempont esetében azonos.
<br>A Kbt. 34. § (4) bekezdése szerint a 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia:
<br>a) a részszempontok körében nem értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága;
<br>b) a részszempontok között mindig meg kell adni az ellenszolgáltatás (ajánlati ár, díj) mértékének részszempontját;
<br>c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk;
<br>d) a részszempontok nem eredményezhetik ugyanazon ajánlati tartalmi elem többszöri értékelését;
<br>e) ha részszempont körében alszempontok is meghatározásra kerülnek, alszempontokként azok - tényleges jelentõségével arányban álló - súlyszámát is meg kell adni.
<br>A fenti rendelkezések alapján tehát elbírálási szempont nem lehet a kiírásnak történõ megfelelés, illetve az árképzés egyértelmû rögzítése, hiszen ezek kimondottan olyan elvárásai az ajánlatkérõnek, amelyek az érvényesség körébe és nem az értékelés körébe tartoznak.
<br>A Döntõbizottság a fentiekbõl következõen megállapította, hogy ajánlatkérõ jogsértõ módon járt el az ajánlatok elbírálásának meghatározása körében.
<br>A Döntõbizottság az eljárása során egyebekben azt is észlelte, hogy a többváltozatú ajánlattétel kizárt volt, ennek ellenére a felkért ajánlattevõ az ajánlatát két változatban nyújtotta be. Figyelemmel azonban arra, hogy a Döntõbizottság feladata az eljárás jogalapjának, illetõleg az ajánlati felhívás jogszerûségének a vizsgálata volt, így e körben külön jogsértés megállapítását mellõzte.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a fenti indokokra tekintettel a jogsértést megállapította és az f) pont kötelezõ rendelkezése alapján döntött a bírság kiszabásáról.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a bírság kiszabásánál figyelemmel volt az (5) bekezdésben foglaltakra, arra a körülményre, hogy ajánlatkérõ jogszerûen döntött az eljárásfajta választásáról, illetve a 3 éves beszerzési ár nem kiemelkedõen magas. A Döntõbizottság az ajánlati felhívás körében jogsértést állapított meg. A jogsértés tényére tekintettel viszont a bírság minimális összegének kiszabása a hatályos jogszabályi rendelkezések alapján kötelezõ volt.
<br>A Döntõbizottság személlyel szemben bírságot nem alkalmazott, ugyanis a becsatolt felelõsségi rend alapján az ajánlati felhívás tartalmának megállapításáért felelõs személy egyértelmûen nem volt megállapítható.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 20.
<br>
<br>Dr. Engler Magdolna s. k., Hámori András s. k.,
<br>közbeszerzési biztos közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br>
<br>
<br><br></body></html>