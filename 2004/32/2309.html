<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2309/2004)
</h2>
<br>1024 Budapest, Margit krt. 85.
<br>lkt.sz.: D.49/11/2004.
<br>
<br>Tárgy: az Elamen Rt. jogorvoslati kérelme Kaposvár MJV Önkormányzata közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az Elamen Kereskedelmi és Vendéglátó Rt. (1095 Budapest, Soroksári út 98., képv.: dr. Zsoldos Mariann ügyvéd - továbbiakban: kérelmezõ) jogorvoslati kérelmének -, melyet Kaposvár Megyei Jogú Város Önkormányzata (7400 Kaposvár, Kossuth tér 1., képv.: dr. Szíjártó Attila ügyvéd - továbbiakban: ajánlatkérõ) oktatási, nevelési és szociális intézmények fõzõ- és melegítõkonyháinak üzemeltetésével közétkeztetési tevékenység ellátása tárgyú közbeszerzési eljárása ellen indított - a Döntõbizottság helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 43. § (4) bekezdését. A jogsértés miatt a Döntõbizottság a hiánypótlásra való felhívásig visszamenõleg megsemmisíti ajánlatkérõ döntését, valamint 1 000 000 Ft azaz egymillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára történõ átutalással.
<br>Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft igazgatási szolgáltatási díjat.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2003. november 19-én megjelent számában a rendelkezõ részben megjelölt beszerzés tárgyában.
<br>A felhívás 3. a) pontjában meghatározta az egyes ellátási területeket és mennyiségeket;
<br>óvodai ellátás
<br>2036 fõ
<br>általános iskolai ellátás
<br>3341 fõ
<br>középiskolai és kollégiumi ellátás
<br>1432 fõ
<br>szociális intézmények
<br>1107 fõ
<br>A d) pont szerint az egyes területekre részajánlatot lehetett tenni.
<br>Az ajánlattevõ pénzügyi gazdasági alkalmassága igazolására - többek között - elõírta az ajánlattételt megelõzõ 2 év éves beszámolója (mérleg, eredménykimutatás, kiegészítõ mellékletek) csatolását.
<br>A 16. pont ötödik bekezdése szerint csatolni kellett az ajánlattevõ és a 10%-ot meghaladó mértékben igénybe venni kívánt alvállalkozó cége jelenlegi állapota szerinti, az ajánlat bemutatását megelõzõ 90 napnál nem régebbi cégkivonatát.
<br>A 16. pont utolsó bekezdése szerint az ajánlatkérõ a Kbt. 43. § (4)-(5) bekezdései alapján biztosítja a hiánypótlás lehetõségét.
<br>Az ajánlati dokumentáció III. "Általános feltételek, elvárások" címû fejezete 19. pontjában ajánlatkérõ közölte: "Jelenleg a konyhai dolgozók az intézmények alkalmazásában állnak, számukat és összetételüket az 5. számú melléklet tartalmazza. Az ajánlatban részletesen térjenek ki arra, hogy a szolgáltatás elvégzéséhez a beszerzés tárgyában foglalkoztatott közalkalmazottakat milyen feltételekkel kívánják átvenni. Az ajánlattevõ köteles az átvett dolgozókat érvényes átlagkeresetükkel továbbfoglalkoztatni."
<br>A 20. pont szerint az átvett dolgozókkal az ajánlattevõ köteles kollektív szerzõdést kötni.
<br>A 21. pontban ajánlatkérõ elõírta, hogy az ajánlatban részletesen be kell mutatni az üzemeltetni kívánt konyhákra, az ellátandó feladatokra mint szolgáltatásra vonatkozó elképzeléseket, továbbá a szolgáltatás minõségét, higiéniáját, rendszerét javító elképzeléseket.
<br>A IV. "Az ajánlatra vonatkozó követelmények" között ajánlatkérõ elõírta, hogy az ajánlatokat 1 eredeti és 2 másolati példányban, folyamatos oldalszámozással ellátva, zárt borítékban kell beadni. Az eredeti példány minden oldalát el kell látni az ajánlattevõ cégjegyzésére jogosult(ak) képviselõjének kézjegyével. Ajánlatkérõ ebben a fejezetben meghatározta az ajánlat összeállításának módját.
<br>A szolgáltatásra vonatkozó ajánlatot külön részletezve a III.2., 4., 14., 15., 16., 19., 21., 23., 26., 28., 29., 30., 31. pontokhoz kapcsolódó nyilatkozatokkal és vállalásokkal kérte benyújtani. Kérte továbbá vállalkozásiszerzõdés-tervezet csatolását.
<br>A dokumentáció mellékletként tartalmazta a nyilatkozatmintákat is.
<br>Az ajánlattevõk által feltett kérdésekre ajánlatkérõ 2003. december 18-án írásban válaszolt.
<br>Az ajánlattételi határidõre, 2003. december 30-ra a kérelmezõ, a Pensió 17 Kft., a MEVID Rt. és Börczi Miklós egyéni vállalkozó nyújtott be teljes körû ajánlatot.
<br>Ajánlatkérõ 2004. január 7-én hiánypótlási felhívást küldött a MEVID Rt.-nek és a Pensió 17 Kft.-nek.
<br>MEVID Rt:
<br>- az ajánlati dokumentáció III/20. pontjára hivatkozva nyilatkozat az átvett dolgozókkal kötendõ kollektív szerzõdésrõl.
<br>Pensió 17 Kft.:
<br>- az ajánlati felhívás 11. a) pontjában meghatározott éves beszámolóhoz kiegészítõ melléklet csatolása,
<br>- a kft. cégjegyzésére vonatkozó aláírási címpéldány csatolása,
<br>- az ajánlati dokumentáció III/21. pontjára hivatkozva az üzemeltetni kívánt konyhákra, az ellátandó feladatokra mint szolgáltatásra vonatkozó elképzelés bemutatása,
<br>- az ajánlati dokumentáció III/20. pontjára hivatkozva nyilatkozat a dolgozókkal kötendõ kollektív szerzõdésrõl.
<br>Kérelmezõ és Börczi Miklós részére ajánlatkérõ nem küldött hiánypótlási felhívást.
<br>A hiányokat az ajánlattevõk a megadott határidõre pótolták.
<br>Kérelmezõ 2004. január 22-én jogorvoslati kérelmet terjesztett elõ a Döntõbizottsághoz. Kérte a jogsértés megállapítását, ajánlatkérõ kötelezését a Kbt. szabályainak megfelelõ eljárásra, valamint bírság kiszabását. Kérelme indokaként elõadta, hogy ajánlatkérõ olyan hiányok pótlására is lehetõséget adott, melyek a Kbt. 43. § (4) és (5) bekezdése alapján nem pótolhatók.
<br>A Döntõbizottság a D.49/3/2004. számú határozatával ideiglenes intézkedésként a szerzõdéskötést megtiltotta.
<br>Ajánlatkérõ kérte a jogorvoslati kérelem elutasítását. Elõadta, hogy a hiánypótlási felhívással nem új, érdemi ajánlati elemek bemutatását kívánta elérni, hanem egyértelmûvé kívánta tenni, hogy az ajánlattevõk a dokumentációban szereplõ követelményeknek ténylegesen eleget tesznek-e. Lehetségesnek tartotta, hogy a hiánypótlási felhívás szövegrészei e tekintetben félreérthetõen kerültek megfogalmazásra. A hiánypótlási felhívás címén küldött levélben a két ajánlattevõ felé lényegében a nem egyértelmû kérdések tisztázása érdekében tett fel kérdéseket a Kbt. 57. § (1) bekezdésére hivatkozva. A felhívás megfogalmazása félreérthetõségét a bírálóbizottság által észlelte, a kollektív szerzõdésre és az üzemeltetni kívánt konyhákra vonatkozó elképzelésekre vonatkozó hiánypótlásra nézve javasolta, hogy a bírálat során az ezekre adott nyilatkozatok tartalmát ne vegyék figyelembe.
<br>A Pensió 17 Kft. észrevételében kérte a jogorvoslati kérelem elutasítását. Közölte, hogy a dokumentáció III/20. pontjára ajánlata 197. oldalán és 36. oldalán nyilatkozott. A dokumentáció III/21. pontjával kapcsolatban nem volt szükség hiánypótlásra, mert az ajánlata 198. oldalán e pontban elõírtakra nyilatkozott. Álláspontja szerint ajánlata formailag hibátlan, a hiánypótlással csak az ajánlatban foglaltakat erõsítette meg, ami nem befolyásolta a megfelelési és bírálati szempontokat. Megjegyezte, hogy kérelmezõ is adott be olyan hiánypótlást, amely arról szól, hogy nem egyértelmûek egyes nyilatkozatai.
<br>A MEVID Rt. észrevételében kérte a jogorvoslati kérelem elutasítását. Közölte, hogy a hiánypótlás tárgyára nézve - miszerint az ajánlattevõ köteles az átvett dolgozókkal kollektív szerzõdést kötni -, ajánlata 90. oldalán tért ki, az erre vonatkozó ajánlati részek az ajánlat 90., 106., 123. és 139. oldalán találhatók.
<br>A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>A Kbt. 25. §-a szerint a "közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi."
<br>A 43. § (4) bekezdése így rendelkezik: "Az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és a 46. § szerinti igazolás vagy nyilatkozat utólagos csatolására, formai hiányosságok pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén."
<br>A rendelkezés a Kbt. 44. § és 46. §-a szerinti igazolások és nyilatkozatok körében megengedi úgy a tartalmi hiányok, mint a formai hiányosságok pótlását, ezen a körön kívül azonban csak a formai hiányosságok pótlására ad lehetõséget.
<br>Ajánlatkérõ az ajánlatok 2003. december 30-án történt felbontásáról szóló jegyzõkönyvben rögzítette: "az ajánlati felhívás 16. pontjában hiánypótlás lehetõségét biztosította a Kbt. 43. § (4)-(5) bekezdései alapján", kérte 2004. január 14-én, 12.00 óráig pótolni a MEVID Rt. és a Pensió 17 Kft. ajánlata egyes hiányait, hiányosságait. Rögzítette továbbá a jegyzõkönyvben, hogy a Kbt. 57. § (1) bekezdése alapján az ajánlattal kapcsolatos nem egyértelmû kérdések tisztázása végett kérdéseket intéz a kérelmezõ a MEVID Rt. és a Pensió 17 Kft. felé. A jegyzõkönyvet a 2004. január 7-én kelt levelével küldte meg az ajánlattevõk részére.
<br>A jegyzõkönyvben elkülönül a hiánypótlás lehetõvé tétele és a tisztázó kérdések feltevése, tehát a jegyzõkönyv szerkezetébõl kiindulva nem tekinthetõ helytállónak ajánlatkérõ érvelése, miszerint a hiánypótlás elrendelését lényegében tisztázó kérdéseknek szánta.
<br>A Döntõbizottság ebbõl a megállapításból kiindulva megvizsgálta a hiánypótlási tételeket abból a szempontból, hogy azokra a Kbt. 43. § (4) bekezdése alapján ajánlatkérõnek volt-e jogi lehetõsége.
<br>Ajánlatkérõ a MEVID Rt.-nek az ajánlati dokumentáció III/20. pontjára hivatkozva az átvett dolgozókkal kötendõ kollektív szerzõdésre vonatkozó nyilatkozat pótlására adott lehetõséget.
<br>Az ajánlati dokumentáció III/20. pontjában ajánlatkérõ azt az elvárást fogalmazta meg, hogy az "ajánlattevõ köteles az átvett dolgozókkal kollektív szerzõdést kötni."
<br>Ajánlatkérõ ezen elõ írása nem az ajánlattevõ alkalmassága igazolása körébe tartozik.
<br>A Kbt. 33. § (1) bekezdése szerint az ajánlati felhívást a 2. számú mellékletben meghatározott minta szerint kell közzétenni. A 2. számú melléklet 11. pontja értelmében az ajánlattevõ pénzügyi, gazdasági és mûszaki alkalmassága igazolására szolgáló adatokat és tényeket az ajánlati felhívásban kell rögzíteni. Ajánlatkérõ az ajánlati felhívásban nem írta elõ az alkalmasság igazolására az átvett dolgozókkal kötendõ kollektív szerzõdésre vonatkozó nyilatkozat csatolását (a 44. § alapján ezt nem is írhatta volna elõ). A nyilatkozat értelemszerûen nem tekinthetõ a közbeszerzési eljárásban való részvételbõl való kizártság fenn nem állása igazolására szolgáló iratnak sem.
<br>A Kbt. 43. § (4) bekezdése elsõ fordulata alapján tehát a kollektív szerzõdésre vonatkozó nyilatkozat nem pótolható.
<br>A második fordulat - az ajánlattal kapcsolatos formai hiányosságok pótlása - alapján sem volt lehetõség a nyilatkozat pótoltatására, ugyanis ha egy nyilatkozat nincs benne az ajánlatban, az hiány és nem hiányosság.
<br>A Döntõbizottság megállapította, hogy a hiánypótlási felhívásnak a MEVID Rt.-re vonatkozó része nem jogszerû, ezáltal ajánlatkérõ megsértette a Kbt. 43. § (4) bekezdését.
<br>Más kérdés, hogy a hiánypótlás indokolt volt-e. Ajánlatkérõnek a Kbt. 57. § (1) bekezdésére való hivatkozása és a MEVID Rt. észrevételében foglaltak alapján a Döntõbizottság összevetette a dokumentáció elõ írásait és a MEVID Rt. ajánlatát és megállapította, hogy a hiánypótlás elrendelése nem volt indokolt. A dokumentáció ugyanis nem írja elõ kifejezett nyilatkozat tételét az átvett dolgozókkal kötendõ kollektív szerzõdésre nézve. A dokumentáció IV/9. pontjában a szolgáltatásra vonatkozó nyilatkozatok felsorolása között ez a nyilatkozat nem szerepel, valamint a nyilatkozatminták között sem. A MEVID Rt. a Kbt. 43. § (1) bekezdése alapján nyilatkozott, hogy a kiírás feltételeit elfogadja, ajánlata 90., 106., 123. és 139. oldalán kitér arra, hogy rendelkezik kollektív szerzõdéssel, ami vonatkozni fog az átvett dolgozókra is.
<br>Ajánlatkérõ a következõkre nézve adta meg a Pensió 17 Kft. részére a hiánypótlás lehetõségét.
<br>- Az ajánlati felhívás 11. a) pontjában meghatározott éves beszámolóhoz a kiegészítõ melléklet csatolását kérte.
<br>A hiánypótlás lehetõvé tétele jogszerû, mert nem terjed túl a Kbt. 43. § (4) bekezdésében meghatározott hiánypótlási kritériumokon és a kiegészítõ melléklet csatolását ajánlatkérõ a Kbt. 44. §-a szerinti, az alkalmasság igazolására szolgáló igazolások, nyilatkozatok körében írta elõ.
<br>- A kft. cégjelzésére vonatkozó aláírási címpéldány pótlásának lehetõvé tétele nem jogszerû. Kétségtelen, hogy ajánlatkérõ az aláírási címpéldány csatolását az ajánlati dokumentáció IV. fejezetének az ajánlat összeállítása felépítését tartalmazó részében írta elõ a pénzügyi gazdasági alkalmasság igazolására szolgáló iratok mellett. Ettõl azonban az aláírási címpéldány még nem vált az alkalmasság igazolására szolgáló dokumentummá.
<br>A Kbt. 33. § (1) bekezdése szerint az ajánlati felhívást a 2. számú mellékletben meghatározott minta szerint kell közzétenni. A 2. sz. melléklet 11. pontja értelmében az ajánlati felhívásban kell meghatározni az ajánlattevõk pénzügyi, gazdasági és mûszaki alkalmassága igazolására kért adatokat és tényeket.
<br>Mivel ajánlatkérõ az ajánlati felhívásban nem írta elõ (a 44. § rendelkezései alapján nem is írhatta volna elõ) az alkalmasság igazolásaként a címpéldány csatolását, így a címpéldány nem tekinthetõ az alkalmasság igazolására kért iratnak, valamint értelemszerûen nem minõsül a közbeszerzési eljárásban való részvételbõl kizártság fenn nem állása igazolására (46. §) szolgáló iratnak sem. A 43. § (4) bekezdés második fordulata alapján sem jogszerû a címpéldány pótlásának lehetõvé tétele, mert a címpéldány csatolásának elmaradása hiány és nem hiányosság.
<br>A Pensió 17 Kft. csatolta Süllõs Gyula és Süllõs Gyuláné ügyvezetõk aláírási címpéldányát, de a címpéldányokon nevezettek a Süllõs és Süllõs Vendéglátó Bt. képviselõjeként szerepelnek. A Pensió 17 Kft. aláírási címpéldánya tehát hiányzott az ajánlatból.
<br>A Döntõbizottság megállapította, hogy ajánlatkérõ nem jogszerûen tette lehetõvé a Pensió 17 Kft. részére az aláírási címpéldány pótlását, ezáltal megsértette a Kbt. 43. § (4) bekezdését.
<br>- Ajánlatkérõ az ajánlati dokumentáció III/21. pontjára hivatkozva kérte bemutatni az üzemeltetni kívánt konyhákra, az ellátandó feladatokra mint szolgáltatásra vonatkozó elképzeléseket.
<br>A hiánypótlás lehetõvé tétele a dokumentáció III/20. pontjára vonatkozóan lehetõvé tett hiánypótlással kapcsolatban fentiekben kifejtett indokokkal azonos okokból nem helytálló.
<br>A Döntõbizottság megállapította, hogy ajánlatkérõ nem jogszerûen adott lehetõséget a Pensió 17 Kft. részére az üzemeltetni kívánt konyhákra és a szolgáltatásra vonatkozó elképzelései bemutatására, ezáltal ajánlatkérõ megsértette a Kbt. 43. § (4) bekezdését.
<br>A Döntõbizottság a Pensió 17 Kft. észrevételében elõadottakra tekintettel vizsgálta a hiánypótlás indokoltságát.
<br>Ajánlatkérõ a dokumentáció III/21. pontjában kérte a szóban forgó ajánlattevõi elképzelések bemutatását, arról viszont nem rendelkezett, hogy mit vár el ezen elképzelések bemutatása kapcsán.
<br>A Pensió 17 Kft. ajánlata 198-199. oldalán fellelhetõ a dokumentáció III/21. pontja szerinti nyilatkozat a szolgáltatás végzése megoldására, a dolgozók szakmai továbbképzésére és a higiéniai szabályok betartására vonatkozóan. Kétségtelen, hogy a nyilatkozat az ellátandó feladatokra nézve nem tartalmaz konkrétumokat.
<br>Ajánlatkérõnek annak figyelembevétele mellett kell mérlegelnie a nyilatkozat megfelelõségét, hogy õ maga nem határozta meg ezen dokumentummal kapcsolatos elvárásait. Az általa hiányzónak tartott adatokat azonban hiánypótlás keretében nem pótoltathatja.
<br>- Ajánlatkérõ felhívta a Pensió 17 Kft.-t az ajánlati dokumentáció III/20. pontjára hivatkozva az átvett dolgozókkal kötendõ kollektív szerzõdésre vonatkozó nyilatkozat csatolására.
<br>A hiánypótlás lehetõvé tétele a dokumentáció III/20. és III/21. pontjára vonatkozóan lehetõvé tett hiánypótlással kapcsolatban fentiekben kifejtett indokokkal azonos okokból nem helytálló.
<br>A Döntõbizottság megállapította, hogy ajánlatkérõ nem jogszerûen adott lehetõséget a Pensió 17 Kft. részére az átvett dolgozókkal kötendõ kollektív szerzõdésre vonatkozó nyilatkozat pótlására, ezáltal ajánlatkérõ megsértette a Kbt. 43. § (4) bekezdését.
<br>A hiánypótlási felhívás kérelmezõt és Börczi Miklós ajánlattevõt illetõen nem tartalmaz pótlandó dokumentumokat. A közbeszerzési eljárás dokumentumaiból azonban megállapítható, hogy a bírálóbizottság javaslata (amit az ajánlatkérõ döntésre jogosult szerve még nem hagyott jóvá) tartalmaz Börczi Miklós ajánlatával szembeni érvénytelenségi okokat. Ajánlatkérõ a tárgyaláson úgy nyilatkozott, hogy nevezett ajánlattevõ magánszemélyként tette meg ajánlatát, ezért azt nem fogadhatta el.
<br>A Döntõbizottság megjegyzi, hogy mivel egyrészrõl ajánlatkérõ a kiírásban nem zárta ki magánszemély részvételét a közbeszerzési eljárásban, másrészrõl lehetõvé tette a hiánypótlást, így Börczi Miklós ajánlattevõ ajánlatát illetõen ezen tényeket is figyelembe kell vennie.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés c), d), f) és h) pontja szerint rendelkezett.
<br>A Döntõbizottság 1 000 000 Ft bírságot szabott ki ajánlatkérõ terhére.
<br>A Kbt. 88. § (1) bekezdés f) pontja alapján jogsértés megállapítása esetén kötelezõ a bírság kiszabása. A (4) bekezdés szerint a bírság mértéke a közbeszerzés értékének legfeljebb 30%-a, legalább az éves költségvetési törvényben meghatározott összeg, ami 2003. évre 1 000 000 Ft. A Döntõbizottság a bírság mértéke megállapításánál figyelembe vette a jogsértéssel érintett közbeszerzési érték alacsony voltát, valamint azt, hogy a jogsértõ cselekmény megsemmisítése által a jogsértés orvoslást nyerhet.
<br>A bírósági jogorvoslatot a 89. § (1) bekezdése biztosítja.
<br>
<br>Budapest, 2004. február 18.
<br>
<br>Dr. Csitkei Mária s. k., Divinyi Péterné s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>