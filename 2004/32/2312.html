<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2312/2004)
</h2>
<br>1024 Budapest, Margit krt. 85.
<br>Ikt.sz.: D.71/6/2004.
<br>
<br>Tárgy: az Ép-Totál Kft. jogorvoslati kérelme a Budapest XVII. Kerületi Önkormányzat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A ÉP-Totál Kft. (1031 Budapest, Vízimolnár köz 2., képviseli: dr. Erdélyi György ügyvéd, 1088 Budapest, Szentkirályi u. 34., a továbbiakban: kérelmezõ) jogorvoslati kérelmét, melyet a Budapest Fõváros XVII. Kerületi Önkormányzat (1173 Budapest, Pesti út 165., a továbbiakban: ajánlatkérõ) "Budapest, XVII. kerületi utcák útépítési és a hozzá tartozó vízelvezetési kiviteli tervdokumentációinak elkészítése" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ a rendelkezõ részben írt tárgyban ajánlati felhívást tett közzé a Közbeszerzési Értesítõ 2003. december 3-i 49. számában nyílt eljárás megindítására 8257/2003 sz. alatt.
<br>A felhívás 11. a) I. pontjában ajánlatkérõ a pénzügyi, gazdasági alkalmasság igazolására kérte, hogy az ajánlattevõk és a 10%-ot meghaladó részben bevonni kívánt alvállalkozók az ajánlathoz csatolják többek között az alábbiakat:
<br>"I/2. elõzõ három év mérlegének (egyszerûsített mérlegének) benyújtása [Kbt. 44. § (1) bekezdés b) pont],
<br>1/3. kérjük megadni az alábbi nyilatkozatokat [Kbt. 44. § (1) bekezdés c) pont]:
<br>- nyilatkozat az elõzõ 3 év teljes forgalmáról,
<br>- nyilatkozat az elõzõ 3 év úttervezés (lakóút) forgalmáról,
<br>- nyilatkozat az elõzõ 3 év csapadékvízelvezetés-tervezés forgalmáról."
<br>A kért adatokkal kapcsolatban az ajánlatkérõ alkalmassági szempontokat is elõírt.
<br>A felhívás 16. pontjában ajánlatkérõ felhívta az ajánlattevõk figyelmét, hogy nem kíván élni a Kbt. 43. § (4) bekezdésében foglaltakkal, azaz hiánypótlásra nem ad lehetõséget. Az ajánlatokat a dokumentációban elõírt formai követelményeknek megfelelõen kell benyújtani. A hiányos és formailag nem megfelelõ ajánlatokat érvénytelennek nyilvánítja a Kbt. 52. § (2) bekezdés d) pontja értelmében.
<br>Ajánlatkérõ dokumentációt is készített, amely az elõírt nyilatkozatokkal összefüggésben a kitöltetlen blankettákat is tartalmazza. Ezekrõl a dokumentáció I. pontja úgy rendelkezik, hogy az ajánlati dokumentációba becsatolt nyomtatványt kell kitölteni.
<br>A dokumentáció nyilatkozati blankettát tartalmazott a felhívás 11. a) pont 1/3. pontban elõírt forgalmi adatokról. Az elõzõ 3 évi forgalomra vonatkozó táblázatok fejlécében az év és a Ft megjelölés helye kipontozva szerepel. A nyilatkozat végén a keltezés helye kipontozva szerepel, az év 2003., a hónap és a nap szintén kipontozva szerepel.
<br>Az ajánlatok bontása 2004. január 19-én volt. Ajánlatot tettek: kérelmezõ a RODEN Kft.-vel konzorciumban, a Közlekedési Fõvárosi Tervezõ Iroda Kft. és a FÕMTERV Rt.
<br>Kérelmezõ tíz százalékot meghaladó mértékben igénybe venni kívánt alvállalkozóként az AB-OVO Mérnöki Iroda Bt.-t és a K+K Környezetgazdálkodási és Közmû Tervezõ Kft.-t jelölte meg.
<br>Az eredményhirdetés 2004. január 27-én volt, ahol ismertették az eljárást lezáró döntést, és a jelenlévõknek átadták az eljárásról készült összegzést. Az összegzés szerint a nyertes ajánlattevõ a FÕMTERV Fõvárosi Mérnöki Tervezõ Rt., a Közlekedési Fõvárosi Tervezõ Iroda Kft. és a kérelmezõ és Roden Mérnöki Iroda Kft. konzorciuma által tett ajánlat érvénytelen. Kérelmezõ esetében az érvénytelenné nyilvánítást ajánlatkérõ azzal indokolta meg az összegezésben, hogy a 10%-ot meghaladó részben bevonni kívánt alvállalkozója, a K+K Környezetgazdálkodási és Közmûtervezõ Kft. az ajánlati felhívás 11. a) pont 1/3. bekezdés 1-3. francia bekezdésében elõírt nyilatkozatokat 2000. évre vonatkozóan nem csatolta.
<br>Kérelmezõ 2004. február 3-án nyújtotta be jogorvoslati kérelmét a Döntõbizottsághoz, melyben kéri, hogy ideiglenes intézkedéssel tiltsa meg a szerzõdés megkötését, és semmisítse meg ajánlatkérõnek az eljárást lezáró döntését.
<br>Indoklásként elõadta, hogy a 2004. január 27-i eredményhirdetési jegyzõkönyv szerint ajánlatkérõ azzal az indokkal nyilvánította ajánlatukat érvénytelennek, hogy az ajánlatba nem csatolták a 10%-ot meghaladó részben bevonni kívánt alvállalkozóra, a felhívás 11. a) pont 1/3 bekezdés 1-3. francia bekezdésében elõírt nyilatkozatokat 2000. évre vonatkozóan. Mivel az ajánlat beadása 2004-ben volt, az ezen évet megelõzõ 3 év, 2001., 2002., 2003. évek adatait tartalmazó nyilatkozatot csatoltak, ezzel álláspontjuk szerint eleget tettek az ajánlati felhívásnak, így ajánlatuk nem érvénytelen.
<br>2004. február 19-én megtartott tárgyaláson elõadta, hogy ajánlatkérõ akkor járt volna el jogszerûen, ha konkrétan megjelöli az ajánlati felhívásban, illetve a dokumentációban található nyilatkozatokban kért éveket. Álláspontja szerint, mivel az ajánlattételi idõpont 2004 januárjában volt, ettõl kell visszaszámlálni a 3 évet, és erre vonatkozóan a 2003., 2002. és 2001. évi forgalmi adatokat alvállalkozója szerepeltette ajánlatában. Konkrétan nem tudott megnevezni olyan szakaszt, mely szerint az ajánlattételi határidõtõl visszafelé kell számítani az éveket és nem a felhívás megjelenésétõl. Õ nyelvtani értelmezésbõl jutott arra az álláspontra, hogy - mivel a nyilatkozatot 2004 januárjában tették - akkor a 2004-et megelõzõ 3 év vonatkozásában kell megadni az adatokat.
<br>Azt is kifejtette, hogy jogorvoslati kérelmének nem tárgya az, hogy az ajánlatban található másik három gazdasági társaság miért a 2000., 2001. és 2002. évre adta meg az adatokat. Jogorvoslati kérelme csakis a K+K Kft. forgalmi adatszolgáltatására alapított érvénytelenné nyilvánított ajánlatkérõi döntésre vonatkozik.
<br>Ajánlatkérõ észrevételében kéri az álláspontja szerint megalapozatlan kérelem elutasítását az alábbi indokok alapján.
<br>Az elõzõ három év mérlegadatait kérelmezõ alvállalkozója, a K+K Környezetgazdálkodási és Közmûtervezõ Kft. is 2000., 2001., 2002. évekre adta meg. Azonban nem csatolta a 2000. évre vonatkozóan az ajánlati felhívás 11. a) pontjában elõírt nyilatkozatot az elõzõ év teljes forgalmáról, úttervezési forgalmáról, csapadékvízelvezetés-tervezés forgalmáról, ezért az ajánlatot érvénytelennek minõsítették. Megjegyzik, hogy amennyiben az ajánlat érvényes lett volna, abban az esetben alkalmatlanná minõsítésre került volna sor, mivel a kérelmezõ közösen tett ajánlatot a RODEN Kft.-vel és az alkalmassági feltételeknek a törvényi elõ írások ellenére külön-külön nem felelnek meg. Tájékoztatásul közlik, hogy a bírálóbizottság mindhárom ajánlat értékelését is elvégezte és megállapították, hogy az összességében legkedvezõbb ajánlatot a FÕMTERV Rt. adta, azaz a kihirdetett eredményt nem befolyásolja a kérelmezõ és a Roden Kft. közös ajánlatának az érvényessége.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság a jogorvoslati kérelmet megalapozatlanság miatt az alábbiak szerint elutasítja.
<br>A Döntõbizottságnak abban kellett állást foglalnia, hogy ajánlatkérõ jogszerûen nyilvánította-e kérelmezõ ajánlatát érvénytelennek azért, mert a K+K Kft. mint alvállalkozó az ajánlati felhívás 11. a) pont I/3. bekezdés 1-3. francia bekezdésében elõírt nyilatkozatokat 2000. évre vonatkozóan nem csatolta.
<br>A közbeszerzésekrõl szóló - többször módosított - 1995. évi XL. törvény (a továbbiakban: Kbt.) 52. § (1) bekezdése szerint az ajánlatkérõ köteles megvizsgálni az ajánlatok érvényességét. A Kbt. 52. § (2) bekezdés d) pontja szerint érvénytelen az ajánlat, ha nem felel meg az ajánlati felhívás, illetve a dokumentáció feltételeinek.
<br>A Döntõbizottság megállapította, hogy ajánlatkérõ a 2003. december 3-án közzétett felhívásában és a dokumentációban konkrétan nem jelölte meg évszámok szerint az elõzõ 3 évet, amelyre nyilatkozatokat kért. Viszont a dokumentációban található nyilatkozati blanketta keltezésében megjelölte a 2003. évet. Ajánlatkérõ azzal, hogy a dokumentációban található kitöltetlen nyilatkozat keltezésében megjelölte a 2003. évet, jelezte, hogy az azt megelõzõ 3 évrõl, vagyis 2000., 2001., 2002. évekrõl kell nyilatkozni.
<br>Kérelmezõ egyik 10% feletti alvállalkozója ezt a nyilatkozatot úgy csatolta be ajánlatába, hogy a keltezésben a 2003. év megjelölésbõl a 3-as számot írógéppel "x" jellel átütötte és mellé egy 4-es számot írt, a nyilatkozatban pedig érdemben a 2003., 2002. és 2001. évekre adta meg a kért adatokat.
<br>Ajánlatkérõ a dokumentáció I. pontjában elõírta, hogy a dokumentációba becsatolt nyomtatványt kell kitölteni, továbbá a felhívás 16. pontjában elõírta, hogy az ajánlatokat a dokumentációban elõírt formai követelményeknek megfelelõen kell benyújtani, valamint a hiányos és formailag nem megfelelõ ajánlatokat érvénytelennek nyilvánítja.
<br>Azzal, hogy a kérelmezõ alvállalkozója módosította a nyilatkozat keltezését, a felhívásban elõírt formai követelményeket is megsértette, ezért ajánlatkérõ már e miatt is joggal nyilváníthatta volna az ajánlatot érvénytelenné. Ajánlatkérõ jogosan állapította meg azt is, hogy kérelmezõ ajánlata nem tartalmazza a 2003. évet megelõzõ 3 év forgalmi adatait, mert a 2000. évre vonatkozóan a K+K Kft. alvállalkozó forgalmi adatairól nincs nyilatkozat az ajánlatban. Ugyanakkor az ajánlatban szereplõ többi három gazdálkodószervezet részérõl - a felhívásnak megfelelõen - másik három év (2000., 2001., 2002.) adatai szerepelnek, tehát nincs három olyan teljes adatsor az ajánlatban, amely a kérelmezõ pénzügyi, gazdasági alkalmasságának vizsgálatához szükséges. Ebbõl következõen ajánlatkérõ jogszerûen nyilvánította a Kbt. 52. § (2) bekezdés d) pontja alapján kérelmezõ ajánlatát érvénytelennek, mivel az ajánlata nem tartalmazta a 2000. évre vonatkozóan a felhívásban megjelölt nyilatkozatokat teljeskörûen.
<br>Az elõzõekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította, és a h) pont szerint - tekintettel arra, hogy jogszabálysértés megállapítására nem került sor - rendelkezett a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Dr. Szaller Ottó s. k., Divinyi Péterné s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>