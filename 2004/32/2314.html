<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2314/2004)
</h2>
<br>1024 Budapest, Margit krt. 85.
<br>Ikt.sz.: D.15/2/2004.
<br>
<br>Tárgy: a TAXI 2000 Kft. kérelmezõ kérelme a Országgyûlés Hivatala ajánlatkérõ közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a TAXI 2000 Szállítási és Szolgáltató Kft. (1013 Budapest, Attila út 33., képviseli: dr. Bérczes Róbert ügyvéd 1062 Budapest, Andrássy út 113., a továbbiakban: kérelmezõ) jogorvoslati kérelmét, melyet az Országgyûlés Hivatala (1357 Budapest, Kossuth tér 1-3., a továbbiakban: ajánlatkérõ) "Országgyûlés Hivatala részére taxi rendszerû személyszállítási szolgáltatás teljesítése" tárgyú közbeszerzési eljárása ellen nyújtott be,
<br>
<br>elutasítja.
<br>
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell be nyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek nyilatkozatai alapján az alábbi tényállást állapítja meg:
<br>Ajánlatkérõ 2003. november 12-én, a Közbeszerzési Értesítõ (K. É.) 46. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.
<br>A felhívás 13. pontja értelmében ajánlatkérõ az ajánlatokat az összességében legelõnyösebb ajánlat szempontjából fogja elbírálni, melynek részszempontjai a következõk:
<br>részszempontok
<br>súlyszámok
<br>- az ajánlatkérõ számára egyedileg kialakított díj
<br>7
<br>alszempontok:
<br>
<br>- viteldíj (bruttó Ft/km)
<br>5
<br>- alapdíj (bruttó Ft)
<br>2
<br>- repülõtéri utazások kedvezményes díja (bruttó Ft/utazás)
<br>6
<br>alszempontok
<br>
<br>- Budáról (bruttó Ft/utazás)
<br>3
<br>- Pestrõl (bruttó Ft/utazás)
<br>3
<br>Az értékelés során adható pontszám részszempontonként: 1-10-ig.
<br>A valamennyi részszempont esetében azonos pontozási módszer: a legkedvezõbb tartalmi elemet tartalmazó ajánlat 10 pontot, a többi - tartalmától függõen - arányosan kevesebbet kap.
<br>Az ajánlati felhívás 16. "Egyéb Információk" között a 16. j) pontban ajánlatkérõ rögzítette, hogy az ajánlathoz az ajánlati felhívásban elõírtak figyelembevételével kidolgozott, a szolgáltatás tárgyát részletesen és teljeskörûen tartalmazó, a szerzõdés valamennyi tartalmi elemére kiterjedõ szerzõdéstervezetet is csatolni kell. A szerzõdéstervezet hiányában vagy az ajánlatkérõ által meghatározott szerzõdéses feltételek kihagyása, megváltoztatása esetén az ajánlat a Kbt. 52. § (2) bekezdés d) pontja értelmében érvénytelen.
<br>Az ajánlatkérõ által meghatározott szerzõdéses feltételek között szerepelt az a kitétel, hogy "vállalkozó az ajánlati felhívásban meghatározott díjakon (alapdíj, viteldíj) kívül más díjat nem számít fel". Szerzõdési feltételként kerültek még rögzítésre az alábbiak:
<br>"- vállalkozó kötelezettséget vállal arra, hogy amennyiben a szerzõdés idõtartama alatt más szerzõdéses partnerrel szemben a jelen szerzõdésben meghatározottnál kedvezõbb díjtételeket vállal, azokat a megrendelõvel szemben is alkalmazza,
<br>- megrendelõ jogosult a szerzõdést 3 hónapos felmondási idõvel felmondani vállalkozó szerzõdésszegése esetén. Felmondásra okot adó szerzõdésszegésnek tekintendõ különösen a legfeljebb tízperces garantált kiállási idõ 3 esetben történõ túllépése."
<br>Az ajánlattételi határidõig, 2003. december 23-ig a 6 ö 6 Taxi Kft., a Fõtaxi Rt., a Buda Kft. és kérelmezõ nyújtott be ajánlatot. Az érvénytelenség kérdésében ajánlatkérõ már a bontás napján - a bontást követõen - meghozta a döntést, eszerint érvénytelen ajánlatot tett a 6 ö 6 Taxi Kft., a Fõtaxi Rt. és kérelmezõ. Kérelmezõ ajánlatának érvénytelenségét azzal indokolta, hogy: egyrészt kérelmezõ ajánlata a felhívásban elõírtakhoz képest két további díjat is tartalmazott, nevezetesen a "várakozási" és a "továbbítási díjat". Másrészt a szerzõdéstervezetben eltért a felhívásban elõírtaktól: kimaradt a felhívás 16. j) pontjában elõírt szerzõdéses feltétel, és megváltoztatta a felmondásra vonatkozó elõ írást. Megemlítette még ajánlatkérõ, hogy kérelmezõ ajánlata - egyébként pótolható - hiányosságokban is szenved, azonban az ajánlat eleve érvénytelennek minõsült. Az ajánlatok érvénytelenségrõl hozott döntést ajánlattevõk részére 2003. december 29. napján fax útján küldte meg.
<br>Ajánlatkérõ az eljárás eredményét 2004. január 12-én hirdette ki, a nyertes a Buda Kft. ajánlata lett.
<br>Kérelmezõ 2004. január 10-én (személyesen) nyújtotta be jogorvoslati kérelmet, melynek hiányosságait 2004. január 19-én pótolta. Kérelmében elõadta, hogy a felhívás a 13. b) pont részszempontjai miatt nem felel meg a jogszabályi elõ írásoknak, nevezetesen a 24/1995. (XI. 22.) PM sz. és a 31/1998. (VII. 16.) Fõvárosi Közgyûlés rendeletében elõírtaknak, ugyanis jogellenesen leszûkíti a tarifaelemeket. Álláspontja szerint az az ajánlat, amelyik a várakozási díjat mint viteldíjképzõ elemet nem tünteti fel, valótlan adatközlést tartalmaz, ugyanis számla kiállítására ennek mellõzésével nem kerülhet sor. Kifejti, hogy e két rendeletre tekintettel a nyertes ajánlata is érvénytelen, ezért ajánlatkérõnek az eljárást eredménytelenné kellett volna nyilvánítania. A becsatolt szerzõdéstervezettel kapcsolatban elõadja, hogy a felhívásban elõírtaktól nem tért el, csak pontosította akként, hogy a vállalt kötelezettségek súlyos megszegése esetére vállalta az ajánlatkérõ részérõl történõ azonnali hatályú felmondást. Ennek alapján ajánlata érvényes volt. Kéri megállapítani, hogy a közbeszerzési eljárás eredménytelen volt, valamint a nyertes ajánlata a valóságnak nem megfelelõ adatokat tartalmaz, ezért a megismételt eljárásból kizártnak tekintendõ. A hiánypótlásra benyújtott kérelem kiegészítésében kérte ideiglenes intézkedéssel a szerzõdéskötés megtiltását.
<br>Ajánlatkérõ észrevételében elsõdlegesen kéri a kérelmet elkésettség miatt elutasítani. Az ajánlati felhívás, mely az 1. bírálati részszempont keretében 2 alszempontot, a viteldíjat és az alapdíjat kívánja értékelni, 2003. november 12-én jelent meg, az ajánlattételi határidõig kérelmezõ nem intézett kérdést hozzá, nem jelezte, hogy az ajánlati felhívás bármely rendelkezése sérelmes lenne számára. Tekintettel arra, hogy az ajánlattételi határidõ 2003. december 23-án volt, kérelmezõnek legkésõbb 2004. január 7-ig elõ kellett volna terjesztenie jogorvoslati kérelmét, ezt azonban csak 2004. január 10-én tette meg. Másodlagosan jogalap hiányában kéri elutasítani a kérelmet. A kérelemben hivatkozott jogszabályi helyek jelen jogvitában relevanciával nem bírnak, a közbeszerzési eljárást követõen megkötött szerzõdés alapján történõ elszámolást nem érintik, mivel a z elszámolás a felhasznált utazási csekkek alapján, havi elszámolással történik, mely elszámolásban a nyertes kizárólag az alapdíjat és a viteldíjat érvényesíti. Megjegyzi, hogy kérelmezõ ajánlata (szerzõdés tervezete) is példa arra, hogy el lehet tekinteni az idõvel arányos várakozási díj akár egészének megfizetésétõl.
<br>Továbbra is fenntartja azon álláspontját, hogy kérelmezõ ajánlata a szerzõdéstervezetben tett módosítások miatt érvénytelen, mivel a felhívás 16. j) pontjában külön felhívta az ajánlattevõk figyelmét arra, hogy a felhívásban elõírt szerzõdéses feltételek kihagyása, megváltoztatása érvénytelenséget eredményez. Kéri a kérelem elutasítását, kérelmezõ költségek viselésére kötelezését.
<br>Egyéb érdekeltként a nyertes Buda Taxi tett észrevételt, amiben a valótlan adatközlés kérelmi elemre elõadja, hogy a Kbt. 46. § (1) bekezdés c) pont szerint hamis adatközlés akkor valósul meg, ha ajánlattevõ az általa ismert adatot attól eltérõen közöl. Ez jelen esetben nem valósulhatott meg, tekintettel arra, hogy ajánlatkérõ a várakozási díjra vonatkozóan adatot nem kért.
<br>A Döntõbizottság megállapította, hogy a kérelmezõ jogorvoslati kérelme egyrészt elkésett, másrészrõl pedig alaptalan a alábbi indokok alapján:
<br>Az ajánlatkérés jogszerûtlenségére vonatkozó kérelmezõi kifogások elkésetteket a Kbt. 79. § (7) bekezdés, valamint a Kbt. 79. § (8) bekezdés a) pontjára tekintettel:
<br>A Kbt. 79. § (7) bekezdés: Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A fenti szakasszal összefüggésben a Kbt. 79. § (8) bekezdés a) pontja rögzíti, hogy a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.
<br>Jelen eljárásban ajánlatkérõ 2003. november 23-án tette közzé a kérelmezõ által jogsértõnek ítélt ajánlati felhívást. A felhívás tartalma nem hagyott kétséget afelõl, hogy ajánlatkérõ mindösszesen kettõ díjtételre vár ajánlatot, mivel ajánlatkérõ egyértelmûen rögzítette, hogy a kért díjakon kívül ajánlattevõk más díjat nem számíthatnak fel.
<br>A kérelmezõ az ajánlati felhívás tartalmát szükségképpen megismerte a közzétételt követõ idõben, hiszen ennek alapján a 2003. december 23-ára meghatározott ajánlattételi határidõre ajánlatot nyújtott be.
<br>A rendelkezésre álló iratok alapján megállapítható volt, hogy a kérelmezõ ajánlati biztosítéka 2003. december 18-án beérkezett ajánlatkérõhöz.
<br>A fentiek alapján az ajánlatkérõ által elkészített és közzétett ajánlati felhívás tartalmát a kérelmezõnek már 2003. december 18-án is ismernie kellett, azonban az ajánlattételi határidõ idõpontjában már kétséget kizáróan tudomással bírt a felhívás tartalmáról.
<br>Ellentétben a kérelmezõi hivatkozással a Döntõbizottság álláspontja szerint az ajánlati felhívás jogellenes tartalmának kifogásolása esetében a tudomásszerzés idõpontja az az idõpont, amikor bizonyíthatóan az ajánlattevõ megismeri a közzétett ajánlati felhívást. Ez a nap ugyan eltérhet a hirdetmény közzétételének napjától, azonban legkésõbb az ajánlattételi határidõ idõpontjában az ajánlatot benyújtó ajánlattevõ vonatkozásában a tudomásszerzés megtörtént.
<br>A fentiek alapján nem fogadta el a Döntõbizottság a kérelmezõnek azon okfejtését, miszerint a ajánlati felhívás jogsértõ volta tekintetében a tudomásszerzés az érvénytelenségi döntésrõl történõ tájékoztatás kézhezvétele, azaz 2003. december 29-e.
<br>A kérelmezõ a Kbt. 79. § (7) és a Kbt. 79. § (8) bekezdés a) pontjaira tekintettel az ajánlati felhívást legkésõbb 2003. december 23-tól számított 15. napig (2004. január 7-ig) benyújtott kérelmében kifogásolhatta volna. A kérelmezõ jogorvoslati kérelmét személyesen 2004. január 7-én terjesztette elõ, azaz az ajánlati felhívás kifogásolása tekintetében a rendelkezésére álló 15 napos határidõn túl, mivel a törvény által meghatározott jogorvoslat kezdeményezésére megadott határidõk elmulasztása jogvesztéssel jár, kérelmezõ mulasztását nem mentheti ki.
<br>A kérelmezõ által a jogvesztõ határidõn túl kifogásolt jogsértések tekintetében a Döntõbizottság érdemi vizsgálatot nem folytathat le, ezért a kérelmezõ jogorvoslati kérelmét az ajánlati felhívás jogsértõ voltára vonatkozó részében elkésettség okán elutasította.
<br>A kérelmezõ ajánlatát érvénytelenné nyilvánító döntés kifogásolása körében a Döntõbizottság a kérelmet megalapozatlannak találta az alábbiak szerint:
<br>A Kbt. 26. § (2) bekezdés második fordulata értelmében az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdés alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>Ajánlatkérõ a felhívás 16. j) pontjában rögzítette egyértelmûen, hogy ajánlatkérõ mely szerzõdéses feltételeket követel meg ajánlattevõktõl, mint ahogy azt is meghatározta, hogy az ajánlatkérõ által meghatározott szerzõdéses feltételtõl nem lehet eltérni, azon nem lehet változtatni, illetve nem lehet kihagyni, mert az az ajánlat érvénytelenségét fogja eredményezni.
<br>A fent ismertetett ajánlatkérõi elvárásokkal szemben a kérelmezõ ajánlatában az ajánlatkérõ által meghatározott szerzõdéses feltételt a felmondás szabályaira vonatkozóan megváltoztatta, így a kérelmezõ nem teljesítette ajánlatkérõ felhívásban elõírt feltételét. Ajánlatkérõ ugyanis nem adott lehetõséget az elõre közölt szerzõdéses feltételek esetén akár szigorúbb, akár még a számára kedvezõbb irányban történõ eltérésre.
<br>Ugyancsak nem teljesítette a kérelmezõ azon ajánlatkérõi elvárást, miszerint a kért díjakon túli díj nem számítható fel, mivel kérelmezõ ajánlatában a viteldíjon és az alapdíjon túl további díjakat is érvényesíteni kívánt az ajánlatkérõ részére egyedileg kialakított díjban.
<br>A kérelmezõ ajánlata nem tartalmazott kötelezettségvállalást továbbá az ajánlati felhívás 16. j) pont 3. francia bekezdésében elvártakra, ezért az ajánlat e körben sem felelt meg a felhívás feltételeinek.
<br>A Kbt. 52. § (2) d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>Tekintettel arra, hogy a kérelmezõ ajánlata több ponton nem elégítette ki az ajánlatkérõ által a felhívásban elõre meghatározott feltételeket, ajánlatkérõ jogszerûen állapította meg a kérelmezõ ajánlatának érvénytelenségét.
<br>A Döntõbizottság álláspontja szerint kérelmezõ alaptalanul hivatkozott továbbá arra is, hogy a nyertes ajánlattevõ ajánlata is érvénytelen lenne a díj megadása körében.
<br>Az ajánlattevõ feladata egy közbeszerzési eljárásban a Kbt. 26. § (2) bekezdés, valamint a Kbt. 43. § (1) bekezdése alapján, hogy az ajánlatkérõ által meghatározott feltételek teljesítésével tegye meg ajánlatát. Az ajánlattevõ ajánlata nem lehet a Kbt. rendelkezései értelmében érvénytelen azért, mert ajánlattevõ teljesítette ajánlatkérõ elõ írásait. Jelen eljárásban a Buda Kft. ajánlattevõ az ajánlatkérõ által közzétett felhívás feltételei alapján a feltételek teljesítése mellett tette meg az ajánlatát a díjak esetében, hiszen ajánlatkérõ nem adott lehetõséget a felhívásban kért díjtételeken túli díjak érvényesítésére.
<br>A fentiek értelmében tehát fogalmilag kizárt valóságnak nem megfelelõ adatközlésnek tekinteni egy, az ajánlatkérõ által kifejezetten elvárt tartalommal megtett ajánlati vállalást. A Buda Kft. ajánlattevõ a jelen közbeszerzési eljárásban tehát nem közölhetett valóságnak meg megfelelõ adatot, hiszen nem tett mást, mint az ajánlati felhívásban közölt ajánlatkérõi elvárásoknak eleget téve adta meg ajánlatát a díjak tekintetében.
<br>Tekintettel arra, hogy ajánlatkérõ döntése a kérelmezõ ajánlatának érvénytelenítése körében nem volt jogsértõ, a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmeket elutasította.
<br>A költségek viselésérõl a Kbt. 88. §. (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 18.
<br>
<br>Dr. Sárkány Izolda s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Dr. Nagy László Gábor s. k.,
<br>közbeszerzési biztos
<br>
<br>
<br><br></body></html>