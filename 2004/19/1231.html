<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (1231/2004)
</h2>
<br>
<br>3.Kf.27.203/2003/5. szám
<br>
<br>A Fõvárosi Ítélõtábla a dr. Sári Péter ügyvéd (1136 Budapest, Pannónia u. 5.) által képviselt Gergely Air Kft. (2481 Velence, Nyár u. 13.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2002. december 5. napján kelt 13.K.31.678/2002/4. számú ítélete ellen az alperes által 5. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja, és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 30 000 Ft (harmincezer forint) együttes elsõ- és másodfokú perköltséget.
<br>Kötelezi a felperest, hogy fizessen meg a magyar államnak - az illetékhivatal külön felhívására - 10 000 Ft (tízezer forint) kereseti illetéket és 29 000 Ft (huszonkilencezer forint) fellebbezési illetéket.
<br>Az ítélet ellen fellebbezésnek helye nincs.
<br>
<br>INDOKOLÁS
<br>
<br>A Tisza-tavi Területfejlesztési Önkormányzati Társulás a Közbeszerzési Értesítõ 2002. február 20-i számában ajánlati felhívást tett közzé nyílt eljárás megindítására vegyszeres, légi úton történõ szúnyogirtás elvégzése tárgyában a Tisza-tó térségében. Az ajánlati felhívás 11. a) pontja az ajánlattevõk mûszaki alkalmassága igazolására elõírta többek között az ajánlattevõ és a közbeszerzés értékének 10%-át meghaladó mértékben igénybe venni kívánt alvállalkozó gépparkjának bemutatását, valamint a teljesítésbe bevonni kívánt személyek bemutatását képzettség és szakmai gyakorlat szerint. A 11. b) pont szerint a szerzõdés teljesítésére alkalmatlan az ajánlattevõ vagy a közbeszerzés értékének 10%-át meghaladó mértékben igénybe venni kívánt alvállalkozója, ha:
<br>- a teljesítésbe bevont legalább három szakember nem rendelkezik legalább öt-öt éves gyakorlattal szúnyogirtás tárgykörben,
<br>- nem rendelkezik a szúnyogirtáshoz alkalmas légi jár mûvel.
<br>Az ajánlati felhívás szerint az ajánlattevõnek és a közbeszerzés értékének 10%-át meghaladóan igénybe venni kívánt alvállalkozójának együttesen kell megfelelniük az alkalmassági követelményeknek. Az egyéb információk rovatban elõírta az ajánlattevõnek 60 napnál nem régebbi cégkivonat csatolását, az ajánlattevõ cég bemutatását, valamint az ajánlathoz egy külön íven csatolandó nyilatkozatot, amely tartalmazza az ajánlattevõ nevét, székhelyét, a vállalási határidõt és az ajánlati árat, továbbá, amennyiben alvállalkozót is igénybe kíván venni, ennek nevét és székhelyét. Az ajánlati felhívásra a felperes, a Szemp-Air Kft. és a Corax Kft. nyújtott be ajánlatot, az utóbbi a közbeszerzés értékének 10%-át meghaladó mértékben az RSZ-Coop Kft. és Schattmann Ádám alvállalkozók bevonásával. Az ajánlatkérõ 2002. április 15-én tartott eredményhirdetésen a Corax Kft. ajánlatát hirdette ki nyertesnek.
<br>A felperes jogorvoslati kérelmet terjesztett elõ arra alapítottan, hogy
<br>- a nyertes Corax Kft. nem rendelkezik légi jármûvel, a munka elvégzését az alvállalkozó RSZ-Coop Kft.-vel kívánta teljesíteni,
<br>- az RSZ-Coop Kft. alvállalkozónak három légi jármûve van, de ezek közül is két légi jármû légióra és egyéb jogosultság hiányában alkalmatlan a repülésre,
<br>- nem jogosult a repülésre, mert nem rendelkezik légijármû-üzembentartási engedéllyel, a Légügyi Igazgatóság által 2001. július 31-én kiadott üzemben tartási engedélyben feltüntetett mûszaki vezetõ, Nánási István 2002. február 25-én kelt levelében munkaviszonyát azonnali hatállyal megszüntette, és nevének, engedélyének, jogosultságának a használatát megtiltotta,
<br>- a pályázat szerinti mûszaki feltételekkel a fentiek miatt a nyertes nem rendelkezett, hamis adatot szolgáltatott, sérült a közbeszerzésekrõl szóló 1995. évi XL. törvény (a továbbiakban: Kbt.) 44. § (2) bekezdésének b) és c) pontja, valamint a pályázat l1. a) és b) pontja.
<br>A jogorvoslati kérelem ügyében tartott tárgyaláson kérelmét kiegészítette azzal, hogy hamis adatszolgáltatás valósult meg az RSZ-Coop Kft. alvállalkozó részérõl a telephely-megjelölés tekintetében is.
<br>Az alperes 2002. május 21-én meghozott, D.231/13/2002. sz. határozatával a felperes jogorvoslati kérelmét elutasította. Indokolásában hivatkozott a Kbt. 43. § (1) bekezdésének megjelölésével arra, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell elkészítenie ajánlatát. Megállapította, hogy a nyertes alvállalkozói révén rendelkezik a szúnyog irtáshoz szükséges légi jármûvel, a munka elvégzéséhez megfelelõ felkészültségû és ennek tényét bizonyítványok becsatolásával igazoló szakemberekkel, ezért teljesítette a felhívás 11. a) és 11. b) pontjában írt feltételeket, így az ajánlatkérõ helytállóan minõsítette alkalmasnak a szerzõdés teljesítésére. Az ajánlati felhívás nem írta elõ a légi jármû üzemben tartási engedélyének becsatolását, ennek ellenére a nyertes becsatolta az RSZ-Coop Kft. nevére kiállított üzemben tartási engedélyt és igazolta, hogy annak érvényességére vonatkozó meghosszabbítási kérelmet az új mûszaki vezetõ személyének megjelölésével kérelmezte. Hivatkozott arra, hogy az üzemben tartási engedélyben a mûszaki vezetõre vonatkozó adat nem a közbeszerzési eljárásban szolgáltatott adat, hanem az engedélyezéshez szükséges adat. Az engedélyt nem teszi érvénytelenné, hogy az abban feltüntetett mûszaki vezetõ már nincs alkalmazásban. A telephely megjelölésére vonatkozóan elõterjesztett hamis adatszolgáltatással kapcsolatban megállapította, hogy cégkivonat csatolása csak az ajánlattevõ kötelezettsége volt, az alvállalkozó a nevét és székhelyét tartalmazó nyilatkozaton kívül más igazolására nem volt köteles.
<br>A határozat ellen a felperes terjesztett elõ keresetet elsõdlegesen annak hatályon kívül helyezése, az alperes új eljárásra kötelezése iránt. Másodlagosan az alperes határozatának megváltoztatását és annak megállapítását kérte, hogy az alperes határozata jogszabálysértõ, a megkötött szerzõdés semmis, a pályázatot a felperes nyerte, ezért a szerzõdést vele kellett volna az ajánlatkérõnek megkötni. Az ajánlattevõ részérõl jogszabálysértésként megjelölte a 20/2002. (III. 30.) KÖVIM rendelet rendelkezéseit a Kbt. már megjelölt rendelkezésein túlmenõen.
<br>Az elsõfokú bíróság ítéletével az alperes határozatát hatályon kívül helyezte, és az alperest új eljárásra kötelezte. Indokolásában megállapította, hogy a nyertes ajánlatához olyan, az RSZ-Coop Kft. nevére szóló légijármû-üzembentartási engedélyt csatolt be a mûszaki alkalmasság igazolására, amelyen a személyi adatok körében Nánási István neve szerepel. Mivel nevezett munkaviszonyát már 2002. február 25-én megszüntette, az az ajánlat benyújtásakor a mûszaki vezetõ személyét illetõen valótlan adatot tartalmazott, ezért az engedély a mûszaki alkalmasság igazolására nem volt jogszerûen felhasználható. A nyertes ajánlattevõ ezzel azonban nem hamis, csak valótlan adatközlést valósított meg. Az a körülmény, hogy az RSZ-Coop Kft. fióktelepe megszûnt, de a csatolt cégkivonat még tartalmazta, az ügy megítélése szempontjából nem releváns, mivel e cég adatok közlését az ajánlatkérõ sem a felhívásban, sem a dokumentációban nem írta elõ. Megállapította, hogy az ajánlati felhívás 11. a) pontja a géppark bemutatását írta elõ, a dokumentáció a vállalási ár megadását kérte az irtás eszközeinek és a védekezés céljának megjelölésével 1 hektárra vetítve. Álláspontja szerint a szúnyogirtáshoz alkalmas légi jármû értelemszerûen mind mûszaki, mind hatósági engedély szempontjából repülés céljára alkalmas, üzemképes jármûvet jelent. A géppark bemutatása alkalmassági kritérium, a repülõgép típusa a repülés költségeire, így az ajánlati árra kihatott. Mivel az ajánlati ár az értékelés egyik részszempontja volt, nem mellõzhetõ annak vizsgálata, hogy mely légi jármûre figyelemmel adott ajánlati ár alapján történik az ajánlatok értékelése. Mindezekre tekintettel helyezte hatályon kívül az alperes határozatát, és kötelezte új eljárás lefolytatására.
<br>Az ítélet ellen az alperes terjesztett elõ fellebbezést annak megváltoztatása, a kereset elutasítása és perköltség megállapítása iránt. Arra hivatkozott, hogy az alkalmassági kritérium szúnyogirtáshoz alkalmas légi jármûvel való rendelkezést írt elõ. Értelmezése szerint ez csak a légi jármûvel fizikai értelemben való rendelkezést jelentette, a hatósági engedélyek meglétét nem. Ez utóbbi azért sem lehetett elõ írás, mert az ajánlati felhívás 3. a) pontja szerint a szúnyogirtás elvégzésével kapcsolatos hatósági engedélyekkel - az üzemben tartási engedély hatósági engedély - az ajánlattevõnek csak a teljesítési idõszakban kell rendelkeznie. Az elsõfokú bíróság tehát olyan feltételnek való megfeleléshez kötötte az alkalmasságot, amely feltételnek a felhívás szerint csak a teljesítéskor kell megfeleljen az ajánlattevõ. Utalt arra, hogy a nyertes ajánlattevõ másik alvállalkozója három repülõgépbõl álló gépparkját bemutatta, tehát az alkalmas légi jármûvel való rendelkezés önmagában ezáltal is megállapítható.
<br>A felperes ellenkérelmében az elsõfokú bíróság ítéletének helybenhagyását és perköltségének megállapítását kérte. Egyben az ítélet indokolásának a hamis adatszolgáltatásra vonatkozó megállapításai tekintetében csatlakozó fellebbezést terjesztett elõ. Arra hivatkozott, hogy az alperesnek nem a gépek darabszámát, hanem a repülési jogosultság kérdését kellett volna vizsgálnia, és ilyen engedéllyel az RSZ-Coop Kft. nem rendelkezett. A mûszaki vezetõ, Nánási István hiánya akadályozta a gépek használatát. Nem létezõ személyre és engedélyre, valamint telephelyre hivatkozott az ajánlattevõ. Ekként a közbeszerzési eljárás nyertese csak szervezést végez, se légi jármûvel, se a légijármûhöz szükséges személyi és tárgyi feltétellel nem rendelkezik. Az alvállalkozók közül az RSZ-Coop Kft.-nek csak földi gépe van, Schattmann Ádám alvállalkozó géptulajdonos, de gépei üzemeltetõje ugyancsak az RSZ-Coop Kft. Becsatolta Madas László igazságügyi légiközlekedési szakértõ szakvéleményét annak igazolására, hogy bár az üzemben tartási engedély a társaságé, a légi jármû nem repülhet, ha nincs a társaságnak mûszaki vezetõje.
<br>Az alperes fellebbezése alapos, a felperes csatlakozó fellebbezése nem megalapozott.
<br>A Fõvárosi Ítélõtábla az elsõfokú bíróság ítéletét a fellebbezési kérelem és ellenkérelem korlátai között vizsgálta. Az elsõfokú bíróság kizárólag a mûszaki vezetõ személyével összefüggésben jutott arra a következtetésre, hogy a mûszaki alkalmasság követelményeinek az ajánlattevõ nem felelt meg.
<br>Mind az alperes, mind az elsõfokú bíróság helyesen hivatkozott a Kbt. 43. § (1) bekezdésében foglalt, a jogvita eldöntésére irányadó feltételek vizsgálatára. A Kbt. hivatkozott rendelkezése szerint az ajánlattevõnek az ajánlati felhívásban és a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlati felhívás a mûszaki alkalmasság igazolására a géppark bemutatását és a teljesítésbe bevonni kívánt személyek bemutatását írta elõ. E két feltételnek a nyertes ajánlattevõ alvállalkozói igénybevételével eleget tett. Alkalmatlansági kritérium volt, ha nem rendelkezik a szúnyogirtáshoz szükséges légi jármûvel. A nyertes ajánlattevõ igazolta - alvállalkozói gépparkja bemutatásával -, hogy a szükséges légi jármûvel rendelkezik. Helyesen hivatkozott arra az alperes, hogy sem az alkalmassági, sem az alkalmatlansági kritériumok között nem volt elõ írás a légi jármû üzemben tartási engedélyének becsatolása. Erre tekintettel az elsõfokú bíróság helytelen jogi következtetésre jutott, amikor a légi jármû üzemben tartási engedélyének adataiban bekövetkezett változásra tekintettel azt a mûszaki alkalmasság igazolására jogszerûtlen felhasználásnak minõsítette. A légi jármû üzemben tartási engedélyét sem az ajánlati felhívás, sem az ajánlati dokumentáció nem követelte meg az alkalmasság igazolására. Kiemeli a Fõvárosi Ítélõtábla, hogy a jelen eljárásnak nem az üzemben tartási engedély érvényességének vizsgálata a tárgya. Ezért közömbös, hogy az engedély egy adatában idõközben változás következett be. A kiállított engedélyen szerepel, hogy az mindaddig hatályban marad, amíg visszaszolgáltatásra, felfüggesztésre, visszavonásra vagy más módon érvénytelenítésre nem kerül. Ezek valamelyikére utaló adat az eljárás során nem merült fel. Ezzel ellentétben az engedély visszavonására jogosult légügyi hatóság igazolta, hogy az engedély meghosszabbítása folyamatban van, amely érinti az új mûszaki vezetõ személyére vonatkozó változás átvezetését is. A felperes által hivatkozott, az aj
<br>ánlati felhívás közzétételét követõen hatályba lépett 20/2002. (III. 30.) KöViM rendeletnek nincs olyan elõ írása, amely az üzemben tartási engedély egy adatában bekövetkezett változás esetére az engedély érvénytelenségét vonná maga után. Ez a korábban, az üzemben tartási engedély kiadására irányadó szabályokból sem következik. Az engedély tartalmi vizsgálata meghaladja a jelen eljárás kereteit, részben azért, mert az kiállítójának a Magyar Köztársaság Légügyi Igazgatóságának a hatáskörébe tartozó feladat, részben pedig azért, mert nem volt elõ írás a közbeszerzési eljárásban annak becsatolása. Ezért nem volt jogi lehetõsége az elsõfokú bíróságnak, hogy az ajánlati felhívásban egyébként elõ nem írt kötelezettség ellenére becsatolt engedélyt - összevetve az ajánlat egyéb adataival (ajánlati ár) - tartalmi vizsgálatnak vesse alá.
<br>Helytálló volt az alperes megállapítása a nyertes ajánlattevõ ajánlatának mûszaki alkalmasságát illetõen. Nem osztotta azonban a Fõvárosi Ítélõtábla az alperes álláspontját abban, hogy a hatósági engedélyekkel az ajánlati felhívás 3. a) pontjából megállapíthatóan csak a teljesítés idõszakában kell a nyertes ajánlattevõnek rendelkeznie, mert ez nyilvánvalóan a szúnyogirtás elvégzéséhez mint konkrét feladathoz kapcsolódóan beszerzendõ hatósági engedélyekre vonatkozik.
<br>A hamis adatszolgáltatás megvalósulását illetõen helyesen állapította meg az elsõfokú bíróság, hogy az sem az üzemben tartási engedély, sem a fióktelep adataira nézve nem állapítható meg. Az üzemben tartási engedély adatait illetõen azért nem, mert az engedély kiállításának idõpontjában, az annak megfelelõ, valós állapot szerinti adatokat tartalmazza, továbbá egyezõen a fióktelep adataira nézve adott elsõfokú ítéleti indokolással ennek igazolása sem volt elõ írás az ajánlati felhívásban és a dokumentációban sem. Az igénybe venni kívánt alvállalkozó nevének és székhelyének megjelölésén kívül az alvállalkozóra vonatkozó további adatszolgáltatási kötelezettség nem volt.
<br>Mindezek alapján a Fõvárosi Ítélõtábla az elsõfokú bíróság ítéletét a Pp. 253. § (2) bekezdése értelmében megváltoztatta és a felperes keresetét elutasította.
<br>A pervesztes felperest a Pp. 78. § (1), (2) bekezdés és a Pp. 79. § (1) bekezdése alapján kötelezte a pernyertes alperesnek járó együttes elsõ- és másodfokú perköltség megfizetésére.
<br>A felperes illetékfizetési kötelezettsége az illetékekrõl szóló 1990. évi XCIII. törvény (a továbbiakban: Itv.) 39. § (3) bekezdés c) pontja és a 46. § (1) bekezdésén alapul, annak megfizetésére a felperes a költségmentességrõl szóló 6/1986. (VI. 26.) IM rendelet 13. § (2) bekezdése alapján köteles.
<br>
<br>Budapest, 2004. január 14.
<br>
<br>Dr. Sára Katalin s. k., Dr. Páldy Zsuzsanna s. k.,
<br>tanácselnök elõadó bíró
<br>
<br>Dr. Matheidesz Ilona s. k.,
<br>bíró
<br><br></body></html>