<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>LEGFELSÕBB BÍRÓSÁG (1230/2004)
</h2>
<br>Kf.IV.38.242/2001/4. szám
<br>
<br>A Magyar Köztársaság Legfelsõbb Bírósága a dr. Tasnádi Gábor ügyvéd (1111 Budapest, Kende u. 18.) által képviselt MÁV Rt. (1062 Budapest, Podmaniczky u. 24/A) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indult perében - amely perbe az alperes pernyertességének érdekében a dr. Gaál Zsolt ügyvéd (4024 Debrecen, Piac u. 22.) által képviselt Rollexco Rt. (4026 Debrecen, Piac u. 56.) beavatkozott - a Fõvárosi Bíróság 2001. szeptember 7. napján kelt, 13.K.30.225/2001/8. számú ítélete ellen a felperes által 9. sorszám alatt benyújtott fellebbezés folytán az alulírott napon - tárgyaláson kívül - meghozta az alábbi
<br>
<br>ÍTÉLETET:
<br>
<br>A Legfelsõbb Bíróság az elsõfokú bíróság ítéletét helybenhagyja.
<br>Kötelezi a Legfelsõbb Bíróság a felperest, hogy 15 nap alatt fizessen meg az alperesnek 10 000 Ft (tízezer forint) fellebbezési eljárási költséget, valamint az államnak - az illetékhivatal felhívására - 13 500 Ft (tizenháromezer-ötszáz forint) fellebbezési eljárási illetéket.
<br>Az ítélet ellen további fellebbezésnek nincs helye.
<br>
<br>INDOKOLÁS
<br>
<br>A felperes - mint ajánlatkérõ - a Közbeszerzési Értesítõ 2000. július 26-án megjelent, 30. számában ajánlati felhívást tett közzé nyílt közbeszerzési eljárás megindítására, amelynek tárgya 9100 db 6 és 12 kg töltetû, különleges mûszaki elõ írásoknak megfelelõ, ABC-porral töltött, 35 kV feszültség környezetében megfelelõ védõtávolsággal alkalmazható kézi (porral töltött) tûzoltó készülék beszerzése volt.
<br>Az ajánlati felhívás 13. a) pontja szerint az ajánlatkérõ az ajánlatok közül az összességében legelõnyösebb ajánlat elve alapján dönt.
<br>Az ajánlati felhívás 13. b) pontja rögzítette az értékelés részszempontjait és azok súlyszámait.
<br>Az ajánlattételi határidõben az IFEX Kft., a Rollexco Rt., a Hesztia Kft., a Meldetechnik Kft., a Mûszerautomatika Kft. és a Haberkorn Hungária Kft. nyújtották be ajánlatukat, melyek közül a Mûszerautomatika Kft. és a Haberkorn Hungária Kft. ajánlatát az ajánlattevõ érvénytelennek minõsítette.
<br>A felperes a 2000. október 5-én tartott eredményhirdetésen a Hesztia Kft. "I"' változatú ajánlatát hirdette ki nyertesnek 1097,1 ponttal; míg a második helyre 1091,5 ponttal a Rollexco Rt. ajánlatát sorolta.
<br>Az eljárásról készült összegzés szerint a felperes a nyertes ajánlattevõ kiválasztását azzal indokolta, hogy az ajánlatkérõ szempontjából legkedvezõbb értékek kapták a legmagasabb pontszámot, és a romló ajánlati feltételek (értékek) százalékos változásának arányában csökkentek a pontszámok.
<br>Az összegzéshez mellékelt táblázat alapján a Rollexco Rt. és a Hesztia Kft. a harmadik elbírálási részszempontnál (fizetési feltétel) egyaránt 7,5 (súlyszámmal megszorozva 150) pontot kapott, a negyedik részszempontnál (késedelmi kamat) a Rollexco Rt. 0,9 (súlyszámmal megszorozva 4,5), a Hesztia Kft. 10 (súlyszámmal megszorozva 5,0) pontban részesült.
<br>Az ajánlatkérõi döntés ellen a Rollexco Rt. és a Meldetechnik Kft. jogorvoslati kérelmet nyújtott be az alpereshez, kérve a közbeszerzési eljárást lezáró döntés megsemmisítését, és ideiglenes intézkedésként a szerzõdéskötés megtiltását.
<br>A Rollexco Rt. arra hivatkozott, hogy a nyertes által megajánlott készülékek nem rendelkeznek az ajánlatkérõ által elõírt érvényes forgalomba hozatali engedéllyel, szakhatósági tanúsítványokkal, és az ajánlatkérõ nem az összességében legelõnyösebb ajánlatot választotta ki nyertesnek.
<br>Sérelmezte, hogy ajánlati ára és a nyertes ajánlati ára között 10%-nál kisebb az eltérés, ennek ellenére az ajánlatkérõ a közbeszerzésekrõl szóló, módosított 1995. évi XL. törvény (a továbbiakban: Kbt.) 59. § (2) bekezdését figyelmen kívül hagyva, a két ajánlatot nem tekintette egyenértékûnek. Az általa megajánlott készülék a nyertes által ajánlott készüléknél mintegy 30%-kal magasabb oltási teljesítménnyel rendelkezik, amely különbség a pontozásban nem jelent meg.
<br>A késedelmi kamat tekintetében az ajánlati felhívásban foglaltaktól kedvezõbb ajánlatot tett, de arra csak 0,9 pontot kapott, míg a nyertes 10 pontot. Kifogásolta, hogy az értékelésnél adható pontszámokat illetõen az ajánlatkérõ nem volt következetes, az egyik részszempontnál kihasználta a teljes ponttartományt, a másiknál nem.
<br>A Meldetechnik Kft. álláspontja szerint az ajánlatkérõ - döntése során - eltért az ajánlati felhívásban meghatározott feltételektõl, figyelmen kívül hagyta az ajánlat tárgyát képezõ készülékek forgalomba hozatali rendjérõl szóló jogszabályi elõ írásokat, és azt a körülményt, hogy a nyertes ajánlattevõ nem az ajánlati felhívásban elõírt számú készülékeket mellékelte.
<br>Az alperes a 2000. november 30-án kelt, D.501/13/2000. számú határozatával - a jogorvoslati kérelmeknek részben helyt adva - megállapította, hogy az ajánlatkérõ megsértette a Kbt. 55. § (6) bekezdését. Ezt meghaladóan a jogorvoslati kérelmeket elutasította.
<br>A 2000. december 7-én kelt, D.501/15/2000. számú kiegészítõ határozatában a Kbt. 55. § (6) bekezdése megsértésének megállapítására vonatkozó rendelkezést kiegészítette azzal, hogy e jogszabálysértésért az ajánlatkérõ eljárást lezáró döntését megsemmisíti.
<br>Rámutatott arra, hogy a D.501/13/2000. számú határozatának rendelkezõ része ezt a jogkövetkezményt nem tartalmazta, de az az indokolásból megállapítható volt.
<br>A felperes keresetében az alperes határozatának felülvizsgálatát kérte.
<br>Arra hivatkozott, hogy a "késedelmi kamat" részszempont tekintetében a maximális pontszámot az ajánlatkérõi szempontból legkedvezõbb, azaz a fizetési határidõt követõ 60 napi kamatmentességet megjelölõ, késõbb nyertes ajánlat kapta, míg a jegybanki alapkamatot megjelölõ ajánlattevõk az ajánlati felhívás szerinti legkevesebb, nulla pontot kapták. A két szélsõ érték között az ajánlatkérõi szempontból romló értékek százalékos változásának arányában csökkent a maximális adható 10 pont.
<br>A Rollexco Rt. a jegybanki alapkamat mínusz 1%-ot, azaz 10%-ot ajánlott meg, így a kamatmentestõl a jegybanki alapkamatnak megfelelõ, 11%-os kamatig terjedõ ajánlatok közül a második legrosszabb ajánlatot tette. A százalékos romlás 10:11 = 0,9%-os, tehát a 10 pont ilyen százalékos mértékben való csökkentésével a Rollexco Rt. 0,9 pontot kapott.
<br>Hivatkozott arra, hogy a matematikai módszer kevésbé támadható egyéb számítási módnál, és ezen elvet alkalmazták a többi értékelési szempontoknál is. Állítása szerint az alperes nem értette meg a számításuk lényegét, ugyanis a kamatra adható pontok megállapításánál nem vettek figyelembe idõtartamot, hanem kizárólag a megajánlott késedelmi kamatok %-át vetették össze.
<br>A felperes a határozatnak azt a megállapítását, amely a harmadik bírálati szempont ajánlat elemeinek a negyedik szempontnál való figyelembevételével volt kapcsolatos, érthetetlennek tartotta.
<br>Hangsúlyozta, hogy a "fizetési mód" és a "késedelmi kamat" bírálati szempontokat nem keverte össze, azokat külön-külön értékelte.
<br>Az elsõfokú bíróság a felperes keresetét elutasította. Ítéletének indokolásában a Kbt. 55. § (6) bekezdésére hivatkozással kifejtette, hogy a rendelkezésre álló iratok - különösen a közbeszerzési eljárás eredményérõl készült írásbeli összegzés - alapján osztotta az alperes azon álláspontját, hogy a felperes a késedelmi kamat részszempontjának értékelésekor a fizetési feltételek részszempontjába tartozó elemeket is vizsgált.
<br>Az összegzõ táblázat egyértelmûen tartalmazta a felperes által figyelembe vett ajánlati elemeket, amelyek szerint mind a Rollexco Rt., mind a Hesztia Kft. - ajánlatában - fizetési feltételként 45 napos átutalást vállalt, de a Hesztia Kft. esetében ez az idõtartam a késedelmi kamat részszempontjánál is figyelembevételre került.
<br>Az elsõfokú bíróság megállapította, hogy a felperes a beavatkozó késedelmi kamatra vonatkozó ajánlatának pontozásakor az adható értékelési pontszámot annyi százalékkal csökkentette, ahány százaléka volt az ajánlott kamat a 11%-os jegybanki alapkamatnak. Jelen esetben a beavatkozó a jegybanki alapkamat mínusz 1%-ára, azaz 10%-ra tett ajánlatot, ezért - a tíz pontot 91%-kal csökkentve - adott a beavatkozónak 0,9 pontot. A nyertesnek kihirdetett Hesztia Kft. ajánlatánál azonban a felperes nem kamatszázalékot vett figyelembe, hanem - mint a megajánlott kamatmentes napok alapján számára legkedvezõbb ajánlatot - a maximális 10 ponttal értékelte. Minderre figyelemmel nem kétséges, hogy a negyedik részszempont értékelése az egyes ajánlattevõk esetében eltérõ módszer alapján történt, ami - az elsõfokú bíróság álláspontja szerint is - a pontozás torzulását eredményezte.
<br>Mindezek alapján az elsõfokú bíróság az alperessel egyezõen azt állapította meg, hogy a felperes megsértette a Kbt. 55. § (6) bekezdését, ezért vele szemben az alperes jogszerûen hozott marasztaló határozatot.
<br>Az elsõfokú bíróság ítélete ellen a felperes fellebbezett, annak megváltoztatását kérte, a kereseti kérelmében foglaltakat fenntartotta.
<br>Kifejtette, hogy a perrel érintett két különálló részszempont - az ajánlattevõ által megjelölt fizetési feltétel, valamint a késedelmi kamat - kizárólag önállóan került értékelésre, az értékelés során a korábbiakban alkalmazott módszerektõl nem tértek el.
<br>A késedelmi kamat részszempont értékelésekor nem vették ismételten figyelembe a fizetési feltételek részszempontnál értékelt körülményeket, hanem az ajánlatok objektív összehasonlíthatósága érdekében a kamatmentességet, a kamatfizetési idõszakot és a késedelmi kamat mértékét figyelembe véve a számukra legkedvezõbb ajánlatot a maximális pontszámmal értékelték.
<br>A késedelmi kamat mértékének meghatározása a különbözõ tartalmú ajánlatok esetén értelmezhetetlen a kamatmentes és kamatfizetési idõszakok figyelembe vétele nélkül. A késedelmi kamat mértéke, forintösszege ugyanis nem kizárólag a kamatláb alapján kerül meghatározásra, hanem annak másik összetevõjével, a késedelmes idõszakkal együttesen értékelve kerülhet csak kiszámításra.
<br>Késedelmi kamatot kizárólag a két összetevõ megfelelõ szorzatából lehet kiszámítani, bármelyik tényezõ önállóan a kamat mértékének pontos kiszámításánál értelmezhetetlen. Nem jelenti az egyes ajánlattevõkkel szemben eltérõ módszer alkalmazását az, ha egy értékelési skálának meghatározzák a kezdõ és végpontját, majd arányosan osztják el a közbensõ értékeket, hiszen értékelni mindig csak valamihez viszonyítottan lehet.
<br>Álláspontja szerint az elsõfokú ítélet lényegében semmivel sem indokolta azt, hogy az általuk alkalmazott módszer miért is nem megfelelõ.
<br>Az alperes fellebbezési ellenkérelme az elsõfokú ítélet helybenhagyására irányult.
<br>A fellebbezés nem alapos.
<br>Az elsõfokú bíróság részletesen feltárta és ítélete indokolásában megfelelõ alapossággal rögzítette az ügyben irányadó tényállást, továbbá abból helyes jogi következtetést vont le.
<br>A Legfelsõbb Bíróság a rendelkezésre állt iratok alapján, a Kbt. 55. § (6) bekezdésének értelmezése körében az alábbiakat állapította meg.
<br>Az ajánlatkérõ a felhívásban külön bírálati részszempontként jelölte meg a "fizetési feltételeket" 20-as súlyszámmal, és a "késedelmi kamat mértékét" 5-ös súlyszámmal. A bírálat során azonban e két bírálati részszempont tartalmát a fizetési feltételek körébe külön, míg a késedelmi kamat vonatkozásában együttesen vizsgálta. Ennek következtében jutott arra a következtetésre, hogy a nyertes ajánlatában a 45 napos átutalást - mint fizetési feltételt - egyszer értékelte a fizetésifeltétel-bírálati részszempont keretében, majd pedig figyelembe vette a késedelmikamat-bírálati részszempontnál úgy, hogy egybeszámította a számla lejártát követõ 60 napos késedelmi kamatmentességgel. Az ekként kapott 105 napot "hasonlította össze" a beavatkozó által megajánlott késedelmi kamat mértékével, amely a mindenkori jegybanki alapkamat, mínusz 1% volt.
<br>A felperes a negyedik bírálati részszempont vonatkozásában nem az általa meghatározott bírálati részszempont tartalma alapján bírált. Olyan ajánlati elemeket hasonlított össze, amelyek részben nem összehasonlíthatók (pl. idõtartam/nap és mérték/százalék), másrészt a harmadik bírálati részszempont keretében figyelembe veendõ ajánlati elemeket - téves számítással - a negyedik bírálati szempontnál is figyelembe vette.
<br>A felperesnek az ajánlatok értékelését úgy kellett volna elvégeznie, hogy a negyedik részszempontnál nem veszi figyelembe a harmadik részszempontnál egyszer már értékelt fizetési határ idõt, hanem kizárólag csak a késedelmi kamat mértékét. Az ezzel ellentétes eljárása egy ajánlati elem kétszeres értékelését eredményezte, mellyel megsértette a Kbt. 55. § (6) bekezdését.
<br>Egy részszempont körébe tartozó ajánlati elemet csak az adott részszempontnál lehet értékelni, különös tekintettel arra, hogy a részszempontok súlyszámai jelentõsen eltérnek egymástól, és így az értékelésnél két alkalommal kerül súlyozásra a kétszer értékelt ajánlati elemre járó pontszám.
<br>Minderre figyelemmel a Legfelsõbb Bíróság megállapította, hogy az elsõfokú bíróság helyesen és megalapozottan döntött a kereset elutasításáról, ezért az elsõfokú bíróság ítéletét a Pp. 253. § (2) bekezdése alapján helybenhagyta.
<br>A fellebbezési eljárásban felmerült alperesi perköltség megfizetésére a Legfelsõbb Bíróság a felperest a Pp. 78. § (1) bekezdése értelmében kötelezte.
<br>A tárgyi illetékfeljegyzési jog folytán le nem rótt fellebbezési eljárási illeték viselésére a felperes a 6/1986. (VI. 26.) IM rendelet 13. § (2) bekezdése szerint köteles.
<br>
<br>Budapest, 2004. január 21.
<br>
<br>Dr. Buzinkay Zoltán s. k., Dr. Fekete Ildikó s. k.,
<br>tanácselnök elõadó bíró
<br>
<br>Dr. Kovács Ákos s. k.,
<br>bíró
<br>
<br>
<br><br></body></html>