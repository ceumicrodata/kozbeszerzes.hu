<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1232/2003)
</h2>
<br>1024 Budapest, Margit krt. 85.
<br>Ikt.sz.: D.656/7/2003.
<br>
<br>Tárgy: a GDL General Document Line Iratkezelõ Rt. jogorvoslati kérelme a Magyar Államkincstár közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a GDL General Document Line Iratkezelõ Rt. (1034 Budapest, Seregély u. 13., képviseli: dr. Valovics Viktória ügyvéd, 1065 Budapest, Bajcsy-Zs. út 57., a továbbiakban: kérelmezõ) jogorvoslati kérelmének, melyet a Magyar Államkincstár (1052 Budapest, Deák Ferenc u. 5., képviseli: dr. Tótok János jogtanácsos, a továbbiakban: ajánlatkérõ) "a volt államháztartási hivatalok illetmény-számfejtési ügyek iratanyagai, valamint a családtámogatási ügyek összesen 30 390 iratfolyóméter iratanyagának rendezése, selejtezésre történõ elõkészítése" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 26. § (2) bekezdés második fordulatában foglaltakat és az 52. § (2) bekezdésének d) pontjára való tekintettel az 52. § (1) bekezdését, ezt meghaladóan a jogorvoslati kérelmet elutasítja.
<br>A Döntõbizottság ajánlatkérõt 2 000 000 Ft, azaz kettõmillió forint bírsággal sújtja.
<br>Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft (azaz egyszázötvenezer forint) igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:
<br>Ajánlatkérõ 2003. október 15-én a Közbeszerzési Értesítõ 42. számában (7725/2003 számon) ajánlati felhívást tett közzé nyílt közbeszerzési eljárás lefolytatására a rendelkezõ részben megjelölt tárgyban. Az ajánlati felhívást 8182/2003 számon helyesbítette.
<br>Ajánlatkérõ részajánlat tételére lehetõséget biztosított "fõváros, megyénkénti bontásban, illetve országosan" megjelöléssel.
<br>A felhívás 6. b) pontjában elõírta, hogy az ajánlatokat részajánlatonként, "Iratrendezés" jeligével ellátott zárt borítékban, kéri benyújtani.
<br>Az ajánlati felhívás 11. pontjában határozta meg ajánlatkérõ az ajánlattevõk pénzügyi, gazdasági és mûszaki alkalmassága igazolásával kapcsolatos követelményeit és az ajánlattevõknek a szerzõdés teljesítésére alkalmatlanná minõsítésének szempontjait.
<br>A 11. a) 2. pontban elõírta, hogy ajánlattevõnek a szerzõdés teljesítéséhez szükséges mûszaki alkalmassága igazolása körében többek között csatolnia kell - az elõzõ 2 év jelentõsebb szolgáltatásainak - a közbeszerzés tárgyára vonatkozó, részajánlatonként - igazolt referenciái (megrendelõktõl származó referencialevél formájában az ellenszolgáltatás összege, a teljesítés ideje és a szerzõdést kötõ másik fél megnevezésével).
<br>Ehhez kapcsolódóan a 11. b) pontban alkalmatlanná minõsítési szempontként elõírta, hogy alkalmatlan a szerzõdés teljesítésére az az ajánlattevõ, aki "nem rendelkezik legalább 2 igazolt referenciával az elõzõ 2 évben a beszerzés tárgyára vonatkozóan".
<br>A felhívás 13. a) pontjában az ajánlatok elbírálásának szempontjaként a legalacsonyabb összegû ellenszolgáltatást jelölte meg.
<br>A felhívás 15. a) pontja szerint az eredményhirdetés idõpontja: az ajánlatok bontását követõ elsõ naptól számított 5. napon 10.00 óra.
<br>Ajánlatkérõ dokumentációt is készített, ami tartalmazta az ajánlatok elkészítéséhez szükséges információkat, útmutatót, az ajánlattal szemben támasztott alaki és tartalmi követelményeket, mûszaki leírást.
<br>A dokumentáció 28. oldalán ajánlatkérõ "elõlap"-mintát készített, melyen a vállalási ár nettó összegének megadását kérte.
<br>Az ajánlattételi idõszakban a dokumentációt megvásároló lehetséges ajánlattevõk kérdéseket intéztek ajánlatkérõhöz - összesen 53 kérdést -, melyeket ajánlatkérõ 2003. november 18-án írásban megválaszolt. A kérdések egy része az ajánlat részajánlatonkénti bontásának módjára irányult. Ajánlatkérõ válaszában többször megerõsítette a részajánlat tételének lehetõségét.
<br>Az ajánlattételi határidõre, 2003. november 10-re a kérelmezõn kívül a PRIVDAT Kft., a SZÜV Rt. és az NNS Kft. nyújtott be ajánlatot.
<br>A SZÜV Rt. ajánlatának elõlapján megjelölte, hogy mely megyei hivatalok vonatkozásában ad ajánlatot, és egyösszegû vállalási árat adott meg.
<br>Ajánlatának 73. oldalán az APEH Vas Megyei Igazgatósága által kiállított referencialevelet csatolt adóbevallások és egyéb bizonylatok rendezése és adatrögzítés vonatkozásában, a 75. oldalon csatolta az APEH Fejér Megyei Igazgatósága által adatfeldolgozás és iratrendezés, a 76. oldalon pedig a Komárom-Esztergom Megyei Igazgatósága által szintén iratrendezés vonatkozásában kiállított referencialevelet.
<br>Ajánlatának 162. oldalán táblázatos formában adta meg a vállalkozási díjra az ajánlatát. Valamennyi megye vonatkozásában külön feltüntette az illetmény-számfejtési ügyiratokra és külön a családtámogatási ügyiratokra vonatkozó ajánlatát, feltüntetve az iratfolyómétert, egységárat, valamint bruttó és nettó árat is, melyet megadott valamennyi megye esetében. A 163. oldalon adta meg a megyénkénti teljesítési határidõt.
<br>A PRIV-DAT Kft. ajánlatának elõlapján feltüntette, hogy az 1-19. részajánlatok összesített összege a megadott egyösszegû vállalási ár, majd a 4. oldalon megyénként és a fõvárosra tett ajánlatot, részletezve megyénként külön az illetmény-számfejtési ügyiratokra és külön a családtámogatási ügyiratokra vonatkozó iratfolyómétert, egységárat, valamint bruttó árat. Ajánlatának 145. oldalán csatolta a Miniszterelnöki Hivatal által iratrendezési munkáról kiadott referencialevelet, a 146. oldalon csatolta az ÁPV Rt. által kiadott, iratrendezésre vonatkozó referencialevelet. Csatolta továbbá alvállalkozója, a Dokuflex Bt. referenciaigazolásait is.
<br>Ajánlatkérõ a 2003. november 25-i bontási eljárásról készült jegyzõkönyvben az ajánlati árakat nem részajánlatonként, hanem egy összegben tüntette fel.
<br>Az ajánlati felhívás szerinti idõpontban, 2003. december 1-jén ajánlatkérõ eredményt hirdetett. Nyertesként kérelmezõt nevezte meg mint a legalacsonyabb összegû ellenszolgáltatást ajánló ajánlattevõt. A PRIV-DAT Kft. ajánlatát érvénytelennek minõsítette azzal az indokolással, hogy ajánlatában nem szerepel a Vas Megyei Területi Igazgatóságra vonatkozó ajánlat. A SZÜV Rt. ajánlatát is érvénytelennek nyilvánította azzal az indokolással, hogy abban nem szerepel a fõvárosi igazgatóságra vonatkozó ajánlat.
<br>Az eredményhirdetésen a PRIV-DAT Kft. jelen levõ képviselõje észrevételezte, hogy az ajánlati felhívás 3. d) pontja értelmében részajánlat-tételi lehetõséget biztosított ajánlatkérõ. Ajánlatkérõ írásbeli választ ígért, és az eredményhirdetést lezárta.
<br>2003. december 1-jei keltezéssel ajánlatkérõ tájékoztatta az ajánlattevõket, hogy az eredményhirdetésen észlelte, hogy a részajánlat-tételi lehetõséget figyelmen kívül hagyta, az ajánlati árat összesen értékben vette figyelembe, és két ajánlatot érvénytelennek nyilvánított arra hivatkozással, hogy nem teljes körû, ezért az ajánlatokat újraértékeli és 2003. december 2-án ismételten eredményt hirdet. 2003. december 2-án ajánlatkérõ ismételten eredményhirdetést tartott. Ekkor a Fõvárosi Igazgatóság vonatkozásában a PRIV-DAT Kft., valamennyi többi igazgatóság vonatkozásában a SZÜV Rt. nyertességét hirdette ki. Az eredményhirdetésen a PRIV-DAT Kft. képviselõje észrevételezte, hogy a SZÜV Rt. ajánlata véleménye szerint érvénytelen, mert a cégkivonatában nem szerepel az adott TEÁOR-szám.
<br>Az eljárást lezáró szerzõdés megkötésére 2003. december 10-én sor került.
<br>Kérelmezõ 2003. december 15-én nyújtott be jogorvoslati kérelmet a Döntõbizottsághoz, amelyet a jogorvoslati eljárás során tartott tárgyaláson pontosított. Kérte, hogy a Döntõbizottság állapítsa meg a jogsértést, semmisítse meg az eljárást lezáró döntést, és kötelezze az ajánlatkérõt a költségek viselésére. Kérelme indokául elõadta, hogy álláspontja szerint ajánlatkérõ jogsértõen járt el, amikor a december 1-jei eredményhirdetést követõen újabb eredményhirdetést tartott, és azon a korábban érvénytelenné minõsített ajánlatokat hirdette ki nyertesként. Álláspontja szerint az elsõ eredményhirdetést kell érvényesnek tekinteni azon okból is, hogy a SZÜV Rt. és a PRIV-DAT Kft. ajánlatai valóban érvénytelenek voltak, ugyanis az ajánlatukban egyetlen árat adtak meg, azaz a teljes munkára ajánlatot tettek, ajánlatuk nem részajánlat volt. Ennek ellenére ajánlatkérõ ajánlatuknak csupán egy részét fogadta el.
<br>Sérelmezte, hogy a nyertesként kihirdetett SZÜV Rt.-t ajánlatkérõ alkalmasnak minõsítette tekintettel arra, hogy a cégkivonatában nem szerepel a beszerzés tárgyát képezõ tevékenység végzéséhez szükséges 9251 TEÁOR-számú könyvtári, levéltári tevékenység, mely a levéltári szolgáltatás szakmai tartalmával egyezik meg.
<br>Elõadta továbbá, hogy kéri a Döntõbizottság vizsgálatát az ajánlattevõk által megadott referenciák vonatkozásában a kiírásban körülírt tevékenységnek való megfelelés szempontjából.
<br>Ajánlatkérõ észrevételében és tárgyalási nyilatkozatában kérte az álláspontja szerint megalapozatlan jogorvoslati kérelem elutasítását. Elõadta, hogy a december 1-jén megtartott eredményhirdetésen észlelte, hogy az elbírálásnál nem vette figyelembe azt a tényt, hogy az ajánlati felhívásban megengedte a részajánlattétel lehetõségét, ezért saját hatáskörében eljárva az ajánlatokat újból elbírálta, majd ismételten eredményt hirdetett. Úgy ítélte meg, hogy a jogsértõ döntés fenntartása nagyobb jogsérelmet okoz. Elõadta, hogy eljárásáról egyidejûleg tájékoztatta a Döntõbizottságot.
<br>Elõadta, hogy a második értékelés során jogszerûen járt el az ajánlatok elbírálása során. A részajánlatok értékelését a felhívásának megfelelõen végezte el.
<br>Elõadta továbbá, hogy az általa megjelölt 7487-es TEÁOR- szám a máshova nem sorolt egyéb szolgáltatás a beszerzés tárgyára vonatkozó tevékenységet tartalmazza. A beszerzés tárgya iratanyag rendezése, selejtezési tevékenység, ami különbözik a levéltári tevékenységtõl. Ezt a Központi Statisztikai Hivatallal is egyeztette.
<br>Egyéb érdekeltként a SZÜV Rt. elõadta, hogy az SZJ 74.87.17.9 máshova nem sorolt üzleti szolgáltatás körébe tartozik az irattár-rendezési tevékenység.
<br>A Döntõbizottság megállapította, hogy a kérelem az alábbiak szerint részben alapos:
<br>Kérelmezõ kérte annak megállapítását, hogy ajánlatkérõ nem volt jogosult a 2003. december 1-jei döntését megváltoztatni, érvénytelennek minõsített ajánlatokat utólagosan érvényessé nyilvánítani és megismételt eredményhirdetésen új nyerteseket hirdetni.
<br>A Kbt. 26. § (2) bekezdése kimondja, hogy a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 25. §-a szerint a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.
<br>A Döntõbizottság megállapította, hogy ajánlatkérõ az ajánlati felhívásban az eredményhirdetés napjaként az ajánlatok bontását követõ elsõ naptól számított 5. napot határozta meg. Ez a nap december 1-je volt, s ekkor ajánlatkérõ a bírálat eredményeként eredményhirdetést tartott, nyertest hirdetett, és két ajánlat érvénytelenségérõl is döntést hozott. Az eredményt összegzésben rögzítette és nyilvános eljárás keretében kihirdette. Azt csak ezt követõen ismerte fel - a jelen lévõ ajánlattevõi képviselõ észrevétele alapján -, hogy a döntése jogsértõ volt.
<br>A közbeszerzési eljárás szabályait a Kbt. kógens módon rögzíti, ami azt jelenti, hogy attól eltérni csak abban az esetben lehet, ha ezt maga a törvény kifejezetten megengedi. A Kbt. nem tartalmaz olyan szabályt, hogy az ajánlatkérõ saját hatáskörében kijavíthatja a hibás döntését, és az elhibázott eljárási cselekményeket megismételheti. A közbeszerzési eljárás során a résztvevõk új eljárási szabályokat saját maguk nem alakíthatnak ki. A Döntõbizottság nem fogadta el ajánlatkérõnek azt az érvelését, hogy az Áe. szabályait alkalmazta analógia alapján. A közbeszerzési eljárás során kizárólag a Kbt. szabályai szerint szabad eljárni, más eljárási szabályt a közbeszerzési eljárásba beépíteni nem lehet.
<br>A Kbt. jogorvoslati szabályai alapján ajánlatkérõ benyújthatott volna saját döntése ellen jogorvoslati kérelmet, de új értékelést nem végezhetett volna, új döntést nem hozhatott volna, akkor sem, ha tartalmában ez volt a jogszerû.
<br>A fentiekbõl következõen ajánlatkérõ 2003. december 1-jén kihirdetett eredményéhez kötve volt, azt saját hatáskörében nem változtathatta meg. A Döntõbizottság a fentiek alapján csak azt vizsgálhatta, hogy a 2003. december 1-jei döntés tartalmában jogszerû volt-e, az ajánlatkérõ által megtartott második eredményhirdetésnek nincs relevanciája.
<br>A kérelmezõ jogorvoslati kérelmében azt várta a Döntõbizottságtól, hogy foglaljon állást a SZÜV Rt. és a PRIV-DAT Kft. ajánlatának érvénytelensége tárgyában.
<br>Kérelmezõ vitatta azt, hogy a két ajánlattevõ érvényes részajánlatot tett.
<br>A Kbt. 33. § (3) bekezdése kimondja, hogy az ajánlatkérõ a felhívásban lehetõvé teheti a közbeszerzés egy részére történõ ajánlattételt. Ebben az esetben a felhívásban, illetve a dokumentációban elõ kell írni, hogy a közbeszerzés tárgyának mely elemeire lehet részajánlatot tenni. A közbeszerzés tárgyának részeit nem lehet kizárólag a mennyiség alapján meghatározni.
<br>A Döntõbizottság megállapította, hogy az ajánlati felhívás és a dokumentáció is tartalmazta a részajánlat tételének a lehetõségét. A Döntõbizottság észlelte azt is, hogy bizonyos ellentmondások vannak az ajánlati felhívás és a dokumentáció rendelkezéseiben (egyösszegû árajánlat megadása, részajánlatonkénti borítékolás) továbbá a bontási eljárás során a részajánlatok nem kerültek ismertetésre, ezeket a körülményeket azonban határidõben senki sem kifogásolta, így azt kellett vizsgálni a jogorvoslati kérelem keretei között, hogy az ajánlattevõk az elõ írásoknak megfelelõen nyújtották-e be a részajánlatokat. A Döntõbizottság megállapította, hogy a két ajánlattevõ ajánlatát megyénként külön adta meg, így a részajánlatok megyénként, illetõleg a fõvárosra egymással megfelelõen összehasonlíthatóak voltak.
<br>A Kbt. 52. § (1) bekezdése kimondja, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>Az 52. § (2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Ajánlatkérõnek is figyelemmel arra, hogy a kiírása feltételeihez kötve van, részajánlatonként kell elvégezni az értékelést. Tekintettel arra, hogy ajánlattevõk érvényes részajánlatokat tettek, azok érvénytelenségére vonatkozó döntéssel ajánlatkérõ megsértette a Kbt. 52. § (2) bekezdésének d) pontjára való tekintettel az 52. § (1) bekezdését. Ezt ismerte fel ajánlatkérõ maga is, amikor második értékelése, illetve döntése során ilyen módon járt el.
<br>A Döntõbizottság megállapította, hogy nem alaposak a kérelmezõnek a további kérelmi elemei az alábbiak szerint:
<br>Kérelmezõ alaptalanul kérte annak megállapítását, hogy az ajánlatkérõ által megnevezett 7487 TEÁOR-szám alatti tevékenység nem felel meg a beszerzés tárgyának, így ajánlatkérõnek a SZÜV Rt. alkalmatlanságát kellett volna megállapítania. A 74.87.17.9. TEÁOR-szám alatt található "Máshová nem sorolt, egyéb gazdasági szolgáltatás" körében a szolgáltatások jegyzékében található részletezés szerint 74.87.17. alatt található a "Máshová nem sorolt egyéb üzleti szolgáltatás" a szolgáltatások tartalmi meghatározásai fejezetében 44.87.17.9. szám alatt részletezésre kerül, s ebben a felsorolásban szerepel többek között az "irattárrendezés (nem rakodás)" is. E vonatkozásban tehát a jogszerûen minõsítette ajánlatkérõ alkalmasnak a SZÜV Rt.-t.
<br>Kérelmezõ kérte annak vizsgálatát is, hogy a nyertes ajánlattevõk által becsatolt referenciák megfelelnek-e a beszerzés tárgyának.
<br>A Döntõbizottság megállapította, hogy annak az ajánlatkérõi elõ írásnak, hogy 2 igazolt referenciával kell rendelkeznie az ajánlattevõnek az elõzõ két évbõl a beszerzés tárgyára vonatkozóan, a nyertes ajánlattevõk megfeleltek.
<br>A SZÜV Rt. ajánlatába csatolt "adóbevallások és egyéb bizonylatok rendezése és adatrögzítés", valamint "adatfeldolgozás és iratrendezés", továbbá "iratrendezés" vonatkozásában kiállított referencialevelek a beszerzés tárgyának megfelelõ igazolások.
<br>A PRIV-DAT Kft. ajánlatában csatolt "iratrendezési és selejtezési munkáról", valamint "irat rendezése és archiválása", tárgyban kiadott referencialevelek szintén a beszerzés tárgyára vonatkoznak.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) és h) pontjai szerinti jogkövetkezményeket állapította meg.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértést, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdés szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a minimális bírság összegénél magasabb összegû bírság kiszabásáról döntött figyelemmel a beszerzés értékére, valamint arra, hogy a jogsérelem nem reparálható. A bírság kiszabásánál ugyanakkor a Döntõbizottság figyelembe vette, hogy ajánlatkérõ eljárásjogilag jogsértõ döntése tartalmi szempontból nem volt jogsértõ. A Döntõbizottság figyelemmel volt ajánlatkérõ együttmûködõ magatartására is, amely abban is megnyilvánult, hogy a Döntõbizottságot eljárásáról tájékoztatta.
<br>A Döntõbizottság személyi bírságot nem szabott ki, mert a rendelkezésre álló adatok alapján nem volt egyértelmûen megállapítható a jogszabálysértõ összegezés elkészítésért felelõs személye.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 23.
<br>
<br>Dr. Telek Katalin s. k., Hámori András s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br><br></body></html>