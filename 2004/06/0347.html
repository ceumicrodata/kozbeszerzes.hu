<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (0347/2004)
</h2>
<br>
<br>13.K.31.380/2003/2.
<br>
<br>A Fõvárosi Bíróság a dr. Garamvölgyi Kálmán ügyvéd (7625 Pécs, Magaslati út 19.) által képviselt SZAMATERV Kft. (7624 Pécs, Hermann O. u. 4.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.149/13/2003.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 10 000 (tízezer) Ft perköltséget.
<br>Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Fõvárosi Ítélõtáblához címezve benyújtani.
<br>
<br>
<br>INDOKOLÁS
<br>
<br>A Környezetvédelmi és Vízügyi Minisztérium mint ajánlatkérõ 2002. november 27-én a közbeszerzésekrõl szóló 1995. évi XL. törvény (a továbbiakban: Kbt.) 32. § (1) bekezdése alapján nyílt közbeszerzési eljárást indított a környezetvédelmi alap célfeladatok (KAC) keretében beérkezõ pályázatok elõ- és utóbírálatához szükséges szakértõk elõre meg nem határozható esetekre történõ kiválasztása tárgyában.
<br>Az ajánlati felhívás 3. a) pontja 35 alpontban tartalmazta a pályázatok szakértõi minõsítésének tárgyköreit és megjelölte az ország azon hét régióját, amelyekre minden egyes tárgykörben ajánlatokat lehet tenni.
<br>Az ajánlatkérõ a 3. c)-d) pontjában lehetõvé tette részajánlat tételét témakörönként és régiónként úgy, hogy a részajánlat legalább egy témakörben egy régióra vonatkozzon.
<br>Az ajánlati felhívás 16. pontjának 4. bekezdése rögzítette, hogy az ajánlatnak tartalmaznia kell az aláírási címpéldányának közjegyzõ által hitelesített másolatát.
<br>A 2003. január 7-ig tartó ajánlattételi határidõben 50 ajánlattevõ - köztük a felperes - nyújtotta be ajánlatát.
<br>Az ajánlatkérõ 2003. március 7-én kihirdette az eljárás eredményét. A felperesnek a dél-dunántúli régió és a nyugat-dunántúli régió területére a 4., 5., 6., 8., 12. és 26. témakörre benyújtott ajánlatát érvénytelenné nyilvánította azzal az indokkal, hogy az ajánlati felhívás 16. pontjának negyedik bekezdésében foglalt elõ írás ellenére nem közjegyzõ által hitelesített aláírási címpéldány-másolatot, hanem a közjegyzõ által hitelesített aláírási címpéldány-másolat másolati példányát nyújtotta be. A felperes errõl a döntésrõl a 2003. március 17-én kézhez vett összegzésbõl értesült.
<br>A felperes (kérelmezõ) 2003. március 26-án jogorvoslati kérelmet nyújtott be az alpereshez, sérelmezve ajánlatának érvénytelenné nyilvánítását. Elõadta, hogy az aláírási címpéldányt a felhívásban elõírt módon csatolta, és az ajánlatkérõ az ajánlat részét képezõ cégkivonatból is meggyõzõdhetett arról, hogy ajánlatát az aláírásra jogosult írta alá. A jogorvoslati kérelem tárgyában tartott döntõbizottsági tárgyaláson módosított kérelme szerint azt is sérelmezte, hogy bár az ajánlatok bontásáról felvett jegyzõkönyvet az ajánlattevõ az elõ írás szerinti 5 napon belül megküldhette részére, de azt csak 2,5 hónap késedelemmel kapta meg. Hivatkozott arra, hogy ha a bontási jegyzõkönyvet idõben megkapja, az érvénytelenítési indokként felhozott formai hiányosság kiküszöbölhetõ lett volna.
<br>Az alperes a 2003. április 24-én kelt D.149/13/2003. számú határozatával a jogorvoslati kérelmet elutasította. Döntését azzal indokolta, hogy a kérelmezõ által csatolt aláírási címpéldány másolat nem felel meg az ajánlati felhívásban meghatározott formai követelménynek, így a kérelmezõ ajánlatát az ajánlatkérõ jogszerûen nyilvánította érvénytelennek.
<br>Az alperes a határozat indokolásában kifejtette, hogy a kérelmezõ ajánlatához olyan, Hoffmanné Szathmári Magdolna ügyvezetõ aláírási módját tanúsító címpéldánymásolatot csatolt, amely 1997. október 22-én közjegyzõ elõtt készült, és amely nincs közjegyzõ hitelesítésével ellátva. A cégjegyzésre vonatkozó törvény rendelkezései szerint a cég képviseletére jogosult személy aláírási címpéldányát közokirat formájában kell elkészíteni. A címpéldány attól válik közokirattá, hogy azt az aláírásra jogosult közjegyzõ elõtt írja alá, a közjegyzõ a címpéldányon lévõ záradékkal igazolja, hogy elõtte történt az aláírás. Az ajánlatkérõ ennek az aláírási címpéldánynak közjegyzõ által hitelesített másolatát kérte csatolni az ajánlathoz. A közjegyzõi hitelesítés csakis úgy történhet, hogy az eredeti címpéldányt és az arról készült másolatot be kell mutatni a közjegyzõnek, aki elõnyomott vagy géppel ráírt szöveggel igazolja, hogy a másolat megegyezik az eredeti címpéldánnyal.
<br>Az alperes nem fogadta el a kérelmezõnek a cégkivonat adataira való hivatkozását. Rámutatott arra, hogy a cégkivonat nem tartalmazza az aláírás formáját, az aláírások azonosítása csak az ajánlatban lévõ aláírásnak az aláírási címpéldánnyal való összevetése útján állapítható meg.
<br>A bontási jegyzõkönyv megküldésének elmaradását sérelmezõ kérelmezõi kifogással kapcsolatban az alperes megállapította, hogy az ajánlatkérõ becsatolta annak igazolását, hogy a bontástól számított 5 munkanapon belül a bontási jegyzõkönyvet az ajánlattevõk részére megküldte.
<br>A felperes keresetet terjesztett elõ az alperes határozatának bírósági felülvizsgálata iránt. Elõadta, hogy az ajánlati felhívás 16. pontjának negyedik bekezdése nem az eredeti aláírási címpéldányt, nem az eredeti aláírási címpéldányról készült közjegyzõ által hitelesített eredeti példányt, hanem kifejezetten az aláírási címpéldány közjegyzõ által hitelesített másolatának csatolását kívánta meg, amelynek eleget tettek. Hivatkozott arra, hogy a kiírásban utalás sincs arra vonatkozóan, hogy eredeti aláírási címpéldányt vagy annak közjegyzõ által hitelesített eredeti példányát kell az ajánlathoz csatolni. Álláspontja szerint az ajánlati kiírásnak az aláírási címpéldányra vonatkozó része nem egyértelmû, és alkalmas arra, hogy a pályázókat megtévessze. Hangsúlyozta, hogy pályázatuk csak az aláírási címpéldány minõsítése miatt került elutasításra, míg a többi pályázónál egyéb hiányosságok is megállapításra kerültek. Megjegyezte, hogy az elmúlt években benyújtott pályázataival kapcsolatban az ajánlatkérõ formai észrevételt nem tett, pályázatait érdemben elbírálta.
<br>Az alperes - fenntartva a határozatában foglaltakat - a kereset elutasítását kérte. Hivatkozott arra, hogy a felperes tévesen értelmezi a közjegyzõ által hitelesített aláírási címpéldánymásolat fogalmát, a közjegyzõ elõtt aláírt címpéldányon a cég képviselõje általi aláírásnál való jelenlét közjegyzõi záradéka nem azonos a címpéldánymásolat hitelesítésével. A címpéldány már maga tartalmaz egy közjegyzõi záradékot, a címpéldányról készült másolat közjegyzõi hitelesítése pedig azt jelenti, hogy az errõl készült másolatra vezeti rá a közjegyzõ a hitelesítési záradékot. Megjegyezte, hogy az sem felelt volna meg a kiírásnak, ha a hitelesítési záradékkal ellátott címpéldány másolatát csatolta volna a felperes, mert a másolatra rávezetett hitelesítési záradéknak eredetinek kellett lennie. A kiírás e részének nem egyértelmû voltát kifogásoló felperesi állításra vonatkozóan elõadta, hogy a kiírás megjelenésétõl számított 15 napos jogvesztõ határidõn belül kellett volna a kiírás megváltoztatását kérelmezni. A kiírás egyébként egyértelmû volt, az a körülmény, hogy azt több ajánlattevõ is tévesen értelmezte, nem jelenti a felperesi értelmezés helyességét.
<br>A felperes keresete alaptalan.
<br>A bíróság az alperes határozatát az államigazgatási eljárás általános szabályairól szóló, módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.
<br>A bíróságnak abban a kérdésben kellett állást foglalnia, hogy a felperes ajánlatával szemben megállapított érvénytelenségi ok - az ajánlati felhívás 16. pontjának negyedik bekezdésének értelmezésétõl függõen - helytálló volt-e.
<br>Mindenekelõtt a bíróság leszögezi, hogy az alperesi határozat jogszerûsége a felperes jogorvoslati kérelmében foglaltakra figyelemmel vizsgálható. A felperes a jogorvoslati kérelmében az ajánlati felhívás 16. pontjának negyedik bekezdésének nem egyértelmû voltát nem kifogásolta, így arra az alperesi vizsgálat nem terjedt ki, ezért az ajánlati felhívás tartalmával kapcsolatban a keresetlevélben elõadott utólagos kifogás a határozat bírósági felülvizsgálata körében sem értékelhetõ.
<br>A Kbt. 43. § (1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A felperes ajánlatának érvénytelenné nyilvánítására a Kbt. 52. § (2) bekezdés d) pontja alapján került sor azzal az indokkal, hogy ajánlatához nem csatolt aláírási címpéldány nem felelt meg az ajánlati felhívás 16. pontjának negyedik bekezdésében foglaltaknak.
<br>A bíróság megállapította, hogy az ajánlati felhívás 16. pontjának negyedik bekezdése szerint az ajánlattevõnek az ajánlatához csatolnia kellett az aláírási címpéldányának közjegyzõ által hitelesített másolatát. A felperes az ajánlatában olyan, Hoffmanné Szathmári Magdolna ügyvezetõ aláírási módját tanúsító aláírási címpéldánymásolatot csatolt, amely címpéldány 1997. október 22-én közjegyzõ elõtt készült és az aláírásra jogosult személy sajátkezû aláírását tanúsító, egyidejûleg rávezetett közjegyzõi záradékot tartalmazza.
<br>A bíróság osztotta az alperes azon álláspontját, hogy a közjegyzõ által hitelesített aláírási címpéldánymásolat egy olyan másolatot jelent, amelyen a közjegyzõ záradékot már eleve tartalmazó aláírási címpéldánymásolatot a közjegyzõ hitelesített, azaz a címpéldányról készült másolatra vezeti rá a közjegyzõ a hitelesítési záradékot arról, hogy a másolat az eredeti aláírási címpéldánnyal megegyezik. Mivel a felperes által becsatolt aláírási címpéldánymásolat az ajánlatkérõi elvárásnak nem felelt meg, a felperes ajánlatát az ajánlatkérõ jogszerûen nyilvánította érvénytelennek, ezért az ajánlatkérõi döntést jogszerûnek minõsítõ alperesi határozat sem jogszabálysértõ.
<br>A kifejtettek alapján a bíróság a felperes keresetét elutasította, és a felperest a Pp. 78. § (1) bekezdése alapján az alperes költségeinek megfizetésére kötelezte.
<br>A kereseti illeték viselése a 6/1986. (VI. 26.) IM rendelet 13. § (2) bekezdésén alapul.
<br>A felperes a keresetlevelén 21 000 Ft illetéket lerótt, ezért 6 000 Ft illetékkülönbözetet az 1990. évi XCIII. törvény 80. § (1) bekezdés f) pontja alapján a Fõvárosi Illetékhivataltól visszaigényelheti.
<br>
<br>Budapest, 2003. év szeptember hónap 11. napján
<br>
<br>Nagyné dr. Fürjes Erzsébet s. k.,
<br>bíró
<br><br></body></html>