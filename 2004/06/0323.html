<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0323/2004)
</h2>
<br>
<br>2.Kf.27.199/2003/3.
<br>
<br>A Fõvárosi Ítélõtábla a dr. Simon Zsuzsanna ügyvéd (4028 Debrecen, Simonyi u. 14.) által képviselt FVM AMC KM. I. r. (1132 Budapest, Váci út 18.) és Gönczi Tibor II. r. (1132 Budapest, Váci út 18.) felpereseknek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2003. február 11. napján kelt 12.K.31.211/2002/5. számú ítélete ellen az alperes által 6. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja, és a felperesek keresetét elutasítja.
<br>Kötelezi a felpereseket, hogy külön-külön 15 napon belül fizessenek meg az alperesnek 30 000-30 000 (harmincezer-harmincezer) forint együttes elsõ- és másodfokú perköltséget.
<br>Kötelezi a II. r. felperest, hogy fizessen meg a magyar államnak - az illetékhivatal külön felhívására - 10 000 (tízezer) forint kereseti és 24 000 (huszonnégyezer) forint fellebbezési illetéket.
<br>Az I. r. felperes feljegyzett kereseti és fellebbezési illetékét a magyar állam viseli. Ez ellen az ítélet ellen fellebbezésnek helye nincs.
<br>
<br>INDOKOLÁS
<br>
<br>Az I. r. felperes a Földmûvelésügyi és Vidékfejlesztési Minisztérium által alapított és kizárólagos tulajdonában lévõ közhasznú társaság, a II. r. felperes a társaság ügyvezetõje. Az alapító 102/2001. (XII. 16.) FVM rendeletével az éves agrármarketing megvalósítására legfeljebb 2000 millió forint keret összegben meghatározott támogatást biztosított az I. r. felperes részére.
<br>Az I. r. felperes 2001. december 28-án alapítója részére megküldte a 2002. évre tervezett belföldi és nemzetközi kiállításainak listáját, és kérte az elsõ negyedévre esõ kiállításokra nézve hirdetmény közzététele nélküli tárgyalásos közbeszerzési eljárások indításának engedélyezését az illetékes államtitkártól, aki azt 2002. január 2-án "támogatom" megjegyzéssel látta el, majd az engedélyt 2002. január 16-án megadta. Ennek birtokában az I. r. felperes 2002. február 13-án hirdetmény közzététele nélküli tárgyalásos eljárást indított a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdésének c) pontja alapján a 2002. március 5., március 12. és március 24. napokon kezdõdõ Salima Brno, Foodex Tokio és a Pro Wein Düsseldorf kiállítások kiállítási felületeinek kivitelezése és üzemeltetése tárgyban.
<br>Az alperes hivatalból indított eljárása során a 2002. március 28-án kelt D. 91/7/2002. számú határozatával megállapította, hogy az I. r. felperes megsértette - a Kbt. 26. § (1) bekezdés második fordulatára tekintettel - a Kbt. 70. § (1) bekezdés c) pontját, ezért az I. r. felperessel szemben egymillió forint, a II. r. felperessel szemben 100 000 Ft pénzbírságot szabott ki. Indokolása szerint a Kbt. 70. § (1) bekezdés c) pontjának feltételei nem álltak fenn.
<br>A felperesek keresetükben az alperes határozatának felülvizsgálata körében a határozat hatályon kívül helyezését kérték, mert jogsértést nem követtek el. Érvelésük szerint az alapító a mindenkori központi költségvetésben megállapított összegbõl biztosít keretet a programok pénzügyi fedezetére rendelet formájában, ezért csak a rendelet ismeretében folytathatták le a közbeszerzési eljárásokat.
<br>Az elsõfokú bíróság ítéletével az alperes határozatát megváltoztatta, a jogsértés megállapítását mellõzte és a kiszabott bírságot törölte. Indokolásában kifejtette, hogy az I. r. felperes részére pénzügyi keretet biztosító FVM rendelet kihirdetése elõtt pénzügyi fedezet hiányában az eljárás megindításáról intézkedni nem lehetett, figyelemmel a Kbt. 32. § (2) bekezdésében foglaltakra. A Kbt. 70. § (1) bekezdés c) pontjának alkalmazhatóságát önmagában az nem zárja ki, hogy a felperesek a kiállítások megrendezésének dátumait ismerték, mert azt nem láthatták elõre, hogy a pénzügyi fedezetet biztosító jogszabály ilyen késõn jelenik meg. Utalt arra, hogy az I. r. felperes 11 cég meghívásával széles nyilvánosságot biztosított, amely ellensúlyozta a nyílt közbeszerzési eljárás hiányát, a verseny lehetõsége a körülményekhez képest fennállt.
<br>Az elsõfokú bíróság ítélete ellen az alperes fellebbezett az elsõfokú ítélet megváltoztatása és a kereset elutasítása, perköltségének megállapítása érdekében. Arra hivatkozott, hogy az évente megrendezett kiállításokon az I. r. felperes rendszeresen részt vesz, így ismerte a kiállítások várható idõpontját is. Részérõl elõre volt látható a rendkívüli sürgõsség bekövetkezése, a pénzügyi forrás megteremtése, az engedélyeztetési eljárás menetének nyilvánvaló ismerete miatt, de az engedély kiadását követõen is késve intézkedett a közbeszerzési eljárás megindításáról. Hivatkozott még arra, hogy kis összegû beszerzésekrõl lévén szó, a kiállításokon való részvétel nem volt az FVM rendelet megjelenésének függvénye.
<br>A felperesek ellenkérelmükben az elsõfokú ítélet helybenhagyását kérték. Arra hivatkoztak, hogy a kiállítások programterveinek jóváhagyása mindig az év elején történik meg, az ezeken való részvétel engedélyezése korábban eseti jelleggel megoldható volt, ebben az idõszakban azonban bizonytalan volt az alapító szándéka a közhasznú társaság létét illetõen, ezért az eseti engedélyeztetés nem volt alkalmazható.
<br>A fellebbezés alapos.
<br>A Fõvárosi Ítélõtábla a fentiekben írt kiegészített tényállás alapján az elsõfokú bíróság jogi álláspontjától eltérõ jogi következtetésre jutott az alábbiak szerint:
<br>A Kbt. 70. § (1) bekezdése értelmében a tárgyalásos eljárás alkalmazásának árubeszerzés, építési beruházás, illetve szolgáltatás megrendelése esetén akkor van helye, ha az ajánlatkérõ által elõre nem látható okból elõállt, rendkívüli sürgõsség miatt e törvényben elõírt határidõk nem lennének betarthatók, a rendkívüli sürgõsséget indokló körülmények azonban nem eredhetnek az ajánlatkérõ mulasztásából [Kbt. 70. § (1) bekezdés c) pont]. A fenti rendelkezésbõl következõen a jogvita elbírálásánál két feltételt kellett vizsgálni, a rendkívüli sürgõsség elõre nem látható volt-e és visszavezethetõ-e az ajánlatkérõ mulasztására. Az elsõfokú bíróság jogi álláspontja szerint a 2001. december 16-i dátummal megjelenõ jogszabály biztosította a pénzügyi fedezetet, ezt megelõzõen az eljárás megindításáról intézkedni nem lehetett, azt pedig nem láthatták elõre, hogy a pénzügyi fedezetet biztosító jogszabály ennyire késõn jelenik meg. A Fõvárosi Ítélõtábla ezzel ellentétes álláspontot foglalt el, mivel a felperesek elõtt az elmúlt évek tapasztalatából fakadóan ismert volt a pénzügyi tervezés, a költségvetés, az engedélyeztetési eljárás menete, és az, hogy a pénzügyi keretet biztosító jogszabály - minthogy az elfogadott éves költségvetési törvény függvényében határozza meg a támogatás mértékét - szükségszerûen az év végén jelenik meg. Ezért elõre látható volt a rendkívüli sürgõsség bekövetkezése. Ugyanakkor a beszerzések nagyságrendjére tekintettel - a három kiállításon való részvétel tervezett pénzügyi kerete 70 millió forint volt - nem lehetett azt a következtetést levonni, mint erre az alperes helyesen utalt, hogy a részvétel az FVM rendelet megjelenésének függvénye lett volna. Megalapozott az ajánlatkérõ mulasztására vonatkozó hivatkozás is, mert a 2001. december 16-i pénzügyi fedezetet biztosító FVM rendelet megjelenéshez, és a 2002. január 2-i elsõ támogató államtitkári engedélyezéshez képest csak 2002. február 13-án intézkedett a közbeszerzési eljárás megindításáról. Azt a felperesi érvelést nem fogadta el a Fõvárosi Ítélõt
<br>ábla, hogy az intézmény fennmaradásának bizonytalanságára tekintettel nem alkalmazhatták a korábbi évek eseti engedélyeztetésének módszerét, mert jogi álláspontja szerint a Kbt. általános indokolásában kifejtett célját, a törvény megalkotásának indokát, nevezetesen az államháztartás alrendszerei vagyongazdálkodásának hatékonyságát és átláthatóságát, a közpénzek felhasználásának ellenõrzését, a verseny megvalósulásának biztosítását a közpénzekkel gazdálkodó alapítónak is biztosítania kell.
<br>Mindezek alapján a Fõvárosi Ítélõtábla megállapította, hogy az alperes határozata jogszerû és megalapozott, ezért a felperesek keresetét, az elsõfokú bíróság ítéletének Pp. 253. § (2) bekezdése alapján történõ megváltoztatásával, elutasította.
<br>A pervesztes felpereseket a Pp. 78. § (1), (2) és 79. § (1) bekezdése alapján kötelezte az együttes elsõ- és másodfokú perköltség viselésére.
<br>A II. r. felperes pervesztesége következtében az illetékekrõl szóló 1990. évi XCIII. törvény (a továbbiakban: Itv.) 39. § (3) bekezdésének c) pontja, a 43. § (3) bekezdése, a 46. § (1) bekezdése, és a 64. § folytán alkalmazandó 6/1986. (VI. 26.) IM rendelet 13. § (2) bekezdése alapján köteles az tárgyi illetékfeljegyzési jog miatt le nem rótt kereseti és fellebbezési illeték megfizetésére.
<br>Az I. r. felperes vonatkozásában a feljegyzett kereseti és fellebbezési illetéket - az Itv. 5. § (1) bekezdés d) pontja alapján fennálló személyes illetékmentességre figyelemmel - a 6/1986. (VI. 26.) IM rendelet 14. §-a alapján az állam viseli.
<br>
<br>Budapest, 2003. november 12. napján.
<br>
<br>Dr. Sára Katalin s. k., Dr. Páldy Zsuzsanna s. k.,
<br>tanácselnök elõadó bíró
<br>
<br>Dr. Szõke Mária s. k.,
<br>bíró
<br>
<br>
<br><br></body></html>