<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0321/2004)
</h2>
<br>
<br>2.Kf.27.049/2003/8.
<br>
<br>A Fõvárosi Ítélõtábla a dr. Pethes Margit (1056 Budapest, Bástya u. 8-10. fszt. 3.) ügyvéd által képviselt Oktatási Minisztérium Szolgáltató Intézmény (1052 Budapest, Szervita tér 8.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85. hivatkozási szám: D.79/2001.) alperes ellen közbeszerzési ügyben hozott közigazgatási határozat felülvizsgálata iránt indult perében a Fõvárosi Bíróság 2002. évi május hó 28. napján kelt 12.K.31.142/2001/18. számú ítélete ellen a felperes által 19. sorszám alatt elõterjesztett fellebbezése folytán az alulírott helyen 2003. évi november hó 12. napján megtartott nyilvános tárgyalás alapján meghozta a következõ
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja, az alperes D/79/9/2001. számú határozatát megváltoztatja és a Villám Kft. jogorvoslati kérelmét elutasítja.
<br>Kötelezi az alperest, hogy 15 napon belül fizessen meg a felperesnek 25 000 (azaz huszonötezer) forint együttes elsõ- és másodfokú perköltséget.
<br>A kereseti és fellebbezési illetéket az állam viseli.
<br>Ez ellen az ítélet ellen további fellebbezésnek nincs helye.
<br>
<br>
<br>INDOKOLÁS
<br>
<br>Az elsõfokú bíróság a felperes keresetét elutasította. Az irányadó tényállás szerint az Oktatási Minisztérium Szolgáltató Intézmény, a felperes, mint ajánlatkérõ 2000. október 25-én a közbeszerzésekrõl szóló 1995. évi XL. törvény (a továbbiakban: Kbt.) 32. §-ának (1) bekezdése alapján nyílt közbeszerzési eljárást indított az Oktatási Minisztérium és más épületeinek 3 évre szóló rendszeres takarítása és évi kétszeri nagytakarítása tárgyában. Az ajánlati felhívás dokumentációjának 11.3.3 pontja érvénytelenségi okként jelölte meg, ha az ajánlattevõ a feladatok elvégzésére vonatkozó mûszaki technológiai leírás elõterjesztését elmulasztja.
<br>A felperes az ajánlatok beérkezése után négy ajánlatot, köztük a Villám Kft. ajánlatát érvénytelennek nyilvánította, mivel abban az elvégezni kívánt munkák vonatkozásában nem adott részletes technológiai leírást, továbbá a Kbt. 46. §-ának (4) bekezdésében elõírt nyilatkozatokat nem az elõírásoknak megfelelõen tette meg.
<br>A Villám Kft. mint kérelmezõ az alpereshez benyújtott jogorvoslati kérelmében sérelmezte, hogy a felperes az általa a Munkaerõ-piaci Alaptól beszerzett nemleges igazolást nem fogadta el, továbbá kifogásolta, hogy a felperes nem értékelte, hogy - bár nem teljes részletességgel -, de ajánlata tartalmazott technológiai leírást.
<br>Az alperes 2001. március 23-án kelt D/79/9/2001. számú határozatában megállapította, hogy az ajánlatkérõ megsértette a Kbt. 52. §-ának (2) bekezdés d) pontját, ezért az ajánlatkérõt 1 000 000 Ft bírság megfizetésére kötelezte. Álláspontja szerint a kérelmezõ által csatolt nemleges hatósági igazolás éppen azt bizonyítja, hogy az ajánlattevõnek van fizetési kötelezettsége, azonban nincs tartozása. Ezen túlmenõen a kérelmezõ keretjellegû technológiai leírást adott, így annak teljes elmaradása nem állapítható meg, ezért nem is szolgálhatott alapul az érvénytelenség megállapításának, legfeljebb az értékelés során kevesebb pontot kaphatott volna.
<br>A felperes keresetében elsõdlegesen a határozat hatályon kívül helyezését, másodlagosan megváltoztatását, és annak megállapítása alapján kérte, hogy jogsértést nem követett el, továbbá kérte a bírságösszeg mérsékelését is. Arra hivatkozott, hogy az alperes tévesen állapította meg, hogy az ajánlattevõ nem sértette meg a Kbt. 46. §-ának (4) bekezdését, mivel egyfelõl e kérdésben a törvény egyértelmûen fogalmaz, másfelõl ennek a rendelkezésnek megsértése az alperes korábbi D.225/10/2000. és D.274/12/2000. számú határozatai szerint is érvénytelenségi ok. Emellett az ajánlati dokumentáció meghatározza a mûszaki ajánlatnak azt a négy elemét, amelyek közül bármelyik hiánya érvénytelenséget von maga után. Az ajánlat továbbá a függönytisztítás árát úgy határozta meg, hogy az ellentmond a nagytakarítás teljes bekerülési összegének, mely tény önmagában is az ajánlat érvénytelenségét eredményezte volna.
<br>Az alperes a kereset elutasítását kérte arra hivatkozva, hogy a Kbt. 46. §-ának (4) bekezdése alapján hozott korábbi határozatai más tényállás alapján születtek, azokban az esetekben az elõírt igazolások csatolására sor sem került. A mûszaki tartalom körében megállapított érvénytelenségi ok ezzel szemben azért alaptalan, mert a felperes által összeállított ajánlati dokumentáció egyértelmû elõírások közlése nélkül követelt túl részletes technológiai leírást. A függönytisztítás összege pedig - miután nem tartozott az érvénytelenségi okok közé -, a döntés szempontjából irreleváns.
<br>Az elsõfokú bíróság a keresetet elutasító ítéletének indoklásában - az alperessel teljesen egyetértve - kifejtette, hogy ajánlattevõ nem sértette meg a Kbt. 46. §-át, miután a jogalkotó csakis azon pénzalapok vonatkozásában írja elõ az igazolás benyújtását, amelyekkel szemben fizetési kötelezettsége áll fenn.
<br>Az elsõfokú bíróság megállapította, hogy a kérelmezõ ajánlatához készült táblázatok technológiai leírásként értékelhetõk, annál is inkább, mert a leírás táblázatos formában való megjelenítése nem zárja ki, hogy a kérelmezõ az elõírásoknak megfelelõ ajánlatot tett. A bíróság álláspontja szerint a takarítószerek puszta felsorolása elõrevetíti a takarítási folyamat mikéntjét. Abból kifolyólag pedig, hogy a különbözõ ajánlattevõk más-más tisztítószereket kívántak alkalmazni az ajánlatok összehasonlításának sem volt akadálya. A bíróság a függönytisztítás összegének kérdésében - tekintve, hogy azzal az alperesi határozat nem foglalkozott - nem foglalt állást.
<br>A felperes fellebbezésében kérte, hogy az elsõfokú bíróság ítéletének megváltoztatásával, a felperes keresetének adjon helyt. Hangsúlyozta, hogy az általa kiadott dokumentáció egyértelmûen fogalmaz a tekintetben, hogy az ajánlatnak mit, milyen részletességgel kell tartalmaznia, és azt is, hogy ezek közül melyek kötelezõek, és ezért elmulasztásuk az ajánlat érvénytelenségét vonja maga után. Így például utalt arra, hogy nemcsak a takarításnál használni kívánt eszközöket, gépeket és szereket kellett bemutatni, hanem minden egyes felülethez technológiai leírást kellett adni beleértve az eszközt és a szert is. Technológiai leírás alatt pedig nem mást, mint a szolgáltatási tevékenységre értelmezett eljárást, technikát, módszert értett. Arra is hivatkozott, hogy a mûszaki dokumentációt összességében kellett értelmezni. Az elsõfokú bíróság ítéletének megállapításával vitatkozva leszögezte, hogy a kérelmezõ ajánlatában ilyen leírás nem található. A fellebbezés kiegészítéseként elõterjesztett beadványában a felperes bizonyítási indítványt tett, kérte a közbeszerzési eljárása során szakértõként közremûködõ cég munkatársának meghallgatását.
<br>Az alperes fellebbezési ellenkérelmében a fellebbezés elutasítását kérte arra hivatkozva, hogy a kérelmezõ az ajánlati felhívásnak és a dokumentációnak megfelelõen készítette el ajánlatát, így annak érvénytelenné nyilvánítása nem volt jogszerû. Az alperes az elsõfokú bíróságnak a kérelmezõi ajánlat értékelésével egyetértett. Nyomatékosan utalt arra, hogy eljárásában csak azzal a két kérdéssel foglalkozott, amelyek alapján az ajánlat érvénytelenségét megállapították. További érvénytelenségi okra a felperes sem hivatkozhat. A bírság kiszabásának jogszerûsége tekintetében is fenntartotta korábbi álláspontját.
<br>A felperes fellebbezése alapos.
<br>A Kbt. 46. §-ának (1) bekezdés b) pontja kimondja, hogy nem lehet ajánlattevõ az, aki egy évnél régebbi lejárt vám- vagy adó-, társadalombiztosítási, továbbá az elkülönített állami pénzalappal szemben fennálló fizetési kötelezettségének nem tett eleget. A (4) bekezdés elõírja, hogy az ajánlattevõnek az ajánlattételi határidõ lejártáig írásbeli nyilatkozatot kell csatolnia arról, hogy a b) pontban említett elkülönített állami pénzalapok közül melyik irányában áll fenn jogszabály alapján fizetési kötelezettsége.
<br>Az 500/2001. számú BH szerint a közbeszerzési eljárásban az ajánlattevõnek akkor is kell nyilatkozatot csatolnia, ha az elkülönített állami pénzalapokkal szemben nem áll fenn tartozása. A Kbt. 53. §-ának (1) bekezdése pedig úgy rendelkezik, hogy az ajánlatkérõnek ki kell zárnia azt az ajánlattevõt, aki a 46. §-ban foglaltak ellenére nyújtotta be ajánlatát.
<br>A 46. §-ban foglaltak töretlen értelmezése szerint az ajánlattevõnek nem arról kell nyilatkoznia, hogy fennáll-e tartozása vagy sem, hanem arról, hogy mely pénzalappal kapcsolatosan áll fenn (merülhet fel) jogszabályi elõírás alapján fizetési kötelezettsége. A Villám Kft. minden kétséget kizáróan nem a fent idézett kógens jogszabályi elõírásoknak megfelelõen tette meg nyilatkozatát, így helyesen járt el a felperes akkor, amikor ebbõl kifolyólag érvénytelennek nyilvánította az ajánlatot. Tévedett az elsõfokú bíróság, amikor - többek között az államigazgatási eljárás általános szabályairól szóló 1957. évi IV. tv. (a továbbiakban: Áe.) 16. §-ának (3) bekezdésének alkalmazását az ajánlatkérõn kérte számon - és azt állapította meg, hogy a téves tartalommal megtett nyilatkozat kellõ irányú értelmezéssel a jogszabályi elõírás teljesítéseként elfogadható. Megjegyzi a másodfokú bíróság, hogy az Áe. szabályai, mint szubszidiárius szabályok az alperes eljárása során alkalmazandóak kisegítõ jelleggel, azaz akkor, ha a Kbt. rendelkezést nem tartalmaz. A megteendõ nyilatkozat tartalma tekintetében azonban a Kbt. egyértelmûen rendelkezik, nem hagyva teret az ajánlatkérõ értelmezésének.
<br>A Kbt. 52. §-ának (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Az ajánlatkérõ az ajánlati felhívás dokumentációjának 11.3.3. pontjában egyértelmûen írja elõ feltételként azt, hogy az ajánlattevõ ajánlatának kötelezõen tartalmaznia kell a feladatok ismertetését, a felhasznált gépek, eszközök, szerek bemutatását, "technológiai leírást kell adni felületenként, amelynek tartalmaznia kell, hogy az egyes felületeket milyen technológiával, eszközzel tisztítja". A dokumentáció nem hagy kétséget afelõl, hogy a kötelezõ ajánlati elem, leírás elmaradása az ajánlat érvénytelenségét vonja maga után. A Villám Kft. ajánlata nem vitásan nem tartalmazott technológiai leírást, amely ez esetben kétségkívül a munkafolyamatoknál alkalmazni kívánt módszer részletes bemutatását jelentette volna és nem valamiféle termék-elõállítási módozatot. A másodfokú bíróság az ajánlatkérõ felhívásában foglaltak, a Villám Kft., illetõleg a többi ajánlattevõ ajánlatában leírtak egyidejû összevetésével és elemzése útján megállapította, hogy a Villám Kft. ajánlatában fellelhetõ táblázat nem felel meg az ajánlatkérõ fentiekben részletezett kívánalmainak, nem fedi a dokumentációban leírtakat. Tévedett az elsõfokú bíróság, amikor a szöveges leírást nélkülözõ táblázat vízszintes és függõleges oszlopainak egymáshoz való viszonyából vezette le a technológiai leírást, azt várva el az ajánlatkérõtõl, hogy az ajánlattevõ várható munkamódszerére vonatkozóan puszta képzeletére hagyatkozzon. A fentiek alapján a Fõvárosi Ítélõtábla azt állapította meg, hogy a Villám Kft. két vonatkozásban is kimerítette az érvénytelen ajánlat fogalmát, így a felperes - az alperesi és az elsõfokú bíróság álláspontjával ellentétben - nem követett el jogsértést, amikor a Villám Kft. ajánlatát érvénytelennek nyilvánította. Megjegyzi a másodfokú bíróság, hogy már az egyik körülmény bekövetkezte is elegendõ lett volna az érvénytelenség megállapításához.
<br>Ezért a Fõvárosi Ítélõtábla mint másodfokú bíróság a Polgári perrendtartásról szóló 1952. évi III. törvény (a továbbiakban: Pp.) 253. §-ának (2) bekezdésében foglaltak alapján az elsõfokú bíróság ítéletét megváltoztatta, és az alperes határozatát megváltoztatva a Villám Kft. jogorvoslati kérelmét elutasította.
<br>A fentiekre figyelemmel rámutat a másodfokú bíróság arra, hogy a Kbt. 91. §-ának (5) bekezdésében foglalt felhatalmazás szerint a bíróság a Bizottság határozatát megváltoztathatja és megteheti a 88. § (1) bekezdés b)-g) pontja szerinti intézkedéseket. A másodfokú bíróság álláspontja szerint a jogalkotó intézkedésre való felhatalmazása a bíróságot megilletõ többletjogosítványként értelmezendõ, mely a bíróságot azon túlmenõen illeti meg, hogy a Bizottság határozatának megváltoztatásával maga döntsön a jogorvoslati kérelem kérdésében, azaz a Kbt. 88. §-ának (1) bekezdés a) pontját alkalmazva az alaptalan jogorvoslati kérelmet elutasítsa.
<br>Az alperest a felperes elsõ- és másodfokú eljárásban felmerült költségének megfizetésére a Pp. 78. §-ának (1) bekezdésben foglaltak alapján kötelezte a Fõvárosi Ítélõtábla, míg a tárgyi illetékfeljegyzési jog folytán le nem rótt kereseti és fellebbezési illetéket a 6/1986. (VI. 26.) IM rendelet 14. §-ában foglaltak alapján az állam viseli.
<br>
<br>Budapest, 2003. november 12.
<br>
<br>Borsainé dr. Tóth Erzsébet s. k., Dr. Rothermel Erika s. k.,
<br>tanácselnök elõadó bíró
<br>
<br>Dr. Kurucz Krisztina s. k.,
<br>bíró
<br>
<br>
<br><br></body></html>