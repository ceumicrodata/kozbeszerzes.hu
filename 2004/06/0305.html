<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0305/2004)
</h2>
<br>1024. Budapest, Margit krt. 85.
<br>Ikt. sz.: D.5431/13/2003.
<br>
<br>Tárgy: A STRABAG Rt. jogorvoslati kérelme Fülöpszállás Község Önkormányzata közbeszerzési eljárása ellen
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A STRABAG Építõ Rt. (6000 Kecskemét, Mindszenti krt. 71., képviseli: Dr. Krivik Gábor ügyvéd, 6000 Kecskemét, Rákóczi u. 34., a továbbiakban: kérelmezõ) jogorvoslati kérelmét, melyet Fülöpszállás Község Önkormányzata (6085 Fülöpszállás, Kossuth u. 2., képviseli: Dr. Deák Krisztina ügyvéd, 7100 Szekszárd, Jókai u. 22., a továbbiakban: ajánlatkérõ) "Fülöpszállás és Soltszentimre települések szennyvízcsatorna-hálózatának és szennyvíztisztító telepének megvalósítása" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. augusztus 27-i 35. számában részvételi felhívást tett közzé nyílt elõminõsítési eljárás megindítására 6597/2003. szám alatt a rendelkezõ részben megjelölt tárgyban.
<br>Ajánlatkérõ a felhívás 9. pontjában az alkalmasság vizsgálatára kért adatokat. Ezek között kérte a résztvevõk mûszaki alkalmasságának igazolásához az alábbiakat:
<br>A részvételre jelentkezõ elõzõ 3 évben (2000., 2001., 2002. évi), a részvételi jelentkezési határidõig teljesített, gravitációs szennyvízcsatorna-építésbõl származó teljesítéseinek bemutatása, a Kbt. 44. § (2) bekezdés a) pontja szerinti tartalommal, a kezdési és a befejezési határidõ pontos megjelölésével, továbbá azzal, hogy meg kell jelölni a felvilágosítást adó személy nevét és telefonszámát, valamint azt, hogy a teljesítés sikeresen befejezõdött-e, vagy a teljesítés még folyamatban van. Amennyiben a beruházás nem túlnyomórészt (80%-ban) csatornaépítési munkákat tartalmaz, akkor azt is fel kell tüntetni, hogy a teljes beruházáshoz képest ezek milyen értéket tettek ki és ebbõl (a csatornaépítési munkákból) mennyi volt a jelentkezõ által elvégzett munka nettó ellenértéke. Az I. osztályú teljesítést referencialevél csatolásával kell igazolni (melyben ki kell emelni azt, hogy fõvállalkozói, alvállalkozói, vagy konzorciális teljesítésrõl van-e szó, és hogy hány százalékos volt a beruházás elvégzésében a jelentkezõ részvételi aránya).
<br>Fentiekkel összefüggésben alkalmassági és alkalmatlansági szempontokat is megállapított az alábbiak szerint:
<br>- az elmúlt 3 évben a csatornaépítésre vonatkozó, részvételi jelentkezési határidõig befejezett referenciák közül nincs legalább kettõ fõvállalkozói teljesítés, amelyek elérik (egyenként) a nettó 300 000 000 Ft-ot és ezek mellett nincs legalább egy, a részvételi jelentkezési határidõig befejezett fõvállalkozói teljesítése, amelyik eléri a nettó 700 000 000 Ft-ot és amelyek I. osztályú teljesítését a csatolt referencialevelek is igazolják.
<br>- a résztvevõ elõzõ 3 évben (2000., 2001., 2002. év) a részvételi jelentkezési határidõig befejezett, a gravitációs szennyvízcsatorna-építéseire vonatkozó fõvállalkozói teljesítéseinek száma nem éri el a hármat,
<br>- az árbevételen belül a gravitációs szennyvízcsatorna-építésre vonatkozó, a részvételi jelentkezési határidõig megkezdett, vagy a befejezett teljesítések volumene együtt az elmúlt 3 évben (2000., 2001., 2002. év) a 3 év alatt összesen nem éri el a nettó 1 500 000 000 Ft-ot.
<br>A 12. pontban, az egyéb információk között kérte a 10% fölötti alvállalkozók megnevezését, valamint kérte megjelölni a közbeszerzésnek azt a részét, amellyel összefüggésben a jelentkezõ harmadik személyt kíván bevonni a teljesítésbe. Kérte még ugyanitt a részvételi jelentkezõ nyilatkozatát a kizárási okok körében a Kbt. 46. § (1)-(6) bekezdései szerint. Ajánlatkérõ a hiánypótlás lehetõségét kizárta.
<br>Ajánlatkérõ dokumentációt is készített. Ennek részei voltak az ajánlatkérõ részletes feltételeit tartalmazó útmutató és az egyes nyilatkozati blanketták. A dokumentáció 21. oldalán az ajánlatkérõ elõírta, hogy a jelentkezõnek kifejezett nyilatkozatot kell tennie az alvállalkozót illetõen akkor is, ha nem vesz igénybe, illetve akkor is, ha a közbeszerzésnek nincs olyan része, amellyel összefüggésben harmadik személlyel fog szerzõdést kötni.
<br>A részvételi jelentkezési határidõre - 2003. szeptember 22-re - összesen 12 részvételi jelentkezés érkezett. Jelentkezett a kérelmezõ, a Hídépítõ Rt., a Délviép Rt., a Vízépszolg '94 Kft., a Hoffmann Rt., az OMS Hungária Kft., az ERRO '96 Kft., a Sade-Magyarország Kft., a PVCS Kft., az Alterra Kft., a Swietelsky Kft. és a Somogyi és Társa Kft.
<br>Ajánlatkérõ - a lebonyolítással megbízott KAPOS HIDRO Kft. bevonásával - elvégezte a részvételi jelentkezések értékelését. A társult községek képviselõ-testületei 2003. október 9-én tartott üléseiken hozták meg döntéseiket. Megállapították, hogy egy kivétellel (Somogyi és Társa Kft.) az összes részvételi jelentkezés - beleértve a kérelmezõ részvételi jelentkezését is - érvénytelen. A döntést 2003. október 10-én hirdették ki nyilvánosan, majd a résztvevõket 15-én írásban is tájékoztatták a kizárás részletes indoklásával.
<br>A kérelmezõ részvételi jelentkezése az alábbi indokokkal került a Kbt. 52. § (2) bekezdés d) pontjára tekintettel érvénytelenítésre:
<br>Az ajánlatkérõ a részvételi felhívás 9. a) pontjában elõírta, hogy a jelentkezõknek az alkalmasság igazolására csatolniuk kell az elõzõ három évben a részvételi jelentkezési határidõig befejezett gravitációs szennyvízcsatorna-építésbõl származó teljesítéseinek bemutatását, a kezdési és a befejezési határidõ pontos megjelölésével.
<br>A jelentkezõ jelentkezésének 92. oldalán csatolt referencianyilatkozatában - a kiírással ellentétben - csak egy évszámot ad meg, ami valószínûleg a befejezés idõpontja.
<br>Az ajánlatkérõ a részvételi jelentkezés 12. pontjában a Kbt. 43. § (2) bekezdés a) pontja alapján elõírta, hogy a jelentkezõ jelölje meg a közbeszerzésnek azt a részét, amellyel összefüggésben a jelentkezõ harmadik személlyel szerzõdést fog kötni, továbbá a dokumentációban elõírta, hogy a részvételre jelentkezõ kifejezetten nyilatkozzon arra vonatkozóan, hogy ha nem kíván igénybe venni a beruházás értékének 10%-át meghaladó alvállalkozót, és/vagy a Kbt. 43. § (2) bekezdése alapján a közbeszerzésnek nincs olyan része, amellyel összefüggésben harmadik személlyel fog szerzõdést kötni. A jelentkezõ a kiírás ellenére nem nyilatkozik a fentiekben elõírtakra.
<br>Kérelmezõ 2003. október 21-én nyújtott be jogorvoslati kérelmet, melyet október 30-án hiánypótolt. Kérte, hogy a Döntõbizottság állapítsa meg, hogy jogsértõ az ajánlatkérõ döntése, amellyel a kérelmezõ részvételi jelentkezésének érvénytelenségét állapította meg és tartson tárgyalást. Ideiglenes intézkedést nem kért.
<br>Álláspontja szerint ajánlatkérõ 2003. október 17-én írásban közölt részvételi szakaszt lezáró döntése jogsértõ. A kérelmezõ részvételi jelentkezését azzal az indokkal nyilvánította érvénytelennek, hogy a kérelmezõ részvételi jelentkezése 92. oldalán nem közölte a referenciamunkák kezdési és befejezési idõpontjait, továbbá nem nyilatkozott a 10% fölötti alvállalkozókkal kapcsolatosan. Kérelmezõ álláspontja szerint a részvételi jelentkezése 102-113. oldalain a referenciamunkák kezdõ és befejezési idõpontját is megjelölte, továbbá az alvállalkozókra vonatkozó nemleges nyilatkozatot a 183. oldalon megtette. Ajánlata 157. oldalán nyilatkozott a Kbt. 46. § (1) bekezdésének a) és c) pontja, továbbá a 46. § (2) bekezdése szerint, melyben kijelentette, hogy nem tartozik a Kbt. 46. § (1) bekezdés a) és c) pontjának hatálya alá, azaz:
<br>- nem áll végelszámolás alatt, ellene indított csõd-, illetve felszámolási eljárás nincs folyamatban,
<br>- korábbi - három évnél nem régebben lezárult - közbeszerzési eljárásban általa a valóságnak megfelelõen ismert, de ettõl eltérõ adatot (a továbbiakban: hamis adat) nem szolgáltatott és ezért az eljárásból nem zárták ki, illetõleg a hamis adat szolgáltatását a Közbeszerzési Döntõbizottság vagy a bizottsági határozat bírósági felülvizsgálata esetén a bíróság jogerõs és végrehajtható határozatával nem állapított meg.
<br>Mindezekre tekintettel az eljárásból való kizárása jogsértõ volt. A jogsértésrõl a 2003. október 17-én a számára megküldött eredményhirdetési jegyzõkönyvbõl szerzett tudomást.
<br>A 2003. november 20-án megtartott tárgyaláson a Kbt. 10. § q) pontjával kapcsolatban kifejtette, hogy álláspontja szerint az nem vonatkozik a keretszerzõdéses kapcsolatokra, hanem csak azokra, amelyeket a közbeszerzési szerzõdés teljesítése céljából, arra tekintettel fognak megkötni. A Kbt. 46. § (2) bekezdésére vonatkozó nyilatkozattal kapcsolatban azt állította, hogy a 157. oldalon tett nyilatkozata ennek megfelel.
<br>Ajánlatkérõ észrevételében kérte a kérelem elutasítását megalapozatlanság miatt. Elõadta, hogy a részvételi felhívásra 12 részvételi jelentkezés érkezett, amelybõl 1 db bizonyult érvényesnek és alkalmasnak. Álláspontja szerint a jogszabályokban foglaltak szerint jártak el. A kérelmezõ részvételi jelentkezése 95. oldalán ismertetett befejezett referenciamunkáinál nem jelölte a kezdési idõpontokat. A beruházóktól származó referenciaigazolások ugyan tartalmazzák ezt az adatot, azonban a felhívás szerint a kezdési és befejezési idõpontok megjelölését nem az igazolásokon belül kérték, hanem a jelentkezõ által készített ismertetés részeként. Álláspontja szerint a Kbt. 43. § (2) bekezdés a) pontjára és a 10% fölötti alvállalkozókra nincs kifejezett (nemleges) nyilatkozata tekintettel arra is, hogy nem minden harmadik személy minõsül alvállalkozónak a Kbt. 10. § q) pontja szerint.
<br>További érvénytelenséget okoz, hogy a kérelmezõ nem tett nyilatkozatot a 46. § (2) bekezdésére, amit pedig a felhívás 12. pontjában az ajánlatkérõ kért.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele, a tárgyaláson tett nyilatkozatok alapján megállapította, hogy a kérelem alaptalan az alábbiak szerint.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.
<br>A Kbt. 46. § (2) bekezdése szerint az ajánlatkérõ a felhívásban elõírhatja azt is, hogy az eljárásban nem lehet ajánlattevõ vagy alvállalkozó az sem, aki
<br>a) üzletvitele körében öt évnél nem régebben meghozott - jogerõs bírósági ítéletben a számviteli renddel vagy a bizonylat adási kötelezettséggel kapcsolatban, illetve jogerõs és végrehajtható versenyfelügyeleti határozatban vagy a versenyfelügyeleti határozat bírósági felülvizsgálata esetén a bíróság jogerõs és végrehajtható ítéletében a Tpt. 11. §-a (2) bekezdésének e) pontjával kapcsolatban - megállapított jogszabálysértést követett el.
<br>b) korábbi - öt évnél nem régebben lezárult - közbeszerzési eljárás alapján vállalt szerzõdéses kötelezettségének megszegését jogerõs államigazgatási, illetve bírósági határozat megállapította.
<br>A Döntõbizottság az érvénytelenségi okok közül elõször a Kbt. 46. § (1)-(6) bekezdésében foglalt nyilatkozatok meglétét vizsgálta. Az ajánlatkérõ ugyan az ezzel kapcsolatos érvénytelenségi okot nem hozta a kérelmezõ tudomására az érvénytelenítés indokaként, de a jogorvoslati eljárásban már hivatkozott rá, az iratok pedig tanúsítják, hogy a részvételi jelentkezés vizsgálata során az ajánlatkérõ ezt a hiányt is észlelte. A részvételi jelentkezés 157. oldalán tett nyilatkozatot a kérelmezõ címzése szerint a Kbt. 46. § (1) bekezdés a) és c) pontjára, továbbá a Kbt. 46. § (2) bekezdésére.
<br>A Döntõbizottság megállapította, hogy a Kbt. 46. § (1) bekezdés a) és c) pontjára vonatkozóan kérelmezõ nyilatkozata megfelelt az elõírásoknak. A Kbt. 46. § (2) bekezdés a) és b) pontjai szerinti nyilatkozatokat viszont a kérelmezõ nem tette meg. Ezért ajánlata nem felelt meg az ajánlati felhívás 12. pontjában, illetve a Kbt. 43. § (1) bekezdésében foglaltaknak. Ezért ajánlatkérõ - már csak ezen egy ok miatt is - jogszerûen állapította meg, hogy a kérelmezõ ajánlata a Kbt. 52. § (2) bekezdése alapján érvénytelen és ezért jogszerûen zárta ki õt a Kbt. 53. § (2) bekezdése szerint az eljárásból.
<br>A Döntõbizottság - miután megállapította, hogy ajánlatkérõ a fenti érvénytelenségi ok körében jogszerûen állapította meg az érvénytelenséget - megjegyzi, hogy ajánlatkérõ a másik két érvénytelenségi ok körében ezt tévesen állapította meg az alábbiak szerint, bár ez kérelmezõre vonatkozó végsõ döntését nem befolyásolta.
<br>A referenciák ismertetése a részvételi jelentkezés 95. oldalán kezdõdik táblázatos formában. Ezen az oldalon ismerteti a befejezett referenciákat a kérelmezõ, a megbízó, a projekt neve, helye, jellege, mûszaki tartalma, információt adó neve, szerzõdés értéke, teljesítés idõpontja, részvételi aránya és a határidõre történõ teljesülés megjelölésével. A jelentkezés 102. oldalától kezdõdõen csatolta a kérelmezõ a referencialeveleket a befejezett referenciamunkák egyes megrendelõitõl, ezek mindegyikén feltüntetésre került a munka megkezdésének és befejezésének pontos dátuma. A felhívás 9. pontjának a referenciák bemutatására vonatkozó elõírása nem zárta ki azt, hogy egyes adatok a referenciaigazolásból legyenek megállapíthatóak. Ajánlatkérõ nem vizsgálta meg a részvételi jelentkezés 102-113. oldalait, ahol is a referenciamunkák kezdõ és befejezõ idõpontja feltüntetésre került. Erre tekintettel megállapítható, hogy ebben a körben a jelentkezés teljes körû volt, a megállapított érvénytelenségi ok ezért nem volt helytálló.
<br>A Döntõbizottság megállapította, hogy kérelmezõ a részvételi jelentkezésének 183. oldalán kifejezetten arról nyilatkozik, hogy alvállalkozót nem kíván a szerzõdés teljesítése során foglalkoztatni, igénybe venni. Így a nyilatkozat értelemszerûen magában foglalja a 10% fölötti és az ez alatti alvállalkozókat is. Jelenti egyben azt is, hogy nem lesz a közbeszerzésnek olyan része, amellyel összefüggésben a kérelmezõ harmadik személyt venne igénybe. A részvételi jelentkezés egészét kell vizsgálni. Ez a vizsgálat pedig egyértelmûvé teszi, hogy ennek ellentmondó nyilatkozat nem található a kérelmezõ részvételi jelentkezésében. Mivel erre a nyilatkozatra nem volt formai elõírása az ajánlatkérõnek, azt csakis tartalmi szempontból lehetett értékelni. Ebbõl a szempontból viszont a kérelmezõ nyilatkozata megfelelt az ajánlati felhívás, illetve a dokumentáció elõírásainak. Az elõzõekbõl megállapítható, hogy ebben a körben is téves volt az érvénytelenség megállapítása.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva megállapította, hogy ajánlatkérõ végsõ döntése, amely alapján kérelmezõ jelentkezését érvénytelenné nyilvánította, nem volt jogsértõ, ezért a Kbt. 88. § (1) bekezdés a) pontja alapján az alaptalan kérelmet elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján a rendelkezõ részben foglaltak szerint határozott tekintettel arra, hogy jogsértés nem került megállapításra.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 28.
<br>
<br>Dr. Szaller Ottó s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Divinyi Péterné s. k.
<br>közbeszerzési biztos
<br>
<br>
<br><br></body></html>