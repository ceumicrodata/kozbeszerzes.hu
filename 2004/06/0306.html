<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0306/2004)
</h2>
<br>Budapest, Margit krt. 85.
<br>Ikt.sz.: D.618/10/2003.
<br>
<br>Tárgy: A Döntõbizottság elnöke által hivatalból kezdeményezett jogorvoslati eljárás a Borsod-Abaúj-Zemplén Megyei Munkaügyi Központ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság) által a Borsod-Abaúj-Zemplén Megyei Munkaügyi Központ (3525 Miskolc, Városház tér l., a továbbiakban: ajánlatkérõ) "Tokaji kirendeltséghez szükséges ingatlan bõvítése, átalakítása" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 71/B. § (3) bekezdésének utolsó fordulatát, a Kbt. 71/B. § (1) bekezdés második fordulatát, illetve a Kbt. 34. § (4) bekezdés c) pontját és a Kbt. 34. § (3) bekezdés d) pontját, ezért az ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.
<br>A felek az eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>Ajánlatkérõ 2003. november 17-én értesítette a Döntõbizottság elnökét a Kbt. 70. § (1) bekezdés c) pontja szerinti hirdetmény közzététele nélküli tárgyalásos eljárás megindításáról. Indoklásul elõadta, hogy a Borsod-Abaúj-Zemplén Megyei Munkaügyi Központ támogatás nyújtására lehetõséget kapott a Foglalkoztatáspolitikai és Munkaügyi Minisztériumtól, amelyet elõre nem lehetett betervezni. A többlettámogatás utalásának feltétele a tervezés, az engedélyeztetés, illetve a szerzõdéskötés idõigénye, amire tekintettel a hirdetmény közzétételével történõ nyílt, vagy meghívásos tárgyalásos eljárást lefolytatni a költségvetési év elõrehaladottsága miatt nem lehet.
<br>Tájékoztatta a Döntõbizottság elnökét a meghívni kívánt szervezetekrõl, amelyek a következõk: ÉPSZER Rt., ORNAMENT 2000 Kft., ORSZAK Borsod Kft., TOKAJ ÉPSZOLG Kft., Encsi BAU Kft., valamint mellékelte az ajánlati felhívást.
<br>Az ajánlati felhívás tartalmazta az eljárás lefolytatásának menetét. Az ajánlattételi határidõ 2003. december 1-e volt, az elsõ tárgyalás idõpontja 2003. december 2., az eredményhirdetés az utolsó tárgyalás befejezésekor került meghatározásra. A 8. pont meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, a 9. a) pont tartalmazta az ajánlattevõk alkalmassága elbírálása szempontjait, a b) pont a szerzõdés teljesítésére alkalmatlanná minõsítés szempontjait.
<br>A felhívás 9. c) pontja szerint az ajánlatok elbírálásának szempontja az összességében legelõnyösebb ajánlati szempont volt és a d) pontjában meghatározott részszempontok között szerepelt az "ajánlat kidolgozottsága, mûszaki tartalma", az értékelés során adható pontszám tartomány 0-100 között került meghatározásra.
<br>A felhívás nem tartalmazta a Kbt. 34. § (3) bekezdés d) pontja szerint az értékelés módszerét.
<br>A Döntõbizottság elnöke 2001. november 28-án a Kbt. 79. § (5) bekezdése alapján hivatalból megindította az eljárást. Az eljárást kezdeményezõ irat indokolása szerint a rendelkezésre bocsátott iratokból a hivatkozott eljárás választás jogalapja egyértelmûen nem állapítható meg.
<br>Indítványozta, hogy az eljáró tanács vizsgálja meg az eljárás jogalapját, és a felhívás jogszerûségét.
<br>Ajánlatkérõ a Döntõbizottság felhívására az eljárásban keletkezett iratokat megküldte, és érdemi észrevételében megismételte, hogy az idõ rövidsége miatt a hirdetmény közzétételével induló eljárások idõigénye miatt a támogatást elvesztené, ezért álláspontja szerint az eljárás választása megalapozott. Kiegészítésként mellékletben csatolta a Borsod-Abaúj-Zemplén Megyei Munkaügyi Központ levelét, mely 2003. november 10-én kelt és tartalmazza azt a figyelmeztetést, hogy a támogatás, illetve a 2003. évben jóváhagyott beruházási keretösszeg maradvány csak a tárgyévben megkötött kiviteli szerzõdés esetén minõsül kötelezettségvállalással terhelt maradványnak és vihetõ át a következõ évre.
<br>A Döntõbizottság felhívására az ajánlati felhívás tartalma vonatkozásában újabb észrevételt tett, melyben a kifogásolt, az "ajánlat kidolgozottsága, mûszaki tartalma" részszempont tartalmát, és a hiányzó értékelési módszert határozta meg. Az értékelési részszempont tekintetében elõadta, hogy azt kívánták értékelni, hogy az ajánlattevõ milyen mélységig vizsgálta át a tervdokumentációt, tett-e észrevételt hozzá, indokolta-e az általa tett javaslatokat. Az e részszempont gazdaságilag mérhetõ mennyiségi és minõségi tényezõit az ajánlati felhívás mellékletét képezõ tervdokumentáció és az árazatlan, tételes költségvetési kiírás rögzíti. Az értékelés módszereként megadta, hogy a legkedvezõbb ajánlat kap 100 pontot, az ezt követõek arányosan kevesebbet, tehát 75, 50, 25 pontot. Amennyiben két ajánlat között minimális az eltérés, akkor azonos pontszámot kapnak, majd az így megállapított pontszámok kerülnek felszorzásra a súlyszámmal.
<br>Az ajánlatkérõ nyilatkozott, hogy az eljárást lefolytatták, a tárgyalások befejezõdtek, és a 2003. december 3-i eredményhirdetés szerint az eljárás nyertese a Tokaj-Épszolg Kft., a vállalkozási szerzõdést 2003. december 4-én megkötötték.
<br>Egyéb érdekelt részérõl észrevétel nem történt.
<br>A Döntõbizottság megállapította a közbeszerzési eljárásban beszerzett iratok, ajánlatkérõ érdemi észrevétele alapján, hogy az ajánlatkérõ közbeszerzési eljárása ellen hivatalból kezdeményezett jogorvoslati eljárás részben megalapozott.
<br>A Kbt. 26. § (1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás ezen megengedõ szabályait a Kbt. 70. §-a tartalmazza. Ajánlatkérõ a közbeszerzési eljárását a Kbt. 70. § (1) bekezdés c) pontjára alapozta, melynek törvényi feltételei fennállását a Döntõbizottság vizsgálta, hogy jelen közbeszerzési eljárásban megvalósultak-e.
<br>A Kbt. 70. § (1) bekezdés c) pontja szerint az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából;
<br>A Döntõbizottság elõször azt vizsgálta, hogy fennállnak-e a hirdetmény közzététele nélküli tárgyalásos eljárásnak a feltételei a hivatkozott Kbt. rendelkezések szerint.
<br>A Döntõbizottság megállapította, hogy a Borsod-Abaúj-Zemplén Megyei Munkaügyi Központ 2003. november 10-én kelt levele alapján, az ajánlatkérõ részére nyújtott támogatás a 2003. évben jóváhagyott beruházási keretösszeg maradványa. A támogatást nyújtó szervezet meghatározta, hogy e keretösszeg maradvány csak a 2003-ban megkötött kivitelezési szerzõdések esetén minõsül kötelezettségvállalással terhelt maradványnak és vihetõ át a következõ évre. Az ajánlatkérõ tájékoztatása szerint csak az ajánlatkérõ és a nyertes ajánlattevõ között létrejött kivitelezési szerzõdés megkötését követõen kerülhet sor a 2003. évi ÁFSZ fejlesztési program fejezeti kezelésû elõirányzat terhére jóváhagyott központi keretösszeg elõirányzat átcsoportosítására és átutalására.
<br>A Döntõbizottság álláspontja szerint az ajánlatkérõ részérõl általa elõre nem látható tény volt, hogy a Borsod-Abaúj-Zemplén Megyei Munkaügyi Központon keresztül közvetlen központi többlettámogatásban részesül. Az errõl szóló értesítést követõen haladéktalanul intézkedett a tervek elkészítése tárgyában, az engedélyezési tervdokumentáció a Bodonyi Építész Kft. részérõl 2003 novemberére készült el, tehát a rendkívüli sürgõsséget indokló körülmények nem erednek az ajánlatkérõ mulasztásából. A beszerzés lebonyolítása a nyílt vagy meghívásos eljárás idõigényére tekintettel ebben az évben már nem lehetséges.
<br>Fentiek alapján a Kbt. 70. § (1) bekezdés c) pontjában foglalt feltételek fennállnak.
<br>Ezt követõen a Döntõbizottság vizsgálta az ajánlati felhívás tartalmi elemeit, különös tekintettel az ajánlatok elbírálása részszempontjainak a Kbt. 34. § (4) bekezdés c) pontjának való megfelelõsége és az értékelés módszerének a Kbt. 34. § (3) bekezdés d) pontja szerinti kötelezõ elõírására vonatkozóan.
<br>A Kbt. 34. § (1) bekezdése szerint az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat
<br>a) a legalacsonyabb összegû ellenszolgáltatás, vagy
<br>b) az összességében legelõnyösebb ajánlat
<br>szempontja alapján bírálja el.
<br>A Kbt. 34. § (2) bekezdése szerint az ajánlatkérõ a felhívásban köteles meghatározni az (1) bekezdésben foglaltakra figyelemmel az általa választott elbírálási szempontot.
<br>A Kbt. 34. § (3) bekezdése szerint, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni többek között
<br>d) azt a módszert, amellyel megadja a ponthatárok [ c) pont] közötti pontszámot, mely módszer minden részszempont esetében azonos.
<br>A Kbt. 34. § (4) bekezdése szerint a 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia többek között:
<br>c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk;
<br>A Kbt. 71/B. § (1) bekezdése második fordulata szerint az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d) , 3., 4., 8., 9. a)-c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.
<br>A Kbt. 71/B§ (3) bekezdés utolsó fordulata szerint az eljárás megkezdésérõl telefaxon tájékoztatni kell a Bizottságot, megjelölve a 71. § (4) bekezdésében és az (1)-(2) bekezdésben foglalt adatokat.
<br>A Döntõbizottság megállapította, hogy az ajánlat kidolgozottsága, mûszaki tartalma részszempont szubjektív értékelésen alapul, az gazdaságilag nem értékelhetõ. A Döntõbizottság álláspontja szerint az ajánlatkérõ hivatkozása nem helytálló a tervdokumentációra és az árazatlan, tételes költségvetési kiírásra, mint olyan dokumentumokra, melyek alapján az e részszempontnak megfelelõ ajánlati tartalmi elemek megállapíthatóak.
<br>A tervdokumentációnak és az árazatlan, tételes költségvetési kiírásnak való megfelelõség az érvényességi feltétele az ajánlatoknak, következésképpen ezen dokumentumokhoz nem köthetõ az ajánlatok értékelése. Az ajánlatkérõnek a bírálati részszempontokat kell úgy megállapítania, hogy annak alapján az ajánlattevõk ajánlataiban lévõ tartalmi elemek pontosan értékelhetõek legyenek a részszempont szerinti gazdasági szempontú mennyiségi és minõségi kritériumok alapján.
<br>Az ajánlatkérõnek elõzetesen kell meghatároznia a Döntõbizottság elnökének szóló értesítéssel egyidejûleg a felkért ajánlattevõk részére megküldött ajánlati felhívásban az összességében legelõnyösebb ajánlat bírálati szempont kapcsán az elbírálás módszerét.
<br>Tekintettel arra, hogy az ajánlatkérõ az ajánlatok elbírálásának szempontjaként az összességében legelõnyösebb ajánlat bírálati szempontot határozta meg, ezért a Kbt. 34. § (3) bekezdés d) pontja szerint meg kellett volna határoznia azt a módszert elõzetesen, mely segítségével minden részszempont vonatkozásában meghatározza a ponthatárok közötti pontszámot.
<br>A Döntõbizottság elnöke részére megküldött ajánlati felhívás nem tartalmazta az ajánlatok elbírálására vonatkozó módszer megjelölését, tehát ezzel ajánlatkérõ megsértette a Kbt. 34. § (3) bekezdés d) pontjában foglalt rendelkezést.
<br>A Döntõbizottság megállapította, hogy az ajánlatkérõ észrevételében meghatározott módszer olyan sorrendiségen alapuló értékelési módozat, amely nem felel meg az ajánlatok tartalmi elemei közötti különbség kifejezésére. Maga az ajánlatkérõ fejtette ki észrevételében, hogy a tartalmi elemek kisebb különbsége esetén azonos pontszám kiadására kerül sor. A megadott sorrendiségen alapuló értékelés esetén ajánlatkérõ nem tesz különbséget az azonosan csökkenõ pontszámokra tekintettel abban, hogy az ajánlat tényleges tartalmi elemei között mekkora a különbség.
<br>A 0-100 közötti ponttartomány elégséges arra, hogy az ajánlatok tartalmi különbségeit, azok tényleges tartalmi elemeinek értékelését kifejezze. Erre az elõre meghatározott 75, 50, 25 ponthatár meghatározás nem alkalmas. Ez a sorrendiségen alapuló módszer szubjektív megítélésû lehet.
<br>A Döntõbizottság a fentiek alapján megállapította, hogy ajánlatkérõ a Kbt. 70. § (1) bekezdés c) pontjára alapozott közbeszerzési eljárása jogszerû volt, azonban a felhívás jogsértõ tartalmú volt.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és az f) pont alapján döntött a bírság kiszabásáról.
<br>A bírság összegének megállapításánál figyelembe vehetõ körülményeket a Kbt. 88. § (4) bekezdése, illetõleg az (5) bekezdés szabályozza az alábbiak szerint.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésében meghatározott legkisebb összeg szervezet vonatkozásában 1 000 000 Ft, természetes személlyel szemben pedig 100 000 Ft.
<br>A Döntõbizottság a bírság mértéke meghatározásánál figyelembe vette, hogy az eljárásfajta választása vonatkozásában annak jogalapja tekintetében az ajánlatkérõ döntése jogszerû volt, illetve figyelembe vette a közbeszerzés értékét is, mely 36 M Ft volt. Mindezen körülményekre tekintettel a Döntõbizottság a bírság minimális 1 M Ft mértékét látta indokoltnak alkalmazni.
<br>A Döntõbizottság megállapította, hogy az ajánlatkérõ részérõl az ajánlati felhívásnak a tartalma, így a bírálati részszempontok vonatkozásában is a közbeszerzési bizottság részérõl kollektív döntés született, az ajánlatkérõ 2003. november 16-ai Közbeszerzési Szabályzatán alapuló, a felelõsségi rendre vonatkozó általa megállapított szabályai alapján. Figyelemmel a testületi döntésre a döntések meghozataláért felelõs személy nem volt megállapítható.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 18.
<br>
<br>Dr. Csanádi Péter s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>