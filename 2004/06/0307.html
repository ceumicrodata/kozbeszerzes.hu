<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0307/2004)
</h2>
<br>1024 Budapest, Margit krt. 85.
<br>Ikt.sz.: D.591/11/2003.
<br>
<br>Tárgy: A Miskolc-lift Kft. jogorvoslati kérelme a Fõvárosi Önkormányzat Károlyi Sándor Kórház közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Miskolc-lift (3527 Miskolc József A. u. 1., képv.: Dr Polgáry Gyula ügyvéd) jogorvoslati kérelmét, - melyet a Fõvárosi Önkormányzat Károlyi Sándor Kórház és Rendelõintézet (1041 Budapest, Nyár Árpád Kórház traumatológia belsõ betegfelvonó felújítása (1000 kg-os), szülészet-nõgyógyászat betegfelvonó felújítása (1600 kg-os) tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2003. szeptember 24-én megjelent számában a rendelkezõ részben megjelölt beszerzés céljából, felhívását november 5-én módosította.
<br>Ajánlatkérõ a tervdokumentáció elkészítésével a Felvonó-Trade Kft.-t bízta meg, a megbízás alapján a Kft. tervezõje, Csákány Lajos elkészítette a tervdokumentációt Karnóczi István vezetõ tervezõ jegyzésével és felelõsségvállalásával. Az ajánlati dokumentáció a tervdokumentáció alapján készült.
<br>Az ajánlati dokumentációt 4 cég vásárolta meg; a Miskolc-lift Kft., az Otis Felvonó Kft., a Thyssen Lift Kft. és a Schindler Hungária Kft.
<br>Ajánlatkérõ október 13-án helyszíni bejárással egybekötött konzultációt tartott, melynek során az Otis Felvonó Kft. jelenlévõ képviselõje tájékoztatta az ajánlatkérõt, hogy Karnóczi István személyén keresztül a Miskolc-lift Kft.-vel kapcsolatosan összeférhetetlenséget észlelnek.
<br>Ajánlatkérõ az összeférhetetlenségi körülmények tisztázása érdekében megkereste a Miskolc-lift Kft.-t, aki jogi képviselõ bevonásával vitatta az összeférhetetlenség fennállását.
<br>Az ajánlatkérõ a Miskolc-lift Kft. jogi álláspontját nem fogadta el, és október 15-én kelt levelével értesítette, hogy összeférhetetlenség miatt a közbeszerzési eljárásban sem ajánlattevõként, sem alvállalkozóként nem vehet részt. A Miskolc-lift Kft. ismételt levelében kérte a kizárásról szóló döntés újbóli átgondolását és megváltoztatását. Ajánlatkérõ október 22-én kelt levelében fenntartotta a korábbi döntését.
<br>Október 16-án az Otis Felvonó Kft. a Döntõbizottságnál kérelmezte a Miskolc-lift Kft. összeférhetetlensége megállapítását és az eljárásból való kizárását. Ajánlatkérõ telefonon tájékoztatta az Otis Felvonó Kft.-t, hogy a Miskolc-lift Kft.-t összeférhetetlenség miatt kizárta az eljárásból. Az Otis Felvonó Kft. írásban értesítette ajánlatkérõt, hogy amennyiben a Miskolc-lift Kft. kizárásáról szóló levél beérkezik a Döntõbizottsághoz és errõl a tényrõl az Otis Kft. képviselõje hivatalos tudomást szerez, úgy visszavonják a jogorvoslati kérelmüket. A feltétel teljesítése folytán az Otis Felvonó Kft. visszavonta a kérelmet és kérte a jogorvoslati eljárás megszüntetését. A Döntõbizottság a D.536/13/2003. számú határozatával a jogorvoslati eljárást megszüntette.
<br>A Miskolc-lift Kft. az ajánlattételi határidõben, november 5-én benyújtotta ajánlatát, ajánlatkérõ az ajánlatot felbontatlanul visszaküldte hivatkozva az október 15-én és 22-én kelt, a Miskolc-lift Kft.-nek az eljárásból kizárását közlõ levelére.
<br>A Miskolc Lift Kft. (továbbiakban: kérelmezõ) november 13-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ kizárta õt a közbeszerzési eljárásból.
<br>Elõadta, hogy megfelel a tényállásnak, hogy ajánlatkérõ a tervezési munkára 2002. augusztus 5-én vállalkozási szerzõdést kötött a Felvonó-Trade Kft.-vel, melynek ügyvezetõje Karnóczi István, mint ahogy az is tényállásszerû, hogy Karnóczi István ügyvezetõje a kérelmezõnek is. Azonban sem a Felvonó Trade Kft., sem Karnóczi István nem a jelen közbeszerzési eljárásban való részvételi szándékkal végezte a tervezést, a közbeszerzési eljárásba való bevonási szándéka ajánlatkérõnek sem volt. A Kbt. 31. § (2) bekezdése szerint a kizárás jogkövetkezményével járó összeférhetetlenségnek az adott közbeszerzési eljárásban kell fennállnia, tehát nem tartozik e körbe egy olyan tevékenység, ami nem a közbeszerzési eljárásban történik, illetve nem annak szorosan vett elõkészítésével kapcsolatos.
<br>Közölte, hogy a tervezési szerzõdésben nincs arra utalás, hogy az közbeszerzési eljárás elõkészítését jelenti, egyébként is a tervezési munka elvégzése és a közbeszerzési eljárás megindítása idõpontja között több mint egy év eltelt. A Kbt. rendelkezései kiterjesztõen nem értelmezhetõk, így azok nem vonatkoztathatók két fél normál piaci ügyletét képezõ tervezési szerzõdés kötésére. A szerzõdésrõl nem lehet megállapítani, hogy annak alapján a Felvonó-Trade Kft. az ajánlatkérõ nevében járt volna el, így azt sem, hogy a Felvonó-Trade Kft., vagy Karnóczi István a közbeszerzési eljárásba bevonásra került volna. Kérelmezõ nem rendelkezik olyan információval, ami nem szerepelne a dokumentációban, és amit ezáltal a többi ajánlattevõ nem ismerhetne meg.
<br>Ajánlatkérõ kérte a jogorvoslati kérelem elutasítását. Elõadta, hogy az ajánlati dokumentáció a Felvonó-Trade Kft. által Karnóczi István ügyvezetõ ellenjegyzésével és felelõsségvállalásával készített tervdokumentáció alapján készült. Nevezett a kérelmezõnek is ügyvezetõje, így nevezett személyében fennálló összeférhetetlenség miatt helytállóan zárta ki kérelmezõt a közbeszerzési eljárásból. Hivatkozott arra is, hogy a jogorvoslati kérelem elkésett, mert kérelmezõ az október 15-én és október 22-én kelt levélbõl tudomást szerzett a kizárásáról szóló döntésrõl, ez idõpontokhoz képest november 13-én letelt a 15 napos jogvesztõ határidõ.
<br>Az Otis Felvonó Kft. is a kérelem elutasítását kérte. Elõadta, hogy kérelmezõ alaptalanul hivatkozik arra, hogy ,,csak'' a beszerzés tárgya szerinti munka terveit készítette az a Felvonó-Trade Kft., melynek ügyvezetõje azonos a kérelmezõ ügyvezetõjével. A tervek szoros összefüggésben állnak a közbeszerzési eljárás ajánlati dokumentációjával, mert a tervek alapján tudta ajánlatkérõ elkészíteni az ajánlati dokumentációt. Azáltal pedig, hogy a Felvonó-Trade Kft. és a kérelmezõ ugyanazon személy - Karnóczai István - érdekeltségébe tartozó vállalkozás, megvalósult a Kbt. 31. § (2) bekezdés szerinti összeférhetetlenségi helyzet.
<br>A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban keletkezett dokumentumok alapján a következõket állapította meg:
<br>A Kbt. 52. § (2) bekezdés b) pontja elõírja, hogy érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni. Az 53. § (2) bekezdése alapján az eljárás további szakaszában nem vehet részt, aki érvénytelen ajánlatot tett.
<br>A 31. § (2) bekezdése szerint nem jogosult az eljárásban való részvételre az ajánlattevõ, ha vele szemben az a)-d) pontokban meghatározott összeférhetetlenségi ok áll fenn.
<br>A 61. § (7) bekezdése elõírja, hogy az ajánlattevõnek az errõl hozott döntését követõ öt munkanapon belül írásban tájékoztatni kell az ajánlattevõt az ajánlata érvénytelenné nyilvánításáról vagy kizárásáról.
<br>A Döntõbizottság megvizsgálta a közbeszerzési eljárásban keletkezett dokumentumokat és megállapította, hogy az Otis Felvonó Kft.-nek az október 13-án tartott helyszíni konzultáción történt felvetésére történt vizsgálata alapján ajánlatkérõ haladéktalanul döntött az összeférhetetlenség kérdésében és a döntéstõl számított öt napon belül, október 15-én kelt levelében értesítette a kérelmezõt, hogy összeférhetetlenség miatt a közbeszerzési eljárásból kizárta, kérelmezõ abban sem ajánlattevõként, sem alvállalkozóként nem vehet részt.
<br>Kérelmezõ az ajánlatkérõ döntése ellen november 13-án terjesztett elõ jogorvoslati kérelmet.
<br>A Kbt. 79. § (7) bekezdése alapján a jogorvoslati kérelmet a jogsértõ (vagy a kérelmezõ által jogsértõnek tartott) eseményrõl való tudomásszerzéstõl számított 15 napon belül lehet elõterjeszteni. A határidõ jogvesztõ.
<br>Kérelmezõ az ajánlatkérõ október 15-én kelt levelébõl tudomást szerzett az eljárásból való kizárásáról. Kérelmezõ a levelet legkésõbb október 18-án kézhez vette, ezen a napon kérelmezõ jogi képviselõje felkérte ajánlatkérõt jogi álláspontja revidiálására. A kizárást közlõ levélben foglaltak tudomásul vételétõl a jogorvoslati kérelem november 13-án történõ elõ terjesztéséig a 15 napos jogvesztõ határidõ letelt.
<br>A Döntõbizottság megállapította, hogy kérelmezõ a jogorvoslati kérelmét elkésetten terjesztette elõ, ezért a kérelmet elutasította.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § a) pontja szerint rendelkezett.
<br>A bírósági jogorvoslatot a 89. § (1) bekezdése biztosítja.
<br>
<br>Budapest 2003. december 15.
<br>
<br>Dr. Csitkei Mária s. k., Fábián Péter s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br><br></body></html>