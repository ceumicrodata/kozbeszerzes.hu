<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0322/2004)
</h2>
<br>
<br>2.Kf.27.098/2003/4.
<br>
<br>A Fõvárosi Ítélõtábla a dr. Asbóth, dr. Biczi & Társa Ügyvédi és Szabadalmi Iroda, ügyintézõ: dr. Asbóth Domokos (1012 Budapest, Pálya utca 9. - 1535 Bp. Pf. 901.) ügyvéd által képviselt Földmûvelésügyi és Vidékfejlesztési Minisztérium Gazdasági Hivatala (1055 Budapest, Kossuth tér 11.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hivatkozási szám: D.68412000.) alperes ellen közbeszerzési ügyben hozott közigazgatási határozat felülvizsgálata iránt indult perében a Fõvárosi Bíróság 2002. évi október hó 8. napján kelt 12.K.30.77412001/15. számú ítélete ellen az alperes által 16. sorszám alatt elõterjesztett fellebbezése folytán az alulírott napon - tárgyaláson kívül - meghozta a következõ
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja és a felperes keresetét elutasítja.
<br>Kötelezi a felperest, hogy fizessen meg 15 napon belül az alperesnek 20 000 (azaz húszezer) forint együttes elsõ- és másodfokú perköltséget.
<br>A kereseti és fellebbezési illetéket az állam viseli.
<br>Ez ellen az ítélet ellen további fellebbezésnek nincs helye.
<br>
<br>INDOKOLÁS
<br>
<br>Az elsõfokú bíróság az alperes határozatát megváltoztatta és mellõzte a felperesi jogsértés megállapítását, valamint a bírságot. Az irányadó tényállás szerint az FVM Gazdasági Hivatala, a felperes, mint ajánlatkérõ 2000. július 5-én a közbeszerzésekrõl szóló 1995. évi XL. törvény (a továbbiakban: Kbt.) 32. §-á nak (1) bekezdése alapján nyílt közbeszerzési eljárást indított a Földmûvelésügyi és Vidékfejlesztési Minisztérium Gazdasági Hivatala a FAO Közép- és Kelet-Európai Regionális Iroda Budapest VI., Benczúr u. 34. szám alatti székház I. emelet felújítása és átalakítása tárgyában. A kivitelezés során további pót- és kiegészítõ munkákat rendelt meg a létesítmény üzemszerû mûködtetése érdekében. A felperes hirdetmény közzététele nélküli közbeszerzési eljárást indított, melynek jogalapjaként a Kbt. 70. §-ának (2) bekezdés a) és b) pontját jelölte meg. Az elvégzendõ munkákat 9 pontban összesítették, majd a tárgyalásos eljárásra az addigi kivitelezõt, a Fõvárosi 2. Építõipari és Beruházó Rt.-t hívták meg, amely az elvégzendõ munkákra - a korábbi 36 414 370 Ft-hoz képest - 18 058 005 Ft-s ajánlatot meg tett. A Döntõbizottság elnöke hivatalból döntõbizottsági eljárást indított, melynek eredményeképpen D.6841812000. számú határozatában a Kbt. 26. § (1) bekezdésében adott felhatalmazás alapján tartható meghívásos eljárásra vonatkozó, a Kbt. 70. §-ának (2) a) és d) pontjának megsértésére tekintettel 1 millió forint bírságot szabott ki. Határozatának indokolása szerint a 9 pontban rögzített munkálatok közül az 1., 3., 4. pontban jelzett munkák indokoltak voltak, ezért ezeket érdemben nem vizsgálta, a többi pontnál azonban megvalósulni látta a jogsértést. Álláspontja szerint ezeknél a tárgyalásos eljárásra lehetõséget adó jogszabályi rendelkezések alkalmazásának feltételei nem álltak fenn. Így az
<br>
<br>- elektromos pótmunkák (plusz védõcsõ kiépítése) (2. pont)
<br>- az irodavilágítás pluszigényei (5. pont)
<br>- a külsõ világítás bõvítése (6. pont)
<br>- a külsõ homlokzat szükség szerinti javítása az elsõ párkány magasságáig (7. pont)
<br>- a meglévõvel azonos udvari burkolat kiegészítése (8. pont)
<br>- a helyérõl kimozdult utcai kerítés átépítése (9. pont)
<br>
<br>A felperes pontosított keresetében az alperes határozatának megváltoztatását, a jogsértés kimondásának és a bírság mellõzését arra hivatkozással kérte, hogy a pótmunkák felmerülése elõre nem látható okok következménye volt. Egyfelõl a klímaberendezés nem a tervezettnek megfelelõ szinten került elhelyezésre, másfelõl az épület valós állapota nem volt ismert. Hivatkozott arra, hogy álláspontját a KAMARÁS o.k. Mérnöki Adótanácsadó és Kulturális Szolgáltató Bt. szakvéleménye statikai szempontból is alátámasztotta.
<br>Az alperes kérte a kereset elutasítását, a határozatban is kifejtett álláspontja szerint a vitatott pontokba szedett munkákat a felperesnek vagy az eredeti szerzõdés maradéktalan teljesítése körében kell érvényesítenie a kivitelezõvel szemben, vagy olyan új igényrõl van szó, amely nem szerepelt az eredeti szerzõdésben. Ezért nem elfogadható az a nézet, hogy az eredeti szerzõdés teljesítése ezek elvégzése nélkül nem lehetséges. Ezek olyan új igények, melyre új, nyílt közbeszerzési eljárást kellett volna kiírni.
<br>Az elsõfokú bíróság az alperes döntését megváltoztató ítéletének indokolása szerint a felperes esetében a Kbt. 70. §-ának (2) bekezdés a) pontjának sérelme azért nem állapítható meg, mert a kiegészítõ beruházás értéke nem haladja meg az eredeti összeg 50%-át.
<br>A bíróság álláspontja szerint továbbá a felújítási munkák végzése során derült fény azokra az elõre nem látható körülményekre, amelyek szükségessé tették a többletmunka elvégzését. Az épület kora, állaga az eredeti és a tervezett funkciója a különleges rendeltetésbõl adódó többletkövetelmények, gazdaságosság, idõtényezõ együttesen megalapozták a tárgyalásos eljárás alkalmazását. Külön kiemelte, hogy a felperes a szakértõ cég bevonásával kellõ körültekintésérõl tett tanúságot.
<br>A fentiekben felsorolt munkákat - ez alatt mind a 6 pontban megjelölteket értve - be lehetett sorolni a törvényi szabályok alá, azokra nézve az elsõfokú bíróság, mint kivételes helyzetre elfogadta a felperesi érveket, ezért a tárgyalásos eljárás nem tekinthetõ jogsértõnek.
<br>Az alperes fellebbezésében elsõdlegesen arra hivatkozott, hogy
<br>
<br>1. a bíróság tévesen értelmezte a Kbt. 70. §-ának rendelkezéseit, mivel a korábbi nyertes ajánlattevõvel akkor lehetett volna újabb szerzõdést kötni, ha olyan munkák elvégzése válik szükségessé. amelyek nélkül a korábbi szerzõdésben foglaltakat nem lehetett volna teljesíteni. Ennek fennállása esetén kerülhetett volna sor annak vizsgálatára, hogy a Kbt. 70. §-ának (2) bekezdése a)+b) vagy a)+c) pontokban megfogalmazott konjuktív feltételek fennállnak-e vagy sem. Jelen esetben a korábbi szerzõdés az újabb munkák elvégzése nélkül is teljesíthetõ lett volna.
<br>
<br>2. A bíróság egyes munkák tekintetében iratellenes megállapításokat tett, illetõleg az alperes 2001. november 26-án kelt beadványát (6. sorsz.) teljesen figyelmen kívül hagyta.
<br>A felperes fellebbezési ellenkérelmében kérte az elsõfokú ítélet helyben hagyását, hangsúlyozta, hogy jogkérdés elbírálásáról van szó. Kifejtette, hogy minden egyes vitatott munka összefüggésben van az eredetileg kötött szerzõdésben leírt épületszint teljes körû felújításával, azok vagy nem voltak elválaszthatók, vagy feltétlenül szükségesek az eredeti szerzõdés teljesítéséhez. A 2., 5-9. pontokban megjelölt pótmunkákra közvetve vagy közvetlenül a klímaberendezés menet közben felismert, kényszerû áthelyezése miatt kellett sort keríteni.
<br>Az alperes fellebbezése alapos.
<br>A Fõvárosi Ítélõtábla a Polgári perrendtartásról szóló 1952. évi III. törvény (a továbbiakban: Pp.) 206. § (1) bekezdése alapján a felek elõadásait, az eljárás során felmerült bizonyítékokat és valamennyi körülményt egybevetve, a maguk összességében való értékelésével, meggyõzõdése szerint bírálta el. A másodfokú bíróság az iratok és a peranyag teljes körû áttanulmányozása után megállapította, hogy a felperes által sem vitatottan az eredeti szerzõdés teljesítését célzó munkálatokat 2000. szeptember 14-én kötött szerzõdés alapján megkezdte. Rámutat a másodfokú bíróság arra, hogy - amennyiben a felperes logikájának megfelelõen értékeli a történteket - a munkálatok folyamatában (2000 októberében) és semmi esetre sem a végén derült ki, hogy a klímaberendezést nem lehet a padlástérben elhelyezni. Miután a felperes utólag minden pótmunkát, mely menet közben - az építési napló tanúsága szerint is - felmerült a klímaberendezés áthelyezésével indokolt, már menet közben is gondoskodhatott volna az általa elkerülhetetlennek tartott (nyílt) közbeszerzési eljárás kiírásáról. Maga az elsõfokú bíróság ítélete is céloz erre, amikor úgy fogalmaz, hogy a felperes érvelését a kivételes helyzetre tekintettel fogadta el, azaz valójában nyílt eljárást kellett volna tartani.
<br>A másodfokú bíróság azonban az alperessel ért egyet a történtek értékelése tekintetében. A felperes ugyanis a kivitelezés során olyan munkálatokat kívánt elvégeztetni, amelyeket az eredeti szerzõdés nem tartalmazott, tehát a felperesnek újabb beszerzési szándéka állt fenn. A Kbt 70. §-ának (2) bekezdése értelmében az ajánlatkérõ akkor alkalmazhatja a tárgyalásos eljárást, ha elõre nem látható körülmények folytán és az eredeti szerzõdés teljesítéséhez vált szükségessé a kiegészítõ munka elvégzése. A másodfokú bíróság hangsúlyozni kívánja, hogy a felperes azon állítása, hogy az eredeti szerzõdés - amelyben az elvégzendõ munkák részletes leírásra, megjelölésre kerültek - teljesítéséhez volt szükség a pótmunkálatokra téves. A pótmunkákra nem az eredeti szerzõdés, hanem azon felperesi cél megvalósulásához volt szükség, hogy perbeli ingatlan elkészülte után a felperesi elképzelés és a használói igényeknek megfeleljen. A szerzõdés és a felperes által a 4. sorszámú jegyzõkönyvben is hivatkozott kormányközi megállapodás két különbözõ dolog. A felperesi cél leképezésre tehát a szerzõdésben nem került sor, így az eredeti szerzõdés minden további nélkül teljesíthetõ lett volna. Egyetért továbbá a másodfokú bíróság az alperes azon állításával is, hogy a felperes a közigazgatási eljárás, illetõleg a per folyamatában a vitatott munkákat - saját állításainak ellentmondva - különbözõképpen ítélte meg, egyszer az eredeti szerzõdés részeként, másszor új, de az eredeti szerzõdés tejesítéshez elengedhetetlenül szükséges új igénynek leírva. Ezen ellentmondásokat, illetve ezek korrekt értékelését az alperes 6. sorszám alatt elõterjesztett beadványa részletesen kimunkálva tartalmazza.
<br>Ezért a Fõvárosi Ítélõtábla mint másodfokú bíróság a Pp. 253. §-ának (2) bekezdésében foglaltak alapján az elsõfokú bíróság ítéletét megváltoztatta, és a felperes keresetét elutasította.
<br>Az alperes elsõ- és másodfokú eljárásban felmerült költségének viselésére a felperest a Pp. 78. §-ának (1) bekezdésben foglaltak alapján kötelezte a Fõvárosi Ítélõtábla, míg a tárgyi illetékfeljegyzési jog folytán le nem rótt kereseti és fellebbezési illetéket a 6/1986. (VI. 26.) IM rendelet 14. §-ában foglaltak alapján az állam viseli.
<br>
<br>Budapest, 2003. évi november hó 19. napján
<br>
<br>Borsainé dr. Tóth Erzsébet s. k., Dr. Rothermel Erika s. k.,
<br>tanácselnök, elõadó bíró
<br>
<br>Dr. Kurucz Krisztina s. k.,
<br>bíró
<br>
<br>
<br><br></body></html>