<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>Budavári Önkormányzat Polgármesteri Hivatala és Budapest Hegyvidék XII. Kerületi Önkormányzat ajánlati felhívása nyílt eljárás megindítására (3412/2004)
</h2>
<br>
<br>1. Az ajánlatkérõ neve, címe, távirati címe, telefon- és telefaxszáma:
<br>Budavári Önkormányzat Polgármesteri Hivatala
<br>1014 Budapest, Kapisztrán tér 1.
<br>jelen eljárásban képviselõjének neve:
<br>Krizsán Ildikó, a Népjóléti Iroda vezetõje
<br>Telefon: 458-3028
<br>Fax: 458-3004
<br>Budapest Hegyvidék XII. Kerületi Önkormányzat
<br>1126 Budapest, Böszörményi út 23-25.
<br>jelen eljárásban képviselõjének neve:
<br>Frühvirt Szabolcs, a Népjóléti Iroda vezetõje
<br>Telefon: 355-0973
<br>Fax: 224-5928
<br>
<br>2. a) A választott eljárás: nyílt eljárás.
<br>b) A szerzõdés meghatározása, amire ajánlatot kérnek: vállalkozási
<br>szerzõdés egészségügyi ellátás keretében.
<br>
<br>3. a) A beszerzés tárgya és mennyisége: a Budapest XII. és
<br>I. kerület közigazgatási határain belül felnõtt lakosok központi
<br>orvosi ügyeleti szolgálatának napi 24 órás ellátása.
<br>b) A teljesítés helye: a központi ügyeleten belül
<br>ba) ambuláns betegellátás esetén az ajánlatkérõk által díjazás
<br>ellenében biztosított 1125 Budapest, Beethoven u. 8. közigazgatási
<br>számmal megjelölt helyiségcsoport,
<br>bb) kijáró betegellátás körében a Fõváros I. és XII. kerület
<br>közigazgatási határain belül, a beteg tartózkodási helyén.
<br>c) Annak meghatározása, hogy az ajánlattevõ a beszerzés
<br>tárgyának egy részére tehet-e ajánlatot: nem lehetséges, kizárólag
<br>a teljes, a 3. a) bekezdésben felsorolt valamennyi feladatot
<br>felölelõ kötelezettségvállalásra lehet érvényes ajánlatot tenni.
<br>d) A részajánlat tételének szempontja: -
<br>
<br>4. A teljesítés határideje vagy a szerzõdés idõtartama: a szerzõdés annak aláírása napján lép hatályba és 5 év meghatározott idõre szól.
<br>
<br>5. a) A dokumentációt rendelkezésre bocsátó szervezet neve
<br>és címe: az ajánlatkérõk 1. pontban említett székhelyéül
<br>szolgáló épületben elhelyezett ügyfélszolgálata.
<br>b) A dokumentáció megkérésének határideje: az ajánlati
<br>felhívás közzétételével egyidejûleg kezdõdik, és az azt követõ
<br>15 munkanapon keresztül tart azzal, hogy ha a határidõ utolsó
<br>napja nem munkanap, úgy az azt követõ elsõ munkanapon jár
<br>le, munkanapokon 9.00 órától 12.00 óráig.
<br>c) A dokumentáció megvásárlásának feltételei: ellenszolgáltatás
<br>fizetése szükséges, a dokumentációt az ajánlatkérõ
<br>30 000 Ft + áfa összegért bocsátja az ajánlattevõk rendelkezésére.
<br>A dokumentáció ellenértékének kiegyenlítése az 5. a) pontban
<br>említett ügyfélszolgálatokon átvehetõ csekk felhasználásával,
<br>készpénzben történhet meg. Az ellenszolgáltatás kifizetését
<br>igazoló csekkszelvény felmutatása ellenében szolgáltatják ki a
<br>dokumentációt az 5. a) pontban megjelölt ügyfélszolgálatokon,
<br>az 5. b) pontban megjelölt idõszakban.
<br>
<br>6. a) Az ajánlattételi határidõ, mely azonos az ajánlatok
<br>felbontásának idõpontjával: az ajánlati felhívásnak a Közbeszerzési
<br>Értesítõben történõ közzététele napját követõ elsõ naptól
<br>számított 41. napon 9.00 órakor jár le azzal, hogy amennyiben
<br>ez a nap nem munkanap, úgy a lejárati határidõ a legközelebbi munkanap 9.00 órája.
<br>b) Az ajánlat benyújtásának címe (helység, utca, házszám,
<br>emelet, szobaszám): az 1. pont b) bekezdésében megnevezett
<br>ajánlatkérõ Humán Szolgáltatások Osztálya Népjóléti Irodájának
<br>1126 Budapest, Böszörményi út 23-25. fszt. 27. szám alatti hivatali helyisége.
<br>c) Az ajánlattétel nyelve: magyar.
<br>
<br>7. a) Annak meghatározása, hogy az ajánlatok felbontására
<br>az ajánlatkérõ a törvény 51. § (2) bekezdésében nevesített személyeken
<br>kívül kit hív meg: az ajánlatkérõk az ajánlatok felbontására
<br>azokat hívják meg, akiket a Kbt. 51. § (2) bekezdése felsorol.
<br>b) Az ajánlatok felbontásának helye: Budapest Hegyvidék
<br>XII. kerületi Önkormányzat Polgármesteri Hivatal, 1126 Budapest,
<br>Böszörményi út 23-25. alagsori tárgyalóterem.
<br>
<br>8. a) Az ajánlati biztosíték összegszerûen meghatározott
<br>mértéke: 100 000 Ft, azaz egyszázezer forint.
<br>b) Az ajánlati biztosíték nyújtásának feltételei:
<br>ba) ajánlatkérõnek a Raiffeisen Banknál vezetett 12001008-
<br>00155297-00100006 számú számlájára való átutalással, vagy pedig
<br>bb) az 5. pontban említett dokumentáció feltételeinek megfelelõ
<br>bankgarancia rendelkezésre bocsátásával teljesítheti az ajánlattevõ.
<br>Az 1. pont b) bekezdése szerinti ajánlatkérõ az ajánlati biztosítékot
<br>a Kbt. 41. § (5) bekezdésében meghatározottak szerint fizeti vissza.
<br>
<br>9. A pénzügyi ellenszolgáltatás teljesítésének feltételei, illetve
<br>hivatkozás a vonatkozó elõírásokra: az ajánlattevõt a
<br>
<br>3. pont a) bekezdésben említett tevékenysége fejében annak a
<br>térítésnek a 100%-a illeti meg, amelyet a Fõvárosi és Pest
<br>Megyei Egészségbiztosítási Pénztár a felnõtt központi orvosi
<br>ügyeleti ellátás végrehajtásáért fizet, amelyet minden évben az
<br>ajánlatkérõk lakosságszámának arányában állapít meg. Az ajánlattevõ
<br>havonta utólag tartozik mindkét ajánlatkérõ számára
<br>egymástól elkülönítetten a tárgyhónapban teljesített betegellátásról
<br>tételes elszámolást készíteni, és a kiállított számla alapján
<br>az ajánlatkérõk külön-külön a Fõvárosi és Pest Megyei Egészségbiztosítási
<br>Pénztár által utalt díjnak az ajánlatkérõk számlájára
<br>való beérkezését követõ 30 napon belül utalják át az ajánlattevõnek.
<br>A tevékenység fejében fizetendõ térítés fent megjelölt
<br>százalékánál az ajánlatkérõkre kedvezõbb százalékos arány is megajánlható.
<br>
<br>10. A nyertes közös ajánlattevõktõl gazdasági társaság létrehozásának
<br>megkövetelése: az ajánlatkérõ a közös ajánlatot
<br>tevõk esetén sem követeli meg gazdasági társaság létrehozását,
<br>de arra igényt tart, hogy az ajánlattevõk kifejezetten elismerjék
<br>közös vállalkozásuk teljesítéséért fennálló egyetemleges felelõsségüket.
<br>
<br>11. a) Az ajánlattevõk pénzügyi, gazdasági és mûszaki alkalmassága
<br>igazolására kért adatok és tények:
<br>aa) a Kbt. 44. § (1) bekezdés a) pontja értelmében az ajánlattevõ
<br>számláját vezetõ pénzintézettõl származó nyilatkozat
<br>arra vonatkozóan, hogy mióta vezeti az ajánlattevõ számláját, s
<br>a folyószámla tükrözi-e az ajánlattevõ egyenletes, jó üzletmenetét,
<br>továbbá idõben eleget tesz-e fizetési kötelezettségeinek,
<br>ab) a Kbt. 44. § (1) bekezdés b) pontja értelmében az ajánlattevõnek
<br>a 2001. és a 2002. évekre vonatkozó mérlege és
<br>eredménykimutatása eredeti vagy közjegyzõ által hitelesített
<br>másolati példányban, a 16. pont i) bekezdésében foglaltak figyelembevétele mellett,
<br>ac) a Kbt. 44. § (1) bekezdés e) pontjában foglaltak következtében
<br>az elõzõ 3 év teljes forgalmáról és ugyanezen idõszakban a közbeszerzés tárgyával azonos forgalmáról szóló, az ajánlattevõ vezetõ beosztású tisztségviselõje által tett írásbeli
<br>nyilatkozat, ad) a Kbt. 44. § (2) bekezdés c) pontjára való tekintettel a
<br>
<br>3. pont a) bekezdés szerinti betegellátás végrehajtásába bevonni
<br>kívánt, az orvosi feladatok végrehajtására hivatott szakemberek
<br>speciális szakmai képzettségének és gyakorlatának, esetleges
<br>tudományos fokozatuknak az ajánlattevõ vezetõ tisztségviselõje
<br>által tett írásbeli nyilatkozat formájában való ismertetése azzal,
<br>hogy az elõbb említett adatok alátámasztására szolgáló bizonyítékokat
<br>a nyilatkozathoz csatolni kell.
<br>b) Az ajánlattevõnek a szerzõdés teljesítésére alkalmatlanná
<br>minõsítésének szempontjai:
<br>ba) amennyiben a jelen pont aa) albekezdésében említett
<br>pénzintézeti igazolásából az derül ki, hogy az ajánlattevõ a
<br>folyószámlája vezetését követõ idõszakban több mint öt alkalommal
<br>mulasztotta el fizetési kötelezettségét teljesíteni,
<br>bb) a jelen pont ab) albekezdésében említett mérlegek szerint
<br>tapasztalható veszteséges gazdálkodás, a 16. pont i) bekezdésében
<br>foglaltak figyelembevétele mellett,
<br>bc) a jelen pont a) bekezdése ac) albekezdésében foglaltak
<br>kapcsán adott beszámoló tanúsága szerint az ajánlattevõnek az
<br>utolsó teljes naptári évben forgalma egyáltalán nem volt,
<br>bd) a jelen pont a) bekezdése ad) albekezdéséhez kapcsolódóan
<br>tett nyilatkozat megtételének és igazolás nem támasztja
<br>alá, hogy az orvosi feladatok végrehajtásába bevonni kívánt
<br>szakemberek a feladathoz igazodó speciális szakképzettséggel nem rendelkeznek.
<br>
<br>12. Az ajánlati kötöttség lejártának idõpontja: a 6. pont
<br>a) bekezdése szerinti ajánlattételi határidõ lejártával kezdõdik
<br>és az eredményhirdetéstõl számított 30 napig tart.
<br>
<br>13. a) Az ajánlatok elbírálásának szempontjai: az összességében
<br>legelõnyösebb ajánlat kerül elfogadásra.
<br>b) A Kbt. 34. § (3) bekezdésében foglaltak: az alábbi valamennyi
<br>részszempont esetében az adható pontszám alsó és
<br>felsõ határa 1 és 10 között fog mozogni, míg a szorzószám (súlyszám)
<br>részszempontok súlyszámok
<br>- a 9. pont szerinti térítési díjnál az ajánlatkérõkre kedvezõbb árajánlat az OEP által fizetendõ
<br>ellenszolgáltatás százalékában kifejezve 8
<br>- a 3. pont a) bekezdésében, valamint b) bekezdésében egyaránt megemlített helyiségcsoport használata fejében fizetendõ, havonként és forintban kifejezett összeg nagysága tekintetében 8
<br>- a szerzõdés teljesítését biztosító mellékkötelezettség
<br>részszempont kapcsán 10
<br>amibõl
<br>- a késedelmi kötbér nagysága, napi ezrelék
<br>viszonyszámban kifejezve 5
<br>- az ajánlattevõ szerzõdésszegésére tekintettel
<br>gyakorolt elállási jog kapcsán fizetendõ,
<br>a teljes szerzõdési értékre ezrelékszámban
<br>megjelölt meghiúsulási kötbér
<br>nagysága tekintetében 5
<br>Az értékelési módszer a 13. b) bekezdésében felsorolt valamennyi
<br>részszempont kapcsán a közöttük lévõ különbség egyszerû
<br>számtani aránya kiszámításában nyilvánul meg azzal,
<br>hogy a ponthatáron belül a legmagasabb pontot a legjobbnak
<br>bizonyult ajánlati részszempont kapja.
<br>
<br>14. Annak meghatározása, hogy lehet-e többváltozatú ajánlatot tenni: nem lehetséges.
<br>
<br>15. a) Az eredményhirdetés idõpontja: a 6. pont a) bekezdésében
<br>említett felbontás napjától számított 15. nap, vagy ha
<br>ez munkaszüneti nap, úgy a legközelebbi munkanap 9.00 órája,
<br>helye pedig a 7. pont b) bekezdésében megjelölttel azonos.
<br>b) A szerzõdéskötés idõpontja: a jelen pont a) bekezdésében
<br>említett idõpontot követõ 15. nap, vagy ha ez munkaszüneti nap,
<br>úgy a legközelebbi munkanap.
<br>
<br>16. Egyéb információk: közlik az ajánlatkérõk, hogy:
<br>a) az 5. pontban említett dokumentáció kiváltása és figyelembevétele
<br>hiányában érvényes ajánlat nem tehetõ, mert az az
<br>ajánlatelkészítés mindenki által betartandó formális elõírásait és
<br>a közbeszerzési eljárás lebonyolításának részletes szabályait
<br>tartalmazza, 1. számú melléklete pedig azt a vállalkozási mintaszerzõdést,
<br>amelyrõl a jelen pont h) bekezdése külön is említést
<br>tesz, továbbá hogy
<br>b) az ajánlatkérõk a szerzõdést a második legjobb ajánlattevõvel
<br>kötik meg, amennyiben a gyõztes ajánlattevõvel való
<br>szerzõdéskötés - annak visszalépése folytán - akadályba ütközik,
<br>feltéve, hogy ezt az ajánlattevõt is megnevezték az eredményhirdetéskor,
<br>c) a vállalkozási szerzõdésbe foglalt valamennyi kötelezettséget
<br>oszthatatlan szolgáltatásként kell megajánlani, az ilyen
<br>nyilatkozat elmaradása az ajánlat érvénytelenségét eredményezi, továbbá
<br>d) a Kbt. 46. § (4)-(6) bekezdéseiben megnevezett igazolások
<br>és nyilatkozatok csatolása, a kizárólag külföldi székhellyel
<br>rendelkezõ ajánlattevõ esetében pedig a Kbt. 46. § (8) bekezdésében
<br>felsorolt nyilatkozat és igazolások benyújtása az ajánlat érvényességi kelléke,
<br>e) a Kbt. 44. § (2) bekezdés b) pontjának megfelelõen az
<br>ajánlattevõ által létesíteni és mûködtetni kívánt központi orvosi
<br>ügyeleti ellátásra egyaránt alkalmas berendezési, felszerelési és
<br>egyéb ingó vagyontárgyak tételes felsorolásának hiánya, a szolgálat
<br>mûködésének részletekbe menõ leírásának az elmaradása, továbbá
<br>f) a 60/2003. (X. 20.) ESZCSM rendeletben foglalt szakmai minimumot el nem érõ mûszaki-tárgyi feltételek megajánlása, s végül
<br>g) a jelen pont a) bekezdésében említett dokumentáció
<br>
<br>1. számú mellékletét képezõ vállalkozási mintaszerzõdés kitöltés
<br>végett üresen hagyott részein kívüli el nem fogadása egyaránt
<br>az ajánlat érvénytelenségét eredményezi,
<br>h) az ajánlattevõ tevékenysége kifejtésére feljogosító cégbírósági
<br>vagy egyéb hatósági okirat, az ajánlati nyilatkozatot tevõ
<br>személyre vonatkozó aláírási címpéldány, vagy egyéb szabályszerû
<br>meghatalmazás eredeti vagy közjegyzõ által hitelesített
<br>másolati formában való csatolása nélkülözhetetlen az ajánlat
<br>érvényessé tétele végett,
<br>i) a 3. pont a) bekezdésében, valamint a 3. pont b) bekezdés
<br>ba) albekezdésében egyaránt megemlített helyiségcsoport használata
<br>fejében fizetendõ bérleti díj elvállalásától történõ elzárkózás
<br>az ajánlat érvénytelenségét eredményezi,
<br>j) a 3. pont a) bekezdés szerinti vállalkozás érvényes megajánlása
<br>csak akkor lehetséges, ha az ajánlattevõ rendelkezik az
<br>önálló orvosi tevékenységrõl szóló 2000. évi II. számú törvényben,
<br>valamint az egészségügyi szolgáltatás gyakorlásának általános
<br>feltételeirõl, valamint a mûködési engedélyezési eljárásról
<br>szóló 96/2003. (VII. 15.) Korm. rendeletben, s végül a 4/2000.
<br>(II. 25.) EüM sz. rendeletben felsorolt valamennyi feltétellel,
<br>illetõleg azoknak nála történõ megteremtésének a lehetõségét
<br>hitelt érdemlõen bizonyítja, ha 11. pont ad) albekezdése szerinti
<br>ajánlata megtételekor csak olyan orvostechnikai eszközök használatbavételét
<br>vállalja, amelyek forgalmazásának és használatbavételének
<br>körülményei mindenben megfelelnek az Orvostechnikai
<br>eszközökrõl szóló 47/1999. (X. 6.) EüM rendeletben
<br>és az annak mellékleteiben foglaltaknak, és végül az egészségügyi
<br>szolgáltatások nyújtásához szükséges szakmai minimumfeltételekrõl
<br>szóló 60/2003. (X. 20.) ESZCSM rendelet elõírásainak
<br>az ajánlat szintén megfelel,
<br>k) a Közbeszerzések Tanácsa Közbeszerzési Döntõbizottságának
<br>a Közbeszerzési Értesítõ 2002. november 13. keltû számában
<br>közzétett D498/13/2002. számú határozatára tekintettel
<br>az ajánlatkérõk nem tekintik érvénytelennek azon nyilatkozatok
<br>és ezek igazolásának vagy egyéb azon okiratok hiányát, amelyek
<br>egy igazoltan újonnan alakult gazdálkodószervezetnek számító
<br>ajánlattevõ mûködésének megkezdése elõtti idõszakra vonatkoznak,
<br>ha egyébként pénzügyi, gazdasági és mûszaki alkalmassága
<br>ezek hiányában is megállapítható,
<br>l) az ajánlatkérõk az ajánlatok esetleges hiányainak pótlására
<br>egyszeri hiánypótlási lehetõséget biztosítanak a Kbt. 43. §
<br>(4)-(6) bekezdéseiben foglaltak figyelembevételével.
<br>
<br>17. Hivatkozás az elõzetes összesített tájékoztatóra: -
<br>
<br>18. A hirdetmény feladásának napja: 2004. április 28.
<br>A hirdetmény kézhezvételének napja: 2004. április 28.
<br>
<br>
<br><br></body></html>