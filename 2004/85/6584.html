<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6584/2004)
</h2>
<br>1024 Budapest, Margit krt. 85.
<br>Ikt.sz.: D. 384/9/2004.
<br>
<br>Tárgy: a Holtec International Corporation jogorvoslati kérelme a Radioaktív Hulladékot Kezelõ Kht. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Holtec International Corporation (Holtec Center, 555 Lincoln Drive West, Marlton, NJ 08053., képviseli: dr. Csikós Csaba ügyvéd, 1052 Budapest, Aranykéz u. 6., a továbbiakban: kérelmezõ) által a Radioaktív Hulladékokat Kezelõ Kht. (2040 Budaörs, Puskás Tivadar u. 11., a továbbiakban: ajánlatkérõ) "a Paksi Atomerõmû kiégett fûtõelem-kazetták átmeneti tárolója III. ütemre egy acélmerevítésû nehézbeton konténer elvén mûködõ száraztároló rendszerszintû engedélyezése" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonására tekintettel - megszünteti.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2004. április 30-i 149. számában tette közzé részvételi felhívását elõminõsítési eljárás megindítására a rendelkezõ részben meghatározott tárgyban.
<br>Felhívásának 3. a) pontjában részletezte a beszerzési igényét. Ajánlatkérõ a részajánlat tételét kizárta.
<br>A felhívásban meghatározta ajánlattevõk pénzügyi, gazdasági és mûszaki alkalmasságával szemben támasztott követelményeit.
<br>Az ajánlatok elbírálásánál az összességében legelõnyösebb bírálati szempontot választotta.
<br>A mûszaki alkalmasság igazolására a felhívás 9. b) pontjának második francia bekezdésében elõírta az elõzõ 3 évben nukleáris területen végzett tervezési munkák felsorolását, kiégett üzemanyag-kazetták létesítésének és elhelyezésének tervezését, vasúti vágányok és szállító jármûvek tervezését és VVER-440 típusú atomerõmûvi blokkok primer körével kapcsolatos tervezést tartalmazó referenciák csatolását.
<br>A létesítéssel összefüggõ érvényes minõsítések körébe elõírta az akkreditált tanúsítószervezet által tanúsított ISO 9001:2000 minõségirányítási rendszer meglétét.
<br>A felhívás 10. b) pontjában meghatározta az alkalmatlansági feltételeket, ezen belül elõírta, hogy alkalmatlan az a jelentkezõ, aki a megajánlott, vagy azzal azonos elven mûködõ száraz- tároló-rendszer nem rendelkezik legalább 1-1 db, az EU tagállamai, illetve a volt szocialista országok területérõl származó érvényes referenciával, valamint ezen országok hatóságai által kiadott engedéllyel. Alkalmatlan az a részvételre jelentkezõ, aki nem rendelkezik legalább 2-2 db írásos referenciával az alábbi területekre:
<br>-  a VVER-440 típusú atomerõmûvel kapcsolatos tervezési munkák,
<br>- kiégett üzemanyag-kazetták elhelyezésére, létesítésére vonatkozó tervezési vagy mérnökszolgálati munkák, nukleáris létesítményekkel kapcsolatos hatósági engedélyezések,
<br>-  vasúti vágányok és szállító jármûvek hatósági engedélyezésével összefüggõ tervezési gyakorlattal.
<br>A 9. francia bekezdésben elõírta, hogy alkalmatlan a részvételre jelentkezõ és a közbeszerzés értékének 10%-át meghaladó részesedésû alvállalkozója, ha a részvételi jelentkezés benyújtási határideje idõpontjában nem rendelkezik érvényes akkreditált tanúsító szervezet által tanúsított ISO 9001:2000 minõségügyi rendszerrel.
<br>A dokumentációt 6 jelentkezõ vásárolta meg. Kérelmezõ 2004. május 27-én felvilágosítást kért a dokumentációval kapcsolatban ajánlatkérõtõl, aki 2004. május 29-én faxon megküldte a választ.
<br>Kérelmezõ képviselõje 2004. június 7-én a felhívás egyes részeinek sérelmezésével fordult újból az ajánlatkérõhöz.
<br>A jelentkezési határidõig, 2004. június 9-ig a kérelmezõ, a Transelektro Energetikai és Környezetvédelmi Rt. és a Pintér Mûvek adta be jelentkezését.
<br>Kérelmezõ 2004. június 8-án nyújtotta be jogorvoslati kérelmét, melyben kérte az eljárás felfüggesztését, az ajánlati felhívás megsemmisítését.
<br>Álláspontja szerint ajánlatkérõ megsértette a Kbt. 33. § (4) bekezdését, mert nem határozta meg az ellenszolgáltatás teljesítésének megadását. A Kbt. 24. § (2) bekezdése által megkövetelt esélyegyenlõség is sérült, mert az alkalmassági, alkalmatlansági feltételeket ajánlatkérõ diszkriminatívan határozta meg. 
<br>Kérelmezõ szerint fenti feltételek a korszerûbb technológiájú berendezéseket, a tárolási rendszer tervezésére vonatkozó fejlettebb eljárásokat és az ISO 9001:2000 minõségügyi rendszertõl magasabb színvonalú biztosítási programokat kizárják a versenybõl. Az EU, illetve a volt szocialista országoktól beszerzendõ referenciákra vonatkozó elõírások kizárják az Amerikai Egyesült Államok fejlett nukleáris technológiájának referenciáját.
<br>Ajánlatkérõ 2004. június 21-én elõterjesztett észrevételében kérte a megalapozatlan jogorvoslati kérelem elutasítását. Álláspontja szerint nem sértette meg az esélyegyenlõséget, mert az ajánlatkérõ joga, hogy - a Kbt. rendelkezéseivel összhangban - meghatározza a felhívás tartalmát a beszerzés tárgyának specifikumainak figyelembevételével.
<br>A Döntõbizottság a jogorvoslati eljárást megindította és 2004. június 30. 8 óra 30 percre tárgyalást tûzött ki.
<br>A kérelmezõ 2004. június 23-án írásban bejelentette, hogy jogorvoslati kérelmét visszavonja, és kérte a jogorvoslati eljárás megszüntetését, illetve az eljárás során megfizetett 150 000 Ft igazgatási szolgáltatási díj visszatérítését.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl. E szakasz szerint a Döntõbizottság a jogsértõt jogsértés hiányában - az alaptalan kérelmet elõterjesztõt - kötelezi az eljárási díj és a jogorvoslati eljárással kapcsolatban felmerült költségek viselésére. 
<br>Az igazgatási szolgáltatási díj egy speciális jogintézmény - az illetékekrõl szóló 1990. évi XCIII. törvény (Itv.) - állapítja meg a rá vonatkozó általános szabályokat. Az Itv. 67. § (1) bekezdése szerint "egyes államigazgatási eljárásokért, illetõleg egyes intézmények igazgatási jellegû szolgáltatásának igénybevételéért, továbbá egyes bírósági eljárási cselekményekért (szolgáltatásokért) díjat kell fizetni."
<br>Az Itv. 67. (5) bekezdése kimondja, hogy a díjat megállapító jogszabályban rendelkezni kell a díj beszedésével, kezelésével, nyilvántartásával, visszatérítésével stb. kapcsolatos részletes szabályokról.
<br>Az Itv. fenti rendelkezésébõl és a Kbt. 80. § (2) bekezdése szabályozásából egyértelmûen megállapítható, hogy az igazgatási szolgáltatási díj a Döntõbizottság eljárásának a díja, amelyet a jogorvoslati kérelem benyújtásakor kell megfizetni.
<br>Sem az Itv., sem a Kbt. nem állapít meg további részletszabályokat az igazgatási szolgáltatási díjjal, különösen annak visszatérítésével kapcsolatban. Erre tekintettel a Döntõbizottság külön jogi felhatalmazás hiányában nem jogosult az eljárási díj visszatérítésére.
<br>A Kbt. fentiekben idézett 88. § (1) bekezdés h) pontja alapján a Döntõbizottság akként rendelkezett, hogy a kérelmezõ viseli a felmerült költségeit tekintettel arra, hogy nincs jogi lehetõség arra, hogy mást kötelezzen arra a Döntõbizottság, illetve elrendelje az igazgatási szolgáltatási díj visszatérítését.
<br>Tájékoztatja a Döntõbizottság a feleket, hogy a jogorvoslati eljárás megszüntetésére tekintettel a kitûzött tárgyalás nem kerül megtartásra.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. június 28.
<br>
<br>Dr. Varga László s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>