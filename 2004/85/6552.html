<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (6552/2004)
</h2>
<br>
<br>3.Kf.27.320/2003/5.
<br>
<br>A Fõvárosi Ítélõtábla a dr. Szentmiklósi Péter ügyvéd (1036 Budapest, Kolossy tér 5-6.) által képviselt Vám- és Pénzügyõrség Országos Parancsnoksága Beruházási és Elhelyezési Hivatal (1022 Budapest, Hajnóczy u. 7-9.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében, amely perbe a dr. Menyhei Ákos ügyvéd (1052 Budapest, Régiposta u. 4.) által képviselt Ózon Szövetkezet (1131 Budapest, Reitter F. u. 132/C) a felperes, Seresné Farkas Júlia ügyvezetõ igazgató által képviselt Skorpió Kereskedelmi és Szolgáltató Kft. (1133 Budapest, Vésõ u. 6.) az alperes pernyertessége elõmozdítása érdekében beavatkozott, a Fõvárosi Bíróság 2003. május 26-án kelt 25.K.30.576/2003/4. számú ítélete ellen a felperes által 5. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja, az alperes D.14/10/2003. számú határozatát részben megváltoztatja és a felperes terhére megállapított jogkövetkezményeket mellõzi.
<br>Kötelezi az alperest, hogy 15 napon belül fizessen meg a felperesnek és a felperesi beavatkozónak egyenként 50 000-50 000 (ötvenezer-ötvenezer) forint együttes elsõ, másodfokú perköltséget.
<br>A kereseti és fellebbezési illetéket az állam viseli.
<br>Ez ellen az ítélet ellen fellebbezésnek helye nincs.
<br>
<br>INDOKOLÁS
<br>
<br>A felperes ajánlatkérõként 2002. december 4-én a közbeszerzésekrõl szóló 1995. évi XL. törvény (a továbbiakban: Kbt.) 32. § (1) bekezdése szerinti nyílt közbeszerzési eljárást indított irodáinak klimatizálását szolgáló berendezések szállítására, telepítésére (szükséges engedélyeztetés, szükség esetén elektromos hálózat bõvítése) és kapcsolódó szolgáltatások biztosítására. A telepítést öt budapesti helyszínen és hat vidéki régió harminchat városában kellett végezni. Az ajánlati felhívás a teljesítési határidõt 2003. december 31-ében határozta meg, az ajánlatok elbírálására az összességében legelõnyösebb ajánlat elbírálási szempont szerint került sor 1-100-ig terjedõ pontszámozással, több bírálati részszempont és ezen belüli alszempontok és a hozzájuk rendelt súlyszámok alapján. Ezek között - az ajánlati felhívás 13. b) pontja szerint - harmadik részszempontként szerepelt a megrendeléstõl számított telepítési határidõ 10-es súlyszámmal. Az ajánlati dokumentáció részét képezte az E. jelû vállalkozási szerzõdéstervezet, amelynek 1.3. pontjában a vállalt befejezési határidõt kellett feltüntetni. Az ajánlatkérõ megkövetelte, hogy az okmányokat az ajánlatkérési dokumentációnak megfelelõen, pontosan töltsék ki az ajánlattevõk. Elsõ helyen A. jelû mellékletként a felolvasólapot kellett szerepeltetni. Ez utóbbin a "Megrendeléstõl számított telepítési határidõ" szempontja szerinti ajánlatot napokban kellett számszerûen feltüntetni.
<br>Az ajánlattételi határidõben nyolc ajánlattevõ nyújtott be ajánlatot. A késõbbi nyertes ajánlattevõ felperesi beavatkozó a harmadik részszempontra vonatkozóan a megrendeléstõl számított telepítési határidõre 14 napos, míg a második legjobb ajánlatot tevõ Fõszer Kft. 8 napos határidõt vállalt. Kivitelezési ütemtervet egyikük sem csatolt.
<br>Az alperesi beavatkozó ajánlatának adatlapján (felolvasólap) a megrendeléstõl számított telepítési határidõ rovatában és a vállalkozási szerzõdéstervezet 1.3. pontjában 49 nap szerepelt. Az ajánlat tartalmazott még egy úgynevezett kivitelezési és pénzügyi ütemtervet is, amely szerint a tervezésre és engedélyeztetésre elõirányzott napok száma 29, a berendezések telepítését öt fõvárosi helyszínen és egy régióban a 29. naptól kezdve tervezi megkezdeni. A telepítés idõigénye az egyes helyszíneken másfél és hét és fél nap közötti.
<br>Az alperesi beavatkozó jogorvoslati kérelme folytán eljárt alperes a D.14/10/2003. számú határozatában a Kbt. 55. § (6) bekezdése alapján megállapította, hogy a felperes a harmadik részszempont szerinti értékelésnél nem az ajánlat tényleges tartalmi elemeibõl indult ki, mivel az értékelése során az alperesi beavatkozó esetében a felolvasólap és a szerzõdéstervezet szerinti 49 napos idõtartamot vette figyelembe, amely azonban nem csak a telepítés, hanem a terveztetés, az engedélyeztetés, a próbaüzem, mûszaki átadás idõtartamát is tartalmazza. Az alperes a harmadik részszempont jogszerûtlen értékelése miatt újraértékelte azt, a felperesi beavatkozó, a második legkedvezõbb ajánlatot tevõ és az alperesi beavatkozó ajánlata alapján megnézve, hogy az ajánlatokban milyen idõtartamok vannak megadva kifejezetten a telepítésre nézve. A felperesi beavatkozó és a második legkedvezõbb ajánlatot tevõ kivitelezési ütemtervet nem csatolt, így a telepítési határidõ mellett a szerzõdéstervezet adataira volt figyelemmel. Megállapította, hogy az értékelés jogsértõ, az az eljárás eredményére kihatott, ezért az eljárást lezáró döntés megsemmisítette.
<br>A felperes keresetében kérte az alperesi határozat felülvizsgálatát, hangsúlyozva azt, hogy a felolvasólap az ajánlat kötelezõ eleme, amelyben az alperesi beavatkozó egyértelmûen és félreérthetetlenül 49 napot jelölt meg a megrendeléstõl számított telepítési határidõként, az ajánlatok értékelésénél ezt az idõintervallumot kellett figyelembe vennie. Azzal is érvelt, hogy az alperesi beavatkozó által az ajánlathoz csatolt kivitelezési és pénzügyi ütemterv nem képezte az ajánlat kötelezõ tartalmi elemét.
<br>Az elsõfokú bíróság a felperes keresetét elutasította. A Kbt. 55. § (6) bekezdése alapján kifejtette, hogy az az ajánlat tartalmi elemeinek vizsgálatáról rendelkezik, amely nem szûkíthetõ le a felolvasólapra vagy az ajánlat részét képezõ szerzõdéstervezetre, illetõleg más tartalmi elemre. Ebbõl megítélése szerint az következik, hogy az ajánlatok elbírálása során az ajánlatokat teljes egészében kell vizsgálni és az elbírálás részszempontjai szerinti tartalmi elem körébe mindazon megajánlás beletartozik, amely az ajánlatban fellelhetõ. Ezért a perbeli esetben ilyen nem kötelezõ elemként csatolt kivitelezési és pénzügyi ütemterv adatai, illetõleg az abban hordozott információk is figyelembe veendõk. Kiemelte, hogy az ajánlati felhívásban meghatározott harmadik részszempont megfogalmazása nem volt egyértelmû, és a pontatlan, nem kellõen részletes megfogalmazás azzal a jogkövetkezménnyel járt, hogy a potenciális pályázók saját értelmezése nem feltétlenül esett egybe az ajánlatkérõ szándékával. Megítélése szerint az ajánlatkérõ felperesnek lehetõsége volt arra, hogy az ajánlatoknak a harmadik részszempont szerinti tartalmi elemeit akként határozza meg, hogy azokat az intervallumokat vesse össze, amelyek az ajánlatokban a tényleges kivitelezési munkálatokra vonatkoznak a terveztetés, engedélyeztetés, próbaüzem és mûszaki átadásra megajánlott idõigény értékelésének figyelmen kívül hagyásával.
<br>Az elsõfokú bíróság ítélete ellen a felperes terjesztett elõ fellebbezést, kérte annak megváltoztatását, kereseti kérelmének helyt adó döntés meghozatalát. Megítélése szerint az elsõfokú bíróság tévesen értelmezte a Kbt. vonatkozó rendelkezéseit, mert az alperesi beavatkozó ajánlatának különbözõ részein ellentmondásosan nyilatkozott a kérdéses tartalmi elem vonatkozásában, ezért nem jogsértõ, hogy az ajánlat lényegi kivonatában foglalt nyilatkozatot vette figyelembe. Kiemelte, hogy a kötelezõen kitöltendõ felolvasólap és szerzõdéstervezet tartalma alapján nem kellett azzal ellentétben álló további tartalmi elemeket az ajánlat részeként vizsgálni, mert ez a Kbt. elõírásainak megszegését, a verseny tisztaságának sérelmét jelentette volna.
<br>Az alperes fellebbezési ellenkérelmében az elsõfokú bíróság ítéletének helybenhagyását, a fellebbezés elutasítását és a felperes perköltségben marasztalását kérte, fenntartva az elsõfokú bíróság által jogszerûnek és helytállónak ítélt határozati álláspontját.
<br>Felperesi beavatkozó észrevételében a felperes fellebbezésében foglaltakkal egyetértve az elsõfokú bíróság ítéletének megváltoztatását és a felperes kereseti kérelmének megfelelõ döntést, az alperesi határozat hatályon kívül helyezését kérte.
<br>Az alperesi beavatkozó ellenkérelemmel nem élt.
<br>A fellebbezés alapos.
<br>A Kbt. 43. § (1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 55. § (6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdés d) pontja alapján a felhívásban meghatározott módszerrel számolt pontszámot adja. Az 59. § (1) bekezdés szerint az eljárás nyertese az, aki az ajánlatkérõ részére az ajánlati felhívásban (és dokumentációban) meghatározott elbírálási szempontok egyike szerint a legkedvezõbb ajánlatot tette.
<br>A Kbt. 24. § (2) bekezdése az eljárás alapelveként határozza meg azt, hogy az ajánlatkérõnek biztosítania kell az esélyegyenlõséget az ajánlattevõk számára.
<br>Mindezen jogszabályi rendelkezések figyelembevételével az elsõfokú bíróság a helytállóan rögzített tényállásából téves jogkövetkeztetésre jutott. A jogvita lényege, és a perben eldöntendõ kérdés az volt, hogy az ajánlatban, illetõleg az ajánlati dokumentációban meghatározott harmadik részszempont értékelésénél milyen tartalmi elemeket kell figyelembe venni, és miként értékelendõ e szempontból az alperesi beavatkozónak az - egyébként az ajánlati felhívás és dokumentáció szerint nem megkívánt - kivitelezési és pénzügyi ütemterve.
<br>E kérdések megítélésénél a Fõvárosi Ítélõtábla elviekben osztja az elsõfokú bíróságnak azon megállapítását, hogy a Kbt. 55. § (6) bekezdése alapján - amely az ajánlatok részszempont szerinti tartalmi elemei értékelését kívánja meg - az ajánlat egésze értékelendõ, a vizsgálat nem szûkíthetõ le az ajánlatnak egyes részeiben (felolvasólap) fellelhetõ elemekre, kizárva ezzel a teljes ajánlat átfogó értékelését. Ez azonban csak akkor lehetséges, ha valamennyi, az értékelés során vizsgálandó ajánlatnak adott részszempont szerinti tartalmi elemei olyan egységes szempontrendszer szerint az ajánlatkérõ által megismerhetõek, amely az egymással összevethetõség lehetõségét biztosítja. Az alperesi beavatkozó kivitelezési és pénzügyi ütemterve a felolvasólapban közölt ajánlathoz képest eltérõ adatokat tartalmazott. Ez utóbb, a jogorvoslati eljárás során vetette fel a vizsgált részszempont egyértelmûségének vitathatóságát, melyet egyébként határidõben senki nem kifogásolt. A másodfokú bíróság az elsõfokú bíróság által megállapított tényállást annyiban kiegészíti, hogy az alperes vizsgálódási körén kívül esõ ajánlatokkal együtt az ajánlattevõk ugyanezen részszempontra megadott vállalásai jelentõs szórást mutatnak (160-8 nap). Tekintve, hogy valamennyi ajánlattevõ úgy ítélte meg, tudja mit jelent adott részszempont szerinti idõtartam és errõl a felolvasólapon a felhívásnak megfelelõen határozottan nyilatkozott, utóbb az itt megjelenõ nyilatkozatnak az ajánlat egészébõl egyes elemek önkényes kiemelésével ettõl eltérõ tartalmat adni nem lehet pusztán azzal az indokkal, hogy az ajánlattevõk egyike olyan nem megkívánt további részletezõ vállalást tett, amely a telepítési határidõ további értelmezését biztosítja.
<br>A Kbt. 24. § (2) bekezdésének sérelmét jelentené, ha egyes ajánlatok többlet adattartalma az ajánlat javára kedvezõen befolyásolhatná a többi ajánlat rovására az ajánlatkérõ értékelését. Ezért a felperes helyesen indult ki az ajánlati adatlapon (felolvasólapon) feltüntetett a telepítési határidõ megjelölésére szolgáló rovatban szereplõ megajánlott határidõkbõl, amely valamennyi ajánlat esetén egységes és egyértelmû vállalás volt.
<br>A Kbt. 43. § (1) bekezdése szerint az ajánlatot az ajánlati felhívásban, illetve a dokumentációban meghatározott tartalmi és formai követelményeknek megfelelõen kell elkészíteni. A másodfokú bíróság elvi álláspontja szerint az ilyen nem kötelezõ, önként csatolt ajánlati elemek nem szolgálhatnak arra, hogy az ajánlati felhívás, illetve dokumentáció által elõírt kötelezõ adatlap kitöltését, illetõleg az abban foglaltakat úgy magyarázzák, hogy ellentétbe kerüljenek azok tartalmával. Az önként teljesített ajánlati elemeknek belül kell maradniuk az ajánlati felhívás, illetõleg az ajánlati dokumentáció keretein, szolgálhatnak azok megfelelõ alátámasztására, értelmezésére, pontosabb megvilágítására, de semmiképpen nem azok módosítására. A perbeli esetben a kivitelezési és pénzügyi ütemtervben foglaltaknak a telepítés idõtartamára vonatkozó elfogadása nem jelentene mást, mint a felolvasólap erre vonatkozó nyilatkozatának módosítását.
<br>Mindezekre figyelemmel a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján megváltoztatta, az alperes határozatát részben a Kbt. 91. § (5) bekezdése alapján megváltoztatta és a felperes terhére megállapított jogkövetkezmények alkalmazását mellõzte.
<br>A pervesztes alperest a Pp. 78. § (1), (2), 79. § (1) és 83. § (1) bekezdése értelmében kötelezte a felperes és a felperesi beavatkozó elsõ és másodfokú perköltségének viselésére. Az alperesi beavatkozó eljárásával olyan költségtöbblet nem merült fel, amely felszámítása a Pp. 83. § (1) bekezdése alapján indokolt lett volna.
<br>Az alperes az illetékekrõl szóló 1990. évi XCIII. törvény (Itv.) 5. § (1) bekezdés c) pontja alapján illetékmentes ezért az illetékfeljegyzési jog folytán le nem rótt kereseti és fellebbezési illetéket a 6/1986. (VI. 26.) IM r. 14. §-a alapján az állam viseli.
<br>A másodfokú bíróság döntése folytán a szükségtelenül lerótt 10 000 Ft kereseti illetéket a felperes az Itv. 79. (1) bekezdése szerint visszaigényelheti.
<br>
<br>Budapest, 2004. június 9.
<br>
<br>Dr. Sára Katalin s. k., 	    Dr. Szõke Mária s. k.,
<br>a tanács elnöke 	       elõadó bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>