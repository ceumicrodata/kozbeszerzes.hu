<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6579/2004)
</h2>
<br>1024 Budapest, Margit krt. 85.
<br>Ikt.sz.: D.336/12/2004.
<br>
<br>Tárgy: a Papírtekercs Kft. jogorvoslati kérelme a MÁV Rt. közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Papírtekercs Kft. (5092 Tiszavárkony, Szövetkezeti út 5., képviseli: dr. Czifra Károly ügyvéd - továbbiakban: kérelmezõ) jogorvoslati kérelmére a MÁV Rt. (1062 Budapest, Podmaniczky u. 24/A, képviseli: dr. Tasnádi Gábor ügyvéd - továbbiakban: ajánlatkérõ) "a MÁV Rt. hálózati szintû, hõpapír alapú menetjegytekercs 2004. év III., IV. - 2005. év I., II. negyedévre szükséges menetjegyek biztosítása és a meghatározott telephelyre kiszállítása, mindösszesen 20 000 tekercs" tárgyú közbeszerzési eljárása ellen indult jogorvoslati eljárást a Döntõbizottság megszünteti.
<br>A határozat ellen fellebbezésnek nincs helye.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2004. március 1-jén megjelent számában a rendelkezõ részben megjelölt beszerzés tárgyában. Ajánlatkérõ az ajánlati dokumentációban meghatározta a beszerzés tárgyára vonatkozó mûszaki és minõségi alapkövetelményeit.
<br>Az ajánlattételi határidõre, május 21-re a kérelmezõ és a Fortker Kft. nyújtott be ajánlatot.
<br>Kérelmezõ május 19-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ a beszerzéshez nem szerezte be a kérelmezõ, mint a beszerzés tárgyát képezõ termékre használati mintaoltalommal rendelkezõ szervezet engedélyét. Álláspontja szerint ajánlatkérõ ezáltal megsértette a Kbt. 32. § (2) bekezdését.
<br>Ajánlatkérõ kérte a jogorvoslati kérelem elutasítását. Elsõdlegesen arra hivatkozott, hogy az általa beszerezni kívánt termékre sem annak tárgyánál, sem a mintaoltalom keletkezése idõpontjánál fogva nem vonatkozik a mintaoltalom.
<br>Kérelmezõ a jogorvoslati eljárásban tartott tárgyalást követõen, 2004. június 18-án bejelentette, hogy a jogorvoslati kérelmét visszavonja, kéri az eljárás megszüntetését.
<br>A közbeszerzésekrõl szóló 1995. évi XL. törvény (továbbiakban: Kbt.) 79. § (1) bekezdése alapján a bizottság eljárására - ha e törvény eltérõen nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése elõírja: "Az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti".
<br>A fenti törvényi rendelkezésekre és az ügyben irányadó tényállásra tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.
<br>
<br>Budapest, 2004. június 24.
<br>
<br>Dr. Csitkei Mária s. k.,	Dr. Tukacs László s. k.,
<br>közbeszerzési biztos	közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>
<br><br></body></html>