<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6580/2004)
</h2>
<br>1024 Budapest, Margit krt. 85.
<br>Ikt.sz.: D.340/8/2004.
<br>
<br>Tárgy: az IBM Magyarországi Kft. jogorvoslati kérelme a Pénzügyi Szervezetek Állami Felügyelete közbeszerzési eljárása ellen
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az IBM Magyarország Kft. (1117 Budapest, Neumann J. u. 1., képviseli: dr. Bartha Gábor ügyvéd, 1051 Budapest, Bajcsy-Zsilinszky út 16., a továbbiakban: kérelmezõ) jogorvoslati kérelmét, melyet a Pénzügyi Szervezetek Állami Felügyelete (1013 Budapest, Krisztina krt. 39., nevében eljár: az OKFON Közbeszerzési és Szolgáltatási Rt., 1139 Budapest, Gömb u. 33., a továbbiakban: ajánlatkérõ) "magánnyugdíj-pénztári bevallásokat közlekedtetõ szoftverrendszer elemeinek kifejlesztése" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg.
<br>Ajánlatkérõ hirdetmény közzétételével induló tárgyalásos eljárás megindítására részvételi felhívást tett közzé a Közbeszerzési Értesítõ 2004. március 17-én megjelent 30. számában.
<br>Ajánlatkérõ a részvételi felhívásban a beszerzés tárgyát és mennyiségét az alábbiak szerint határozta meg:
<br>"Magánnyugdíjpénztár-bevallásokat közlekedtetõ szoftverrendszer elemeinek a kifejlesztése, amely küldõoldali részének alkalmasnak kell lennie a minõsített elektronikus aláírással és idõbélyegzõvel ellátott, titkosított tagdíjbevallások elõállítására, elküldésére; fogadóoldali részének pedig a küldõoldali rész által elõállított adatszolgáltatások fogadására, ellenõrzésére, a beérkezésrõl történõ válaszüzenet automatikus elkészítésére és a küldõ általi letöltésére.
<br>A rendszer küldõ - foglalkoztatói - oldala a PSZÁF által fejlesztett pénztárprogram funkcionalitásával teljesen megegyezõ szoftver, fogadó - pénztári - oldala pedig a PSZÁF által meghatározott adatszerkezetben elkészített bevallásokat fogadó szoftver. A rendszer fogadó oldalának alkalmasnak kell lennie havi szinten százezres nagyságrendû bevallási tétel kezelésére. Az elkészült rendszer aláírás-létrehozó és -ellenõrzõ elemeinek meg kell felelniük a biztonságos aláírás-létrehozó eszközökkel szemben támasztott követelményeknek. A követelményeknek való megfelelést az ajánlatkérõ által kiválasztott, független tanúsító szervezet vizsgálja."
<br>A részvételi jelentkezések benyújtási határidejéig, 2004. április 13-án 13 óráig, kilenc részvételi jelentkezés érkezett.
<br>A 2004. április 27-én megtartott eredményhirdetésen kihirdetett döntése szerint ajánlatkérõ a kérelmezõt, a KOPINT- DATORG Rt.-t és a NOREG Információvédelmi Kft.-t hívta fel ajánlattételre.
<br>Az ajánlati felhívás a beszerzés tárgyát a részvételi felhívásban foglaltakkal azonos módon jelölte meg.
<br>A felhívás 6. a) pontja szerint az ajánlattételi határidõ 2004. május 12-én 13 óra. A felhívás 6. b) pontja szerint az ajánlat benyújtásának címe: Pénzügyi Szervezetek Állami Felügyelete, Budapest I., Krisztina krt. 39., földszinti érkeztetõiroda. Az ajánlatok felbontásának helyeként a Pénzügyi Szervezetek Állami Felügyelete, Budapest I., Krisztina krt. 39., földszinti tanácstermét tüntették fel.
<br>Ajánlatkérõ ajánlati dokumentációt is bocsátott az ajánlattevõk rendelkezésére, melyet az ajánlattételre felhívott mindhárom ajánlattevõ megvásárolt.
<br>A dokumentáció az ajánlatok benyújtásával kapcsolatosan további elõírást nem tartalmazott.
<br>A NOREG Kft. 2004. április 29-én tájékoztatta ajánlatkérõt, hogy eláll az ajánlatadás lehetõségétõl.
<br>2004. május 12-én 13 órakor került sor az ajánlatok bontására. A bontásról készült, közjegyzõi okiratba foglalt jegyzõkönyv - többek között - tartalmazza, hogy két csomag érkezett az eljárásban az ajánlatkérõhöz a csomagokon feltüntetett feliratok szerint, azonban az egyik csomag - melyet kérelmezõ nyújtott be - az ajánlatkérõ érkeztetõirodájának átvételt igazoló pecsétje és az ügyintézõ által kézzel ráírt idõpont szerint 13.01-kor, tehát határidõn túl érkezett.
<br>2004. május 12-én 14 óra 25 perckor ajánlatkérõ 710. számú irodájában felvett jegyzõkönyv tanúsága szerint ajánlatkérõ és kérelmezõ képviselõje leellenõrizte az érkeztetési idõpont meghatározásául használt ajánlatkérõ érkeztetõirodájában levõ számítógép óráját. A felek képviselõi igénybe vették a MATÁV Rt. pontosidõ-szolgáltatását.
<br>Ennek alapján rögzítették, hogy az ajánlatkérõ számítógép óráján kijelzett idõ megegyezik a pontos idõ szolgálat által jelzett idõponttal. Az errõl készült jegyzõkönyv még tartalmazta az alábbiakat is:
<br>"Az IBM Magyarországi Kft. megjelent képviselõje elõadta, hogy az ajánlatuk leadásának elkésettsége véleményük szerint a PSZÁF beléptetési eljárási rendjébõl adódik. Ugyanakkor elismeri, hogy az ajánlatleadási helyeként megjelölt érkeztetõ- irodába elkésetten érkezett az ajánlat.
<br>Az IBM Magyarországi Kft. megjelent képviselõje fenntartja ugyanakkor azon véleményét, hogy az elkésettség oka a beléptetés rendjébõl fakad."
<br>Kérelmezõ 2004. május 20-án benyújtott jogorvoslati kérelmében kérte ajánlatának érvénytelenségérõl hozott ajánlatkérõi döntés megsemmisítését, a jogsértés megtörténtének a megállapítását, ideiglenes intézkedésként az eljárás felfüggesztését, kérelmezõ eljárásba történõ bevonását.
<br>Kérelmében elõadta, hogy a felhívásnak megfelelõen 13 óra elõtt érkeztek meg ajánlatkérõ székházába, ahol a beléptetõ kapuhoz mentek annak érdekében, hogy az épületen belüli fokozott biztonságú beléptetési procedúrán túljutva az ajánlatot leadhassák és a bontási eljáráson részt vehessenek.
<br>Ajánlatkérõ, kérelmezõ, illetve a bontáson részt vevõ ajánlattevõ jelenlétében közjegyzõi okiratba foglalt jegyzõkönyv készült, mely megállapította, hogy kérelmezõ ajánlata határidõn túl érkezett.
<br>Ajánlatkérõ kérelmezõ ajánlatát bontatlanul visszaküldte.
<br>Ugyanezen a napon jegyzõkönyv felvétele mellett ajánlatkérõ hivatalos helyiségében felek a MATÁV Rt. pontosidõ-szolgáltatásának igénybevételével ellenõrizték ajánlatkérõ érkeztetõ irodájában található felügyeleti számítógép órájának pontosságát.
<br>Kérelmezõ megítélése szerint - figyelemmel arra, hogy a MATÁV Rt. pontosidõ-szolgáltatása percenként számol -, amikor ajánlatkérõ beléptetõ rendszerében dolgozó ügyintézõ kézzel (a számítógép órájáról leolvasva) 13 óra 01 percet vezetett rá kérelmezõ ajánlatára, lehetett 13 óra 00 perc 02 másodperc és 13 óra 01 perc 59 másodperc is.
<br>A 2004. május 12-én 14 óra 25 perckor ajánlatkérõ 710. számú irodájában felvett jegyzõkönyvben foglalt kérelmezõi nyilatkozat tekintetében kérelmezõ a jogorvoslati eljárás során tartott tárgyaláson úgy foglalt állást, hogy azt nem tartják fenn, az elkésettséget vitatják.
<br>Ugyancsak a jogorvoslati eljárás során tartott tárgyaláson, kérdésre adott válaszában adta elõ kérelmezõ, hogy a részvételi felhívás rendelkezésének megfelelõen ajánlatkérõ székházában kellett beadni a részvételi jelentkezést.
<br>Álláspontja szerint az ajánlattételre elõirt határidõ elõtt érkezett ajánlatkérõ székhelyére. Megítélése szerint egy ajánlat érvényességének vagy érvénytelenségének nem lehet alapja a véletlenszerûség, hogy az eljáró ügyintézõ mennyi idõ alatt rögzíti a beérkezõ személyek adatait, hogy kézzel milyen idõpontot vezet fel az érkeztetõpecsét mellé; sem pedig az, hogy ajánlatkérõ beléptetési rendje által elismerten is nehézkes és hosszadalmas, melyre ajánlattevõk figyelmét nem hívták fel.
<br>Kérelmezõ hivatkozott az Áe. határidõ-számításának szabályaira. Megítélése szerint hatályos jogunk - így az Áe. sem - ismer percekben megadott határidõt. Kérelmezõ álláspontja szerint ajánlatkérõ eljárása sérti a Kbt. 24. § (1) és (2) bekezdésében foglalt alapelveket.
<br>Ajánlatkérõ érdemi észrevételében kérte a megalapozatlan jogorvoslati kérelem elutasítását.
<br>Elõadta, hogy az ajánlati felhívás 6. b) pontjában az ajánlatok benyújtásának helyeként Pénzügyi Szervezetek Állami Felügyelete, Budapest I., Krisztina krt. 39., földszinti érkeztetõ iroda feltüntetésre került.
<br>Hangsúlyozta, hogy a MATÁV pontosidõ-szolgáltatás 10 másodpercenként ad tájékoztatást. Kérelmezõ kérésére, jelenlétében ellenõrzésre került az érkeztetõiroda számítógépének idõmérõje (az érkeztetõ iroda munkatársának tájékoztatása szerint ugyanis ez alapján került feltüntetésre a 13 óra 01 perc szerinti érkezési idõpont az ajánlat dobozának fedlapján). A MATÁV Rt. 180-as hívószámról elérhetõ pontosidõ-szolgálata kétséget kizáróan alátámasztotta a számítógép idõmérõjének pontosságát, amelyet a kérelmezõ képviselõje a jegyzõkönyvben is elismert.
<br>Ajánlatkérõ hálózati rendszerben mûködõ számítógépei részére a pontos idõt a KFKI Részecske- és Magfizikai Kutatóintézet time.kfki.hu szerver szolgáltatja. Kérelmezõ nem érkezett meg 13 óra elõtt ajánlatkérõ székházába, a beléptetési rendszer nem késleltette kérelmezõt.
<br>Kérelmezõ ismeri ajánlatkérõ beléptetési rendszerét, hiszen a jelen közbeszerzési eljárás elsõ szakaszában a részvételi jelentkezést az ajánlattal megegyezõ módon nyújtották be, valamint más közbeszerzési eljárásban is hasonló módon adta le kérelmezõ részvételi jelentkezését.
<br>Ajánlatkérõ az ajánlat benyújtásának határidejét 2004. május 12-én 13 órában jelölte meg.
<br>Álláspontja szerint a 13 óra jelentése 13 óra 00 perc 00 másodperc, lényegtelen, hogy mennyivel lépi túl a határidõt, az ezután beérkezett ajánlat érvénytelennek tekintendõ, figyelemmel a Kbt. rendelkezésére, mely szerint az ajánlatokat tartalmazó zárt iratokat az ajánlattételi határidõ lejárta idõpontjában kell felbontani.
<br>A kérelmezõ által hivatkozott alapelvek éppen akkor sérültek volna, ha ajánlatkérõ érvényesként fogad el egy határidõn túl érkezett ajánlatot. Ajánlatkérõ megítélése szerint kérelmezõ a jegyzõkönyvben elismerte a határidõ-mulasztást.
<br>Egyéb érdekelt a KOPINT-DATORG Rt. észrevételében ajánlatkérõ álláspontját osztja.
<br>A kérelmezõ a megadott határidõn túl nyújtotta be ajánlatát, ajánlatkérõ megfelelõen járt el.
<br>Ajánlatkérõ nem sértette meg a Kbt. 24. § (1) és (2) bekezdését. A MATÁV pontosidõ-szolgálata 10 másodperces idõközökkel, másodpercre pontosan közli a pontos idõt.
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.
<br>A Döntõbizottságnak abban a kérdésben kellett állást foglalnia, hogy az ajánlatkérõ jogszerûen minõsítette-e kérelmezõ ajánlatát érvénytelennek elkésettség okán.
<br>A közbeszerzési eljárás speciális eljárási forma, amely eljárás lefolytatásának szabályait a közbeszerzésekrõl szóló - többször módosított - 1995. évi XL. törvény (továbbiakban: Kbt.) rendelkezései rögzítik. A közbeszerzési eljárás nem államigazgatási eljárás, ezért ebben a vonatkozásban nem alkalmazhatóak rá az államigazgatási eljárás általános szabályairól szóló 1957. évi IV. törvény (továbbiakban: Áe.) 39. §-ában írt határidõ számításának szabályai.
<br>A közbeszerzési eljárásban meghatározott határidõk számítására a Kbt. rendelkezései az irányadóak.
<br>A Kbt. 51. § (1) bekezdése szerint az ajánlatokat tartalmazó zárt iratokat az ajánlattételi határidõ lejárta idõpontjában kell felbontani.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés a) pontja szerint érvénytelen az ajánlat, ha azt az ajánlati felhívásban meghatározott ajánlattételi határidõ lejárta után nyújtották be.
<br>A Kbt. 53. § (2) bekezdése értelmében pedig az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>A fenti jogszabályi rendelkezésekbõl következõen az ajánlattételi határidõ lejártának idõpontjában a határidõben benyújtott ajánlatokat fel kell bontani.
<br>Az ajánlatok bontásáról jegyzõkönyvet kell felvenni és ismertetni kell az ajánlattevõk nevét, székhelyét, az általuk kért ellenszolgáltatást és az általuk vállalt teljesítési határidõt.
<br>Ezen jogszabályi elõírásoknak maradéktalanul úgy lehet megfelelni, ha az ajánlatok benyújtásának végsõ idõpontja pontosan (év, hó, nap, óra, perc) kerül meghatározásra.
<br>Ajánlatkérõ a Kbt. rendelkezéseivel összhangban az ajánlati felhívásban konkrétan meghatározta az ajánlatok benyújtásának helyét és idejét. E szerint az ajánlatokat Pénzügyi Szervezetek Állami Felügyelete, Budapest I., Krisztina krt. 39., földszinti érkeztetõirodájában kellett leadni 2004. május 12-én 13 órai határidõre.
<br>Ez egyébként kérelmezõ elõtt is ismert volt, és az ajánlatbenyújtási határidõ elõírásának jogszerûségét kérelmezõ sem tette kifogás tárgyává.
<br>Az ajánlatokat tartalmazó zárt iratokat az ajánlattételi határidõ lejárta idõpontjában kellett felbontani.
<br>A fenti elõírások ajánlattevõre azt a kötelezettséget róják, hogy amennyiben a közbeszerzési eljárásban részt kíván venni, úgy az elõirt határidõben az ajánlatot az ajánlatkérõ által meghatározott helyre el kell juttatni, a határidõ elmulasztásának pedig az a következménye, hogy az ajánlat érvénytelen.
<br>Ez a rendelkezés ajánlatkérõre azt a kötelezettséget rótta, hogy az ajánlatokat tartalmazó zárt iratokat, az ajánlattételi határidõ lejárta idõpontjában - napra, órára, percre pontosan meghatározott idõpontban fel kell bontani. Jelen esetben 2004. május 12-én 13 órakor kellett felbontani az ajánlatkérõnek az ezen idõpontig beérkezett ajánlatot és mivel az ajánlattételi határidõ lejártát követõen benyújtott ajánlat bontására már nem kerülhetett sor, ajánlatkérõnek az ajánlatot ezen a jogcímen érvénytelennek kellett nyilvánítania.
<br>Kérelmezõnek a késedelmet vitató, ámde a határidõ megtartását tényekkel alá nem támasztott állítását a Döntõbizottság elfogadni nem tudta.
<br>Döntõbizottság megállapította, hogy kérelmezõ ajánlatát az ajánlati felhívásban meghatározott ajánlattételi határidõ lejárta után nyújtotta be.
<br>Az elkésettséget bizonyítja az érkeztetõiroda idõmérõje alapján az ajánlat dobozának fedlapjára érkezési idõpontként rávezetett 13 óra 01 perc, az a körülmény, hogy az érkeztetõiroda számítógép-idõmérõjének pontosságát - kérelmezõ képviselõje által jegyzõkönyvben elismerten - a MATÁV Rt. pontos- idõ-szolgálata is alátámasztotta. Nem hagyható figyelmen kívül továbbá a bontásról készült, közjegyzõi okiratba foglalt jegyzõkönyv azon kitétele sem mely szerint a "az IBM Magyarországi Kft. képviselõi 13 órát követõen érkeztek".
<br>Döntõbizottság megítélése szerint jelen ügy kapcsán nem bír relevanciával, hogy milyen mérvû késedelembe esett kérelmezõ, hogy egy perccel, egy perc kilenc másodperccel, vagy egy perc ötvenkilenc másodperccel egy óra után érkezett kérelmezõ az ajánlati felhívásban megjelölt érkeztetõirodába, ahol az érkeztetõiroda munkatársa az érkeztetõiroda számítógépének idõmérõje alapján 13 óra 01 percet vezetett rá az ajánlat dobozára.
<br>Kérelmezõ késedelmét rögzíti az ajánlatok bontásáról készített közjegyzõi okiratba foglalt jegyzõkönyv, valamint a 2004. május 12-én 14 óra 25 perckor ajánlatkérõ 710. számú irodájában felek részérõl felvett jegyzõkönyv is. Ez utóbbi tartalmazza azon tényt is, hogy ajánlatkérõ érkeztetõirodája számítógép óráján kijelzett idõ megegyezik a MATÁV Rt. pontosidõ-szolgálata által jelzett idõvel.
<br>Az elõzõekben részletezettek alapján ajánlatkérõ jogszerûen döntött kérelmezõ ajánlatának érvénytelenné nyilvánításáról.
<br>A Döntõbizottság az eljárása során ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet elutasította, és a h) pont alapján döntött a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja. 
<br>
<br>Budapest, 2004. június 28.
<br>
<br>Dr. Bátorligeti Márta s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>