<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (6600/2004)
</h2>
<br>
<br>15.K.33610/2003/2.
<br>
<br>A Fõvárosi Bíróság dr. Óvári Judit ügyvéd (6721 Szeged, Vadász u. 8. fszt. 1. sz.) által képviselt SADE-Magyarország Mélyépítõ Kft. (1117 Budapest, Budafoki út 72-74. sz.) felperesnek dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85. sz., hiv. szám: D.549/2003. sz.) alperes ellen közbeszerzési ügyben hozott határozat bírósági felülvizsgálata iránt indult perében meghozta az alábbi
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a bíróság a felperest, hogy az illetékhivatal külön felhívására - az ott meghatározott módon és idõben - fizessen meg 15 000 (tizenötezer) Ft feljegyezett kereseti illetéket az állam javára.
<br>Kötelezi a bíróság a felperest, hogy 15 napon belül fizessen meg alperesnek 15 000 (tizenötezer) Ft perköltséget.
<br>Az ítélet ellen a kézbesítéstõl számított 8 napon belül van helye fellebbezésnek, melyet a Fõvárosi Ítélõtáblához címzetten, a Fõvárosi Bíróságnál kell írásban, 3 példányban elõterjeszteni.
<br>INDOKOLÁS
<br>
<br>A Budapest Fõváros XVII. kerületi önkormányzata, az ajánlatkérõ 2003. október 8-án a Közbeszerzési Értesítõ 41. számában közzétett részvételi felhívással nyílt elõminõsítési közbeszerzési eljárást indított a FÖMTERV Rt. 23.02.221 sz. tervei és a H.73273-4/2003. sz. vízjogi létesítési engedély alapján, szennyvízcsatorna, továbbá a Pelikán Kft. által készített tervek és a H.63219-7/2002. sz. vízjogi létesítési engedély alapján vízvezeték-építés megvalósítása tárgyában.
<br>A részvételi felhívás 9. pontjában az ajánlatkérõ meghatározta a résztvevõk pénzügyi, gazdasági és mûszaki alkalmassága igazolására kért adatokat és tényeket, melyek között a 1.3. pontban a Kbt. 44. § (1) bekezdés d) pontjára utalással kérte megadni az elõzõ három év teljes árbevételérõl, az elõzõ három év alvállalkozói teljesítmény nélküli saját árbevételérõl, az elõzõ három év szennyvízcsatorna-építésre vonatkozó teljes árbevételérõl, az elõzõ három év szennyvízcsatorna-építésre vonatkozó alvállalkozói teljesítmény nélküli saját árbevételrõl szóló nyilatkozatokat. Az ajánlatkérõ a részvételre jelentkezõk alkalmasságának elbírálási szempontjai között 10. a) I.5. pontban rögzítette, hogy az alvállalkozói teljesítmény nélküli saját árbevételnek legalább 2 évben nagyobbnak kell lennie, mint a teljes árbevétel 50%-a. A részvételi felhívás 10. b) pontja rögzítette a részvételre jelentkezõknek a szerzõdés teljesítésére alkalmatlanná minõsítésének szempontjait, ezek között b)5. pont szerint alkalmatlan az a jelentkezõ, akinek az alvállalkozói teljesítmény nélküli saját árbevétele több mint egy évben kisebb, mint a teljes árbevétel 50%-a. Az ajánlatkérõ dokumentációt is készített, mely a részvételi jelentkezés tartalmi és formai elõírásait tartalmazta.
<br>A részvételi felhívás 12. pontja "egyéb információk" alatt ismertette, hogy a részvételi dokumentációt a hirdetmény megjelenésének napján és az azt követõ elsõ naptól számított 20 napig lehet átvenni térítésmentesen. A dokumentáció ennek megfelelõen 2003. november 6-ig volt átvehetõ.
<br>A kérelmezõ, aki nem váltott ki részvételi dokumentációt 2003. október 22-én jogorvoslati kérelmet juttatott el a Döntõbizottsághoz, melyben a részvételi felhívás 10. a) I.5. alpontjával, illetõleg ugyanezen pont b)5. alpontjával, valamint 9. pontjának I.3. alpontjának 2. francia bekezdésével szemben terjesztett elõ kifogást és kérte a bizottságot a Kbt. 88. § (1) bekezdésének c) pontja alapján az ajánlatkérõnek a részvételi felhívásra vonatkozó és azt követõ valamennyi döntésének megsemmisítését, illetõleg a Kbt. 88. § (1) bekezdés b) pontja alapján a jogsértés megtörténtének megállapítását, illetõleg az ajánlatkérõnek a jogorvoslati eljárással kapcsolatban felmerült költségek viselésére kötelezését. A jogorvoslati kérelem indokolásául elõadta a felperes, hogy jogorvoslati kérelmet mint egyéb érdekelt terjesztette elõ a Kbt. 79. § (3) bekezdése alapján, mivel a beszerzés tárgyát képezõ csatornázást, mint tevékenységet régóta gyakoroló társaság, és mint ilyen tevékenységi köreként a társasági szerzõdésben és a cégjegyzékben "épület, híd, alagút, közmûvezeték építése" felsorolásra került. A közbeszerzési eljárásban a részvételi felhívás 9. pontjának I.3. pontjának 2. francia bekezdését azért tartotta jogszabálysértõnek és a Kbt. 44. § (7) bekezdésében ütközõnek, mert az ajánlatkérõ nem csupán a közbeszerzés tárgyára, azaz a szennyvízcsatorna- és vízvezeték-építésre vonatkozóan kérte az alvállalkozói teljesítmény nélküli saját bevételeket, hanem a részvételre jelentkezõk teljes árbevételére vonatkozóan, amely árbevételekbe természetesen beletartozik a közbeszerzés tárgyán kívül esõ más tevékenységi körökbõl származó árbevétel is, illetve az ebbõl származó alvállalkozói teljesítmény. A részvételi felhívás 10. a) pontjának I.5. pontját, illetõleg a 10. b) pontjának 5. pontját azért tartotta jogszabálysértõnek a felperes, mert az ajánlatkérõ nem kizárólag a közbeszerzés tárgyára korlátozva minõsítette a részvételre jelentkezõket, valamint alkalmatlanná minõsítés kritériumait, hanem a teljes árbevétel, illetõleg a köz
<br>beszerzés tárgyától teljes független más tevékenységi körökbõl származó árbevételre nézve is. A kérelmezõ megítélése szerint az ajánlatkérõ ezzel az ajánlati felhívásával túllépte a Kbt. 44. § (7) bekezdésében meghatározott kritériumokat, hiszen a közbeszerzés tárgyától eltérõen a teljes árbevétel viszonylatában kívánta vizsgálni a részvételre jelentkezõ alvállalkozói, illetve saját teljesítményének arányát. Erre figyelemmel kérte, a közbeszerzési eljárás lefolytatását, illetõleg ideiglenes intézkedés meghozatala tárgyában való döntést.
<br>A jogorvoslati kérelemre nézve az ajánlatkérõ 2003. november 3-án terjesztett elõ észrevételt, amelyben vitatta a jogorvoslati kérelemben foglaltak szerinti jogszabálysértést. Észrevételében az ajánlatkérõ kifejtette, hogy a kért adatok, valamint alkalmasság és alkalmatlansági kritériumok nem sértik a hatályos közbeszerzési törvényt. Az ajánlatkérõ kizárólag a közbeszerzés tárgyára vonatkozó és annak megvalósításával összefüggõ adatokat kért. A kiíró ezen feltételekkel azt kívánta elérni, hogy a két szakaszból álló, elõminõsítéses közbeszerzési eljárás második szakaszában csak a közbeszerzés tárgyának elõállítására vonatkozóan megfelelõ kapacitással, tapasztalattal rendelkezõk adjanak ajánlatot. Továbbá szerette volna elkerülni, illetve minimálisra csökkenteni annak a veszélyét, hogy a legkedvezõbb ajánlatadó a teljesítés során pénzügyileg ellehetetlenüljön és a kért határidõre a teljesítést ne tudja vállalni. Álláspontja az volt az ajánlatkérõnek, hogy a közbeszerzési felhívásban szereplõ kritériumok nem érintik hátrányosan a nagy volumenû csatorna kivitelezését saját erõvel végzõ cégeket. Ezt támasztotta alá hivatkozása szerint az is, hogy a részvételi dokumentációt 9 cég váltotta ki.
<br>A jogorvoslati kérelmet az alperes 2003. december 1-jén kelt D.549/13/2003. sz. határozatában elutasította. A határozat indokolása szerint a jogorvoslati kérelmet elõterjesztett felperes a Kbt. 79. § (3) bekezdése szerint egyéb érdekelti minõségben jogosult volt jogorvoslati eljárás kezdeményezésére figyelemmel arra, hogy tevékenységi körei között szerepel a 4521 TEÁOR számú tevékenység. A Döntõbizottság a jogorvoslati kérelem érdemét illetõen az ajánlatkérõ okfejtését osztotta, elismerve azt, hogy az ajánlatkérõnek lehetõsége van meggyõzõdni a jelentkezõk szempontjából nemcsak a mûszaki, hanem a pénzügyi és gazdasági alkalmasságról, illetõleg azt is vizsgálhatja, hogy a jelentkezõ milyen pénzügyi, gazdasági eszközöket tud felhasználni egy, az ajánlatkérõ által meghatározott feladat teljesítésére. Nem fogadta el kérelmezõ azon álláspontját, hogy a teljes árbevételhez viszonyított alvállalkozó nélküli teljesítmény vizsgálatával ajánlatkérõ a beszerzés tárgyán túli tényezõket értékelte, ezzel ellentétesen azt hangsúlyozta, hogy ha az ajánlatkérõ csak a jelentkezõ által végzett egyes tevékenységek bevételeit venné figyelembe a pénzügyi, gazdasági helyzet vizsgálatánál, úgy olyan bevételeket zárna ki indokolatlanul a vizsgálatból, amelyek ténylegesen a társaságnál felhasználható a megfelelõ teljesítés során. Azt csak látszólagosnak vélte az alperes, hogy a teljes árbevételhez viszonyított alvállalkozói teljesítmény nélküli bevétel elõírása nem a beszerzéssel összefüggõ. Mindezekre tekintettel az alaptalan jogorvoslati kérelmet az alperes a Kbt. 88. § (1) bekezdés a) pontja alapján elutasította.
<br>A felperes keresetet terjesztett elõ az alperes határozatával szemben és kérte a bíróságot a határozat megváltoztatására és annak megállapítására, hogy az ajánlatkérõ a Kbt. 24. és 44. §-ában foglaltakat megsértette. Keresetében felperes abból a szempontból vitatta az ajánlati felhívás jogszerûségét a jogorvoslati kérelemben megjelölt pontok vonatkozásában, hogy az sérti a Kbt. 44. § (1) bekezdésében meghatározott igazolási módot, amely szerint az ajánlatkérõ a pénzügyi, gazdasági alkalmasság terén kért nyilatkozatokat kizárólag a fizetõképesség megállapítása körében értékelheti. Felperes álláspontja az volt, hogy nem lehet egy vállalkozás fizetõképességét lemérni egyetlen kiemelt költségfajta, így az alvállalkozói teljesítés alapján, mivel a vállalkozás gazdálkodásában a teljes árbevételhez viszonyított alvállalkozói teljesítés mutatószáma nem alkalmas a fizetõképesség vizsgálatára. Az ajánlatkérõ által megjelentetett részvételi felhívást azért tartotta a felperes jogszabálysértõnek, mert a fizetõképesség megállapítására nem alkalmas nyilatkozatot kért és ezzel megsértette a Kbt. 24. §-ában foglalt esélyegyenlõség követelményét, illetõleg a Kbt. 44. § (1) bekezdés d) pontját.
<br>Az alperes ellenkérelmében a kereset elutasítását indítványozta és kifejtette, hogy a jogorvoslati kérelem annak megállapítására irányult, hogy a részvételi felhívás meghatározott pontjai a Kbt. 44. § (7) bekezdését sértették. E körben folytatta le vizsgálatát az alperes és hozta meg érdemi határozatát. Ezzel szemben a felperes keresetében már olyan körülményekre hivatkozik, melyet a jogorvoslati eljárásban elmulasztott elõterjeszteni, így ezen körülményeket a perben sem lehet vitatni és vizsgálni. Alperes álláspontja az volt, hogy a felperes keresetében elõadottakat lényegében nem tudja másként értékelni, mint egy rossz helyre benyújtott jogorvoslati kérelmet.
<br>A peres felek perköltségigénnyel éltek.
<br>A felperes keresete nem alapos.
<br>A bíróság az alperesi határozatot az államigazgatási eljárás általános szabályairól szóló 1957. évi IV. törvény 72. §-ában, valamint a polgári perrendtartásról szóló 1952. évi III. törvény 324. § (2) bekezdés a) pontjában foglaltak alapján vizsgálja felül.
<br>E körben a bíróság feladata annak megállapítása, hogy az alperesi határozat jogszerû-e a keresettel érintett körben.
<br>A közigazgatási perben az ügyfél, illetõleg a törvényes érdekeiben sérelmet szenvedett fél jogszabálysértésre hivatkozva kérheti az államigazgatási ügy érdemében hozott határozat bírósági felülvizsgálatát. Keresetében anyagi és eljárásjogi jogszabálysértésre hivatkozhat és arra, hogy a határozat meghozatalakor az alkalmazott jogszabályt a hatóság tévesen értelmezte (LB KK. 31. számú állásfoglalása).
<br>A közigazgatási perben a bíróság akkor helyezheti hatályon kívül (változtatja meg) a közigazgatási szerv határozatát, ha olyan súlyos, az ügy érdemére is kiható eljárási szabálysértés történt, amely a bírósági eljárásban sem orvosolható, vagy a határozat téves jogszabály-értelmezésen alapul.
<br>A bíróság a tényállást a rendelkezésre álló közigazgatási iratok, valamint a peres felek nyilatkozatai alapján állapította meg.
<br>A bíróságnak a felperes kereseti kérelme kapcsán abban a kérdésben kellett állást foglalni, hogy a felperes közbeszerzési eljárás során fel nem hozott indokai teremtenek-e jogi lehetõséget arra, hogy a felperes újabb jogszabályi hivatkozása alapján támadja a közbeszerzési eljárás során meghozott döntõbizottsági határozatot.
<br>A bíróság egyértelmûen megállapította, hogy a felperes 2003. október 22-én elõterjesztett jogorvoslati kérelmében a részvételi felhívás korábban megjelölt pontjait abból a szempontból tartotta jogszabálysértõnek, hogy az ajánlatkérõ által a pénzügyi és gazdasági alkalmasság igazolása körében bekért iratok, nyilatkozatok nem kapcsolódnak a közbeszerzés tárgyához, így az alkalmasság és alkalmatlanság körében olyan körülményeket és tényeket értékel az ajánlatkérõ, amelyek nem kizárólag a közbeszerzés tárgyára, azaz a szennyvízcsatorna- és vízvezeték-építésre korlátozódnak.
<br>Ezzel szemben a felperes a kereseti kérelmében már a határozattal szemben azt a jogi indokot hozta fel, hogy az ajánlatkérõ a vitatott részvételi felhívásában nem a fizetõképesség megállapítása körében kérte be az egyes nyilatkozatokat, sõt felperes álláspontja az volt, hogy az alvállalkozói teljesítés és a vállalkozás gazdálkodásában a teljes árbevételhez történõ viszonyítás nem alkalmas a fizetõképesség megállapítására.
<br>A közbeszerzésekrõl szóló 1995. évi CX. tv. 79. § (7) bekezdése kimondja, hogy a jogorvoslati eljárást az e törvény szabályait sértõ esemény tudomásra jutásától 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni, vagy e határidõn belül indítható meg hivatalból az (5)-(6) bekezdés szerint. E határidõk elmulasztása jogvesztéssel jár.
<br>A Kbt. 80. § (1) bekezdése határozza meg, hogy a kérelemben mit kell megjelölni, e között a d) pont alatt található elõírás, hogy a kérelemben meg kell jelölni, hogy a kérelmezõ a bizottság milyen intézkedését kéri és ennek indokait. A bizottság a jogorvoslati kérelmet a 81. § (2) bekezdése alapján megküldi az ajánlatkérõnek azzal, hogy arra észrevételt tegyen.
<br>A bíróság álláspontja szerint mindezen jogszabályi rendelkezésekbõl egyértelmûen látható, hogy a jogorvoslati kérelem alapeleme a közbeszerzési eljárásnak, megszabja a közbeszerzési eljárás vizsgálati irányát, hiszen a kérelmezõnek pontosan meg kell jelölni a kérelmének indokait és azt, hogy mely okból tartja sérelmesnek a részvételi felhívást. Jelen esetben a jogorvoslati kérelem meghatározott egy bizonyos jogszabály helyett, ehhez kapcsolódó jogi érvelését a felperes a jogorvoslati kérelemben rögzítette. E jogorvoslati kérelemre nézve tette meg észrevételét az ajánlatkérõ, illetõleg jogorvoslati kérelemrõl döntött az alperes. Ugyanakkor a felperes keresetében már nem a jogorvoslati kérelemben felhozott jogi indokokat fenntartva kérte a közigazgatási határozat felülvizsgálatát, hanem újabb jogi érveket sorakoztatott fel. Újabb jogi érvek elõterjesztésére azonban a fentebb idézett Kbt. 79. § (7) bekezdése értelmében nincsen mód, hiszen a jogorvoslati kérelem elõterjesztésére nyitva álló határidõ jogvesztõ jellegû. E vonatkozásban tehát újabb jogszabályhelyekre hivatkozással a felperes nem kérheti az ajánlati felhívás jogszerûtlenségének megállapítását és az ezzel kapcsolatos intézkedések megtételét. Erre módja a felperesnek a közbeszerzési eljárásban lett volna, ott azonban a rendelkezésére álló határidõben egy másik irányú és másik indokokkal elõterjesztett jogorvoslati kérelem elbírálását kérte. Erre figyelemmel a bíróság osztotta alperes azon álláspontját, hogy a felperes a meghatározott irányú jogorvoslati kérelmérõl döntött, a közigazgatási határozat bírósági felülvizsgálatát a felperes más jogi indokok alapján nem kérheti.
<br>Mindezek alapján tehát a bíróság felperes keresetét a Pp. 339. § (1) bekezdése alapján elutasította.
<br>A felperes az 1990. évi XCIII. tv. 43. § (3) bekezdése szerint köteles a 15 000 Ft illeték megfizetésére a 6/1986. (VI. 26.) IM  rendelet 13. § (2) bekezdése alapján.
<br>A bíróság az alperes perköltségének fizetésére a Pp. 78. § (1) bekezdése alapján kötelezte a felperest. A perköltség összegszerûségének megállapításakor a bíróság figyelemmel volt arra, hogy a per tárgyértéke nem volt meghatározható és az alperes egy tárgyaláson vett részt és egy érdemi nyilatkozatot terjesztett elõ a perben.
<br>
<br>Budapest, 2004. április 21.
<br>
<br>dr. Fehérné dr. Tóth Kincsõ s. k.,
<br>bíró 
<br><br></body></html>