<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6586/2004)
</h2>
<br>1024 Budapest, Margit krt. 85.
<br>Ikt.sz.: D.258/2/2004.
<br>
<br>Tárgy: az Innomed Medical Rt. és a PannoncomKábel Kft. jogorvoslati kérelme a Központi Szolgáltatási Fõigazgatóság közbeszerzési eljárása ellen.
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az Innomed Medical Rt. (1146 Budapest, Szabó József u. 12., képviseli: dr. Bolvári Zoltán ügyvéd, továbbiakban: kérelmezõ I.) jogorvoslati kérelmére a Központi Szolgáltatási Fõigazgatóság (1055 Budapest Kossuth tér 2-4., képviseli: dr. Iglódi Csaba jogtanácsos, továbbiakban: ajánlatkérõ) korszerû képalkotó diagnosztikai berendezések szállítása tárgyú közbeszerzési eljárása ellen indított jogorvoslati eljárást megszünteti.
<br>A jogorvoslati eljárásban felmerült költségeiket a felek maguk viselik.
<br>
<br>A Pannoncom-Kábel Kft. (1141 Budapest, Mogyoródi út 155/A, továbbiakban: kérelmezõ II.) jogorvoslati kérelmét melyet a fent jelölt közbeszerzési eljárás ellen indított, a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>
<br>A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>INDOKOLÁS
<br>
<br>Az Egészségügyi, Szociális és Családügyi Minisztérium (ESzCsM) az Európa program keretében az Egészségügyi Közlöny 2003. évi 16-os számában (2003. áprilisban) közleményt jelentetett meg a korszerû képalkotó diagnosztikai berendezések beszerzésének támogatására vonatkozó igényfelmérõ felhívásra. A felhívás alapján az ESzCsM a beérkezett pályázatokat kiértékelte és elkészítette a nyertes pályázók által megjelölt - normatíva szerinti - géptípusokra vonatkozó beszerzési összesítõt (beszerzés tárgya és mennyisége) és intézményi listát (megrendelõi kör). A beszerzés a felhívás szerint az ESzCsM támogatásával valósul meg.
<br>A központosított eljárás körébe tartozó egészségügyi, szociális és családügyi fedezeti szinten kiemelt termékekrõl szóló 2335/2003. (XII. 23.) Korm. határozat rendelkezései szerint fejezeti szinten kiemelt termék a képalkotó diagnosztikai berendezés, a beszerzõ az MKGI (Központi Szolgáltatási Fõigazgatóság), az eljárás fajtája központosított közbeszerzési eljárás, a program szakmai irányítója az ESzCsM.
<br>Ajánlatkérõ részvételi felhívást tett közzé hirdetmény közzétételével induló közbeszerzési eljárás lefolytatására a Közbeszerzési Értesítõ 2004. április 16-án megjelent számában a rendelkezõ részben megjelölt beszerzés tárgyában. Az eljárási forma alkalmazását a Kbt. 70. § (1) bekezdés e) pontjával indokolta, közölte, hogy "a szerzõdést biztosító mellékkötelezettségek, az ellenszolgáltatás és egyéb szerzõdéses feltételek (szállítási, megrendelési határidõk, garanciális, karbantartási, betanítási, üzembe helyezés) meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását."
<br>A felhívás 3. a) pontja szerint a készülék bruttó ára 40%-ának kifizetése a teljesítést követõen, 60%-ának kifizetése 60 hónapos egyenlõ tételekben, részletfizetési konstrukcióban történik.
<br>Ajánlatkérõ a beszerzés tárgyát 1-7 tételben határozta meg, tételenként részajánlatot lehetett tenni. Az 1-3 tételben szereplõ berendezések a következõk: 
<br>
<br>1. részteljesítés:
<br>- 005 normatívaszámú, röntgenfelvételi berendezés (közepes teljesítményû alapösszeállítás): 2 db
<br>-  006 normatívaszámú 2 munkahelyes röntgenátvilágító és -felvételi berendezés (közepes teljesítményû összeállítás): 1 db 
<br>- 007 normatívaszámú nagy teljesítményû röntgenfelvételi berendezés: 4 db
<br>- 012 normatívaszámú mobil röntgenberendezés: 9 db 
<br>
<br>2. részteljesítés:
<br>-  008 normatívaszámú közepes teljesítményû foszforlemezes digitális röntgenfelvételi berendezés: 4 db
<br>- 009 normatívaszámú nagy teljesítményû foszforlemezes digitális röntgenfelvételi berendezés: 4 db
<br>
<br>3. részteljesítés:
<br>-  010 normatívaszámú univerzális átvilágító röntgenberendezés digitális képfeldolgozó egységgel: 1 db
<br>- 011 normatívaszámú multifunkcionális digitális röntgenátvilágító és -felvételezõ berendezés: 7 db
<br>A felhívás 4. pontja szerint "a teljesítés határideje vagy a szerzõdés idõtartama: 2004. november 30."
<br>A 6. a) pont szerint a részvételi jelentkezés határideje a részvételi felhívás közzétételének napját követõ elsõ naptól számított 26. nap, ha ez nem munkanap, akkor az ezt követõ elsõ munkanap 13.00 óra.
<br>A részvételi segédlet a jelentkezés formai követelményeit, az Európa program keretében támogatást elnyert egészségügyi intézmények listáját, az alkalmasnak minõsített jelentkezõk rangsorolási módszerét és mellékleteket tartalmazott. A segédletet a kérelmezõkön kívül 24 cég vásárolta meg.
<br>Ajánlatkérõ az összesen 38 feltett kérdésre április 21-én, április 28-án és május 5-én küldte meg a válaszokat. Ezek között voltak a következõk:
<br>
<br>3. kérdés - válasz:
<br>"Pl. az 1. részteljesítés becsült értéke max. 180 M Ft, így indokolatlannak tartjuk egy éven belüli nettó 250 M Ft szállítást igazoló referencia megkövetelését."
<br>"A részvételi felhívásban - az 1. részteljesítésben elõírt nettó 250 millió Ft-os - szállítási referencia a beszerzés becsült értékéhez mérten került meghatározásra, a becsült érték a szállítandó termék árának középarányos piaci beszerzési árának alapul- vételével eléri a nettó 250 millió Ft-ot, a többi részteljesítésben pedig a kért referenciaértékeket jelentõsen meghaladják a részteljesítések becsült összértékei. Felhívjuk figyelmét, hogy felhívásunk szerint a jelentkezõ és a 10 felett bevonni kívánt alvállalkozója együttesen is igazolhatják a referenciaösszeget".
<br>
<br>6. kérdés - válasz:
<br>"Kivel fog szerzõdéses kapcsolatban állni az eljárás nyertese?"
<br>"A keretszerzõdést a Központi Szolgáltatási Fõigazgatósággal köti meg a szállító, az egyedi szerzõdés (megrendelés és annak visszaigazolásával jön létre) pedig a szállító és az intézmény között jön létre."
<br>
<br>7. kérdés - válasz:
<br>"Kinek kell nyújtani a finanszírozást?"
<br>"Az adott egészségügyi intézmény (mint megrendelõ) részére kell biztosítani a szállítónak a részletfizetési lehetõséget."
<br>
<br>11. kérdésre válasz:
<br>"A díjfizetõk az intézmények lesznek, nem a központi költségvetés."
<br>
<br>13. kérdés - válasz:
<br>"Kizárólag forintalapú vagy esetleg kedvezõbb kamatozású euróalapú ajánlatot is hajlandók elfogadni?"
<br>"Csak forintalapú ajánlatot fogad el az ajánlatkérõ."
<br>
<br>16. kérdés - válasz.
<br>"Az intézmények hitelképtelensége esetén esetleg központi, minisztériumi garanciavállalással áthidalható-e a probléma, mivel a szállítók által megajánlott vételár egy meghatározott darabszámú berendezés beszerzésének esetére vonatkozik."
<br>"Sem a részletfizetéshez, sem a megadott db-számhoz minisztériumi garanciavállalás nem kapcsolódik az eljárásban, a részletes feltételeket az ajánlati dokumentáció fogja tartalmazni."
<br>24. kérdés - válasz:.
<br>"Az eljárás választott tárgyalásos módja nem sérti e a Kbt. 70. § (1) bekezdés e) pontját, mivel mind az ellenszolgáltatás, mind a szerzõdéses feltételek hasonló tárgyú beszerzésben nyílt eljárásban meghatározhatók." "Az eljárás jogalapját a felhívás 2. b) pontja megfelelõen indokolja."
<br>34. kérdés - válasz:
<br>"A finanszírozásban közremûködhet-e az ajánlattevõ szabadon választott banki partnere vagy tehet-e ajánlatot a szállítóval együttmûködõ finanszírozó?"
<br>"A szállító finanszírozásában közremûködhet az ajánlattevõ szabadon választott banki partnere, de adhatnak be közös jelentkezést is, illetve beadhatja a jelentkezést a finanszírozó cég is, alvállalkozói közremûködést igénybe véve. A közremûködés lehetséges formáit és módját a Kbt. 43. §-a tartalmazza."
<br>Kérelmezõ I. május 3-án jogorvoslati kérelmet terjesztett elõ, sérelmezte az alkalmazott tárgyalásos eljárási formát, álláspontja szerint annak jogi feltételei nem állnak fenn. Sérelmezte továbbá az alkalmassági feltételeket, véleménye szerint azoknak csak multinacionális társaságok tudnak megfelelni.
<br>A Döntõbizottság a D.258/5/2004. számú határozatával ideiglenes intézkedésként a közbeszerzési eljárást felfüggesztette.
<br>Kérelmezõ május 19-én bejelentette, hogy jogorvoslati kérelmét visszavonja, kéri a jogorvoslati eljárás megszüntetését, mivel ajánlatkérõ a május 13-án kelt levelében a jelentkezõkkel közölte, hogy a felhívást az eljárásban érintett egészségügyi intézmények igényének jelentõs módosulása miatt módosítani tervezi oly módon, mely feltételeket a résztvevõk már nagy valószínûséggel általánosan teljesíteni tudnak.
<br>Kérelmezõ II. május 12-én nyújtotta be jogorvoslati kérelmét. Sérelmezte az alkalmazott eljárási formát, álláspontja szerint a felhívásban közölt indokok ellentmondanak ajánlatkérõ azonos tárgyú korábbi közbeszerzési eljárásainak és ajánlatkérõ a 24. kérdésre adott válaszában sem adott a tárgyalásos eljárási forma alkalmazására érdemi magyarázatot.
<br>Sérelmezte továbbá az ellenszolgáltatás megfizetésére ajánlatkérõ által a felhívás 3. a) pontjában megadott módot, ami arra enged következtetni, hogy ajánlatkérõ nem rendelkezik a beszerzéshez szükséges pénzügyi fedezettel, vagy annak biztosítékával. A hazai kis- és középvállalkozások ilyen fizetési feltételek mellett nem tudnak részt venni a közbeszerzési eljárásban. 
<br>Kifogásolta, hogy ajánlatkérõ a 13. kérdésre adott válasza szerint csak forintalapú hitelre vonatkozó ajánlatot fogad el, pedig a devizaalapú hitelek köztudomásúan csak 5% alatti kamatot, míg a forintalapú hitelek 10% feletti kamatot realizálnak. A Kbt. 56. § (2) bekezdése szerint ajánlatkérõnek korrekcióként figyelembe kell venni az õt terhelõ, a közbeszerzéshez kapcsolódó valamennyi ráfordítást. 
<br>Kifogásolta a 3. kérdésre adott válasz szerinti beszerzési érték meghatározást is. Álláspontja szerint a beszerzés becsült értékét nem a szállítandó termékek árának középarányos piaci értéke, hanem a Kbt. 4. § (1) bekezdése szerint kell meghatározni, miszerint a becsült értéken a legmagasabb összegû ellenszolgáltatást kell érteni.
<br>Sérelmesnek tartja, hogy ajánlatkérõ a 6. és 7. kérdésre adott válasza szerint "csak" keretszerzõdést szándékozik kötni a nyertessel, holott a felhívás szerint a nyertessel szállítási szerzõdést kell kötni.
<br>Felvetette a 34 kérdésre adott válasz kapcsán, hogy a pénzintézet nem lehet önálló ajánlattevõ, mert a felhívás 13.3.1. pontja szerint csatolni kell a cégkivonatot, a pénzintézet cégkivonatában pedig nem szerepelhet a beszerzés tárgya szerinti tevékenységi kör.
<br>A május 24-i kiegészítõ kérelmében kifogásolta, hogy ajánlatkérõ az Egészségügyi Közlönyben megjelent pályázati felhívásban az ellenszolgáltatás 60%-a megfizetését lízingkonstrukcióban jelölte meg, a tárgyi közbeszerzési eljárásban pedig részletfizetési konstrukcióban.
<br>A Döntõbizottság a kérelmezõ kérelmére indult D.3041/ 2004. sz. eljárást a kérelmezõ I. kérelmére indult D.258/2004. sz. eljáráshoz egyesítette.
<br>Ajánlatkérõ észrevételében kérte a jogorvoslati kérelmek elutasítását.
<br>A tárgyalásos eljárási forma alkalmazása jogszerûségének vitatására vonatkozóan elõadta, hogy a szerzõdéses feltételek meghatározása csak tárgyalásos eljárás keretében történhet meg. Példaként hozta fel a részletfizetési konstrukcióval együtt járó kérdéseket; a részletfizetésnek az árra való hatását, a tulajdonjog, a garanciális-szavatossági feltételek alakulását. 
<br>A pénzügyi fedezet rendelkezésre állását illetõen közölte: a közbeszerzési eljárás megindítása elõtt az ESzCsM pályázatot írt ki az egészségügyi intézmények részére, melyben való részvétel egyik feltétele volt, hogy a pályázó rendelkezzen a megvásárolni kívánt röntgengép becsült értékének megfelelõ anyagi fedezettel. Az intézmények ennek tudatában jelentkeztek a pályázatra, tehát csak olyan röntgenberendezések képezik a beszerzés tárgyát, melyekre a nyertes pályázók rendelkeznek pénzügyi fedezettel.
<br>A feltett kérdésekre adott válaszaiban foglaltak kérelmezõ II. általi vitatását illetõen a következõket közölte:
<br>- Ajánlatkérõ a Kbt. keretei között szabadon határozza meg a közbeszerzési eljárásban való részvétel feltételeit. A Kbt.-nek nincs olyan rendelkezése, amelyik tiltaná a forintalapú hitelekre tett kikötését.
<br>- A kérelmezõ II. által hivatkozott, a beszerzés becsült értékének meghatározását szabályozó 4. § (1) bekezdés nem a kérhetõ referenciaérték meghatározására vonatkozik. A referenciaérték meghatározásához a 44. § (7) bekezdése ad iránymutatást, ezt a rendelkezést nem sértette meg azáltal, hogy az I. részteljesítés körében 250 millió Ft-os referenciát írt elõ. 
<br>- A felhívás nem tartalmaz ellentmondást a nyertessel megkötendõ szerzõdést illetõen. Rögzítette a felhívásban, hogy a közbeszerzési eljárás eredményeképpen keretszerzõdést köt a nyertessel, ennek keretein belül az egyes szállítási szerzõdéseket az egészségügyi intézmény köti meg. 
<br>- A pénzintézeteknek a közbeszerzési eljárásban való részvételi lehetõségére nézve a válaszlevelében foglaltak csupán tájékoztató jellegûek, a Kbt. részletesen szabályozza az eljárásban való részvétel feltételeit.
<br>A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>Kérelmezõ II. vitatta a tárgyalásos eljárás alkalmazása jogszerûségét.
<br>A Kbt. 26. § (1) bekezdése elõírja: A közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás alkalmazását engedõ szabályokat a 70. § tartalmazza.
<br>A 70. § (1) bekezdés e) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha "az ellenszolgáltatás vagy egyéb szerzõdéses feltételek meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását."
<br>A 71. § (1) bekezdése alapján a 70. § (1) bekezdés e) pontja szerinti jogcímre alapított közbeszerzési eljárás hirdetmény közzétételével indul.
<br>Az eljárási forma alkalmazására vonatkozóan ajánlatkérõnek a részvételi felhívás 2. b) pontjában, valamint a kérelemre tett észrevételében foglaltakra a Döntõbizottság a következõket állapította meg:
<br>A jogvita eldöntésénél figyelembe kell venni a jelen közbeszerzési eljárás azon sajátosságát, hogy azt megelõzte egy olyan pályáztatási eljárás, amelynek alapján kialakult a tényleges, a beszerzéshez megfelelõ anyagi fedezettel rendelkezõ megrendelõk köre, az általuk beszerzendõ beszerzésre kerülõ berendezések típusa, mennyisége, azaz a beszerzés tárgya. Ajánlatkérõ eljárása a közbeszerzés ezen alanyai igényeinek kielégítésére irányult, az eljárást az õ érdekeik figyelembevételével kellett lefolytatnia.
<br>A pályázati eljárásban csak azok az egészségügyi intézmények vehettek részt, amelyek rendelkeznek a beszerzés anyagi fedezetével, illetve annak egy részével, és képesnek tartják magukat arra, hogy a hiányzó fedezeti részt mûködésük során "kitermelik". Ajánlatkérõnek azért kellett az ellenszolgáltatás fizetésére részletfizetési konstrukciót alkalmazni, hogy a beszerzés alanyainak megfelelõ idõ álljon rendelkezésre a még hiányzó pénzeszközöknek a mûködési bevételeikbõl való biztosítására.
<br>A részletfizetési konstrukcióra vonatkozó feltételeket ajánlatkérõ nem határozhatta meg a felhasználó egészségügyi intézményeknek és a jelentkezõknek/ajánlattevõknek a közbeszerzési eljárásba való bevonása nélkül. A részletfizetési feltételeket csak az egyes megrendelõ és ajánlattevõ viszonylatában lehet tisztázni oly módon, hogy a feltételek a megrendelõ számára a lehetõ legkedvezõbbek, ugyanakkor az ajánlattevõ számára még elviselhetõek legyenek.
<br>A tárgyalásos eljárásban az ajánlatkérõ az ajánlott részletfizetési feltétekrõl, pl. a részletfizetésnek az ajánlati árra való kihatásáról, az egyes részletek fizetési határidejérõl, összegérõl, a tulajdonjog kérdésérõl az ajánlattevõkkel közösen alakíthatja ki úgy az adott ajánlattevõ, mint a megrendelõk (egészségügyi intézmények) számára legelõnyösebb ajánlatot.
<br>Az ajánlati árral összefüggésben a tárgyaláson pontosítható a mûszaki tartalom, biztosítható az egyes kórházak meglévõ képalkotó diagnosztikai berendezéseivel való kompatibilitás.
<br>A központosított közbeszerzési eljárás körébe tartozó egészségügyi, szociális és családügyi fejezeti szinten kiemelt termékek állami normatíváiról szóló 276/2003. (XII. 24.) számú Korm. rendelet meghatározza a termékek gazdasági követelményeit:
<br>- min. 18 havi helyszíni garancia;
<br>- vákuumtechnikai eszközökre vonatkozó garancia;
<br>- 5 éves alkatrészellátás, az üzemeltetõ vagy az általa megbízott szerviz részére eladási kötelezettséggel;
<br>- garancián túli 5 évre vonatkozó szervizszerzõdés rögzített vagy indexált ára három változatban: alkatrész nélkül; alkatrésszel de vákuumtechnika nélkül; alkatrésszel és vákuumtechnikával;
<br>- hazai szervizbázis 24 órás megjelenési idõvel az ország minden pontján; 
<br>- garantált mûködési idõ 98%.
<br>Az ajánlattevõkkel folytatott tárgyalás lehetõvé teszi, hogy az öt évre vonatkozó szervizszerzõdésben ajánlott díj mértékét úgy a megrendelõ, mint a szállító számára kedvezõen alakíthassák ki.
<br>Az egyéb szerzõdéses feltételként a garanciális és szervizelési vállalásokat kell rendezni az adott megrendelõ igényeinek leginkább megfelelõ módon; a szállítási, telepítési és üzembe helyezési határidõk meghatározása és a garanciális, szerviselési vállalások ezekhez való igazítása által. Részletfizetési konstrukció esetén a Ptk. szerinti fõszabály az, hogy a termék átadásával a tulajdonjog átszáll a megrendelõre. A szállító (ajánlattevõ) számára viszont megfelelõ biztosítékot kell biztosítani, a tulajdonjog átszállása miatt nem kerül abba a helyzetbe, hogy a továbbiakban sem a termékkel, sem annak ellenértékével nem rendelkezik. A biztosítékadás rendszerét is csak tárgyalásos eljárásban lehet kialakítani.
<br>A Döntõbizottság megállapította, hogy ajánlatkérõ közbeszerzési eljárásában fennállnak a Kbt. 70. § (1) bekezdés e) pontjában meghatározott feltételek, így ajánlatkérõ jogszerûen alkalmazta a tárgyalásos eljárást. Ezért a Döntõbizottság a jogorvoslati kérelmet ebben a részében elutasította.
<br>Kérelmezõ II. kifogásolta az ellenszolgáltatás teljesítésére a részletfizetési konstrukciót, álláspontja szerint ebbõl az következik, hogy ajánlatkérõ nem rendelkezik a beszerzéshez szükséges anyagi fedezettel. A kifogás nem helytálló.
<br>A Kbt. 32. § (2) bekezdés szerint az ajánlati felhívás akkor tehetõ közzé, ha ajánlatkérõ rendelkezik az ellenszolgáltatás teljesítéséhez szükséges pénzügyi fedezettel, vagy arra vonatkozó biztosítékkal, hogy a teljesítés idõpontjában az anyagi fedezet rendelkezésre fog állni.
<br>A felhívás szerint a beszerzési érték 40%-át az ESzCsM biztosítja, a 60%-ot az egészségügyi intézmények.
<br>Ajánlatkérõ azért választotta a részletfizetési konstrukciót, hogy az egyes egészségügyi intézmények a teljesítés vagy a nyertes ajánlattevõvel a tárgyalásokon történõ megállapodás szerinti idõpontban a mûködési bevételeikbõl biztosítani tudják a 40%-on felüli fedezeti összeggel.
<br>A Döntõbizottság megállapította, hogy ajánlatkérõ nem járt el jogsértõen azáltal, hogy az ellenszolgáltatás 60%-a kifizetését részletfizetés útján határozta meg, ezért a jogorvoslati kérelmet ebben a részében elutasította. 
<br>A Döntõbizottság elutasította kérelmezõ II-nek a május 24-i kiegészítõ kérelmét is, mert az Eü. Közlönyben megjelent pályázati eljárással kapcsolatos kérdés elbírálására nincs hatásköre.
<br>Kérelmezõ II. további kifogásait illetõen a Döntõbizottság elfogadta az ajánlatkérõ fent ismertetett észrevételében foglaltakat, ezért a jogorvoslati kérelmet a forintalapú hitel kikötése, a referenciaértékek meghatározása, az ajánlatkérõ által kötendõ szerzõdés típusa sérelmezését és a pénzintézetek részvételére vonatkozó ajánlatkérõi tájékoztatás kifogásolását illetõen elutasította.
<br>Kérelmezõ I. május 19-én bejelentette, hogy jogorvoslati kérelmét visszavonja, kéri a jogorvoslati eljárás megszüntetését.
<br>A Kbt. 79. § (1) bekezdése szerint a Döntõbizottság eljárására a törvény eltérõ rendelkezése hiányában az államigazgatási eljárás általános szabályairól szóló 1957. évi IV. törvény (Áe.) rendelkezései az irányadók. 
<br>Az Áe. 14. § (1) bekezdése elõírja: "Az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja." 
<br>A Döntõbizottság a kérelem visszavonására tekintettel megszüntette a kérelmezõ I. kérelmére indult jogorvoslati eljárást, nem látott alapot az eljárás folytatására.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a) pontja szerint rendelkezett. 
<br>A bírósági jogorvoslatot a 89. § (1) bekezdése biztosítja.
<br>
<br>Budapest 2004. június 3.
<br>
<br>Dr. Csitkei Mária s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>