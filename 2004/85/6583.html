<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6583/2004)
</h2>
<br>1024 Budapest, Margit krt. 85.
<br>Ikt.sz.: D.369/6/2004. 
<br>
<br>Tárgy: Berényi Lajos, a Közbeszerzések Tanácsa elnöke által hivatalból kezdeményezett jogorvoslati eljárás az Informatikai és Hírközlési Minisztérium közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság Berényi Lajos, a Közbeszerzések Tanácsa elnöke (1024 Budapest, Margit krt. 85., a továbbiakban: tanács elnöke) által az Informatikai és Hírközlési Minisztérium (1077 Budapest, Dob u. 75-81., a továbbiakban: ajánlatkérõ) "adatkommunikációs berendezések szállítása, telepítése és karbantartása a Közháló (7300 magyarországi végpont, bõvíthetõségi lehetõséggel) szolgáltatás-hozzáférési pontjain" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 61. § (5) bekezdését.
<br>A Döntõbizottság ajánlatkérõt 1 000 000 Ft (azaz egymillió forint) bírsággal sújtja.
<br>Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-0172036-100000000 számú számlájára köteles befizetni.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és ajánlatkérõ nyilatkozata alapján az alábbi tényállást állapította meg.
<br>Ajánlatkérõ a Közbeszerzési Értesítõ 2003. szeptember 3-i 36. számában tette közzé ajánlati felhívását nyílt eljárás megindítására a rendelkezõ részben meghatározott tárgyban.
<br>Az ajánlattételi határidõre ajánlatot nyújtott be a Magyar Távközlési Rt., a LiasNetwork Hálózatintegrációs Rt. és a Synergon Informatika Rt. mint közös ajánlattevõk, a Getronics Magyarország Kft., valamint a Hewlett-Packard Magyarország Kft.
<br>Ajánlatkérõ 2003. november 17-én hirdette ki az eljárást lezáró döntését. Az eljárás nyertese a Lias-Network Hálózatintegrációs Rt. és a Synergon Informatika Rt. mint közös ajánlattevõk lettek.
<br>Ajánlatkérõ 2004. május 5-én adta fel a Közbeszerzési Értesítõ részére tájékoztatóját az eljárás eredményérõl, a tájékoztató a Közbeszerzési Értesítõ 2004. május 17-i 56. számában jelent meg és a fentiekben ismertetett adatokat tartalmazta.
<br>A Közbeszerzések Tanácsának elnöke 2004. június 1-jén nyújtotta be hivatalbóli eljárás kezdeményezését. Ebben az ajánlatkérõ által lefolytatott közbeszerzési eljárás eredményérõl szóló tájékoztatóval összefüggésben indítványozta ajánlatkérõ eljárása jogszerûségének vizsgálatát, kérte jogsértés megállapítását és jogkövetkezmény alkalmazását.
<br>Közölte, hogy a Közbeszerzési Értesítõ szerkesztõbizottságának adatai szerint ajánlatkérõ 2003. november 17-én tartott eredményhirdetést, a hirdetmény feladásának a napja pedig 2004. május 5-e. A Kbt. 61. § (5) bekezdése és a 29. § (2) bekezdése rendelkezéseire tekintettel így megállapítható, hogy ajánlatkérõ nem tartotta be a Kbt. 61. § (5) bekezdésében meghatározott határidõt. Nyilatkozott arról, hogy 2004. május 28-án közérdekû bejelentés alapján értesült a vélelmezett jogsértésrõl.
<br>Ajánlatkérõ írásbeli észrevételében elismerte, hogy megsértette a Kbt. 61. § (5) bekezdését azzal, hogy az eljárás eredményérõl szóló tájékoztatót késedelmesen küldte meg a Közbeszerzési Értesítõ részére.
<br>Kérte, hogy a Döntõbizottság vegye figyelembe a jogkövetkezmények alkalmazása során, hogy a közbeszerzési eljárás résztvevõi idõben és teljeskörûen tájékoztatást kaptak. Ajánlatkérõ ellen hirdetmény késedelmes közzététele miatt eddig nem indult jogorvoslati eljárás. A konkrét eset egy olyan idõszakban történt, amikor egyidejûleg hét közbeszerzési eljárást folytatott. Hivatkozott továbbá arra is, hogy mulasztását késõbb önként, minden figyelemfelhívás nélkül pótolta.
<br>A Döntõbizottság megállapította, hogy a jogorvoslati kezdeményezés benyújtására határidõben került sor. Egyrészt a Kbt. 79. § (8) bekezdés b) pontja értelmében az elõírt határidõnél késõbb közzétett hirdetmény esetén a hirdetmény megjelenését kell figyelembe venni a határidõ lejártának számításakor jogsértõ eseményként. Másrészt a Kbt. 79. § (7) bekezdésében meghatározott 15 napos szubjektív határidõn belül történt a kezdeményezés.
<br>A Döntõbizottság megállapította, hogy a jogorvoslati kezdeményezés alapos.
<br>A Kbt. 61. § (5) bekezdése szerint az ajánlatkérõnek az eljárás eredményérõl szóló tájékoztatót, legkésõbb annak kihirdetésétõl számított 5 munkanapon belül a 6. számú mellékletben meghatározott minta szerinti hirdetményben közzé kell tennie.
<br>A Kbt. 29. § (2) bekezdése szerint, amennyiben a törvény a hirdetmény közzétételére határidõt ír elõ, a hirdetményt e határidõn belül kell levél formájában megküldeni a Közbeszerzési Értesítõ részére.
<br>A Döntõbizottság a Közbeszerzési Értesítõ 2004. május 17-i számában közzétett ajánlatkérõi tájékoztató és ajánlatkérõ elismerõ nyilatkozata alapján megállapította, hogy ajánlatkérõ megsértette a Kbt. 61. § (5) bekezdését azzal a magatartásával, hogy a 2003. november 17-én megtartott eredményhirdetéshez képest csak 2004. május 5-én adta fel a tájékoztató az eljárás eredményérõl szóló hirdetményét a Közbeszerzési Értesítõ részére.
<br>A Döntõbizottság a fenti indokokra tekintettel a Kbt. 76. § (1) bekezdés c) pontjában meghatározott jogkörében eljárva a Kbt. 88. § (1) bekezdés d) pontja alapján állapította meg a rendelkezõ részben meghatározott jogsértést. 
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ajánlatkérõ a közbeszerzési eljárását 2003-ban indította és folytatta le, így az irányadó kötelezõ minimumbírság összege 1 000 000 Ft, illetõleg magánszemélyek esetében 100 000 Ft.
<br>Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a jogsértés súlyára és arra tekintettel, hogy ajánlatkérõ önként pótolta a mulasztását, nem ítélte indokoltnak a minimális bírságnál magasabb összegû bírság kiszabását, így a bírság összegét 1 000 000 Ft-ban állapította meg.
<br>A Döntõbizottság személyi bírságot nem szabott ki, miután a rendelkezésre álló okirati bizonyítékok alapján a felelõs személye nem volt egyértelmûen megállapítható.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 23.
<br>
<br>Dr. Nagy Gizella s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>