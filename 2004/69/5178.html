<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5178/2004)
</h2>
<br>1024 Budapest, Margit krt. 85.
<br>Ikt.sz.: D.224/12/2004.
<br>
<br>Tárgy: az OREL Kft. jogorvoslati kérelme a Budapest Fõvárosi Önkormányzat közbeszerzési eljárása, valamint a MEDICOR Rt. ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az OREL Orvos- és Röntgenelektronikai Kft. (4025 Debrecen, Boldogfalva u. 38., képviseli: dr. Fábry György ügyvéd, 1036 Budapest, Kolosy tér 5-6., a továbbiakban: kérelmezõ) jogorvoslati kérelmének, melyet a Budapest Fõvárosi Önkormányzat (nevében eljár: Budapest Fõvárosi Önkormányzat Fõpolgármesteri Hivatal Beruházási és Közbeszerzési Ügyosztály, 1052 Budapest, Városház u. 9-11., képviseli: dr. Molnár Judit ügyvéd, 1065 Budapest, Bajcsy-Zsilinszky út 21. IV/1., a továbbiakban: ajánlatkérõ) "rtg. diagnosztikai berendezések, ezen belül 2 db új rtg. felvételi munkahely (1. részfeladat), 2 db új rtg. átvilágító berendezés (4. részfeladat), 1 db új, két munkahelyes rtg. felvételezõ berendezés (6. részfeladat)" tárgyú közbeszerzési eljárása, valamint a MEDICOR Rt. (1135 Budapest, Tatai út 53-59., képviseli: dr. Bûrös László ügyvéd, 1092 Budapest, Kinizsi u. 21-25., a továbbiakban: kérelmezett) ellen nyújtott be, részben helyt ad és megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 53. § (1) bekezdés c) pontját, ezért ajánlatkérõ eljárást lezáró döntését - az ajánlati felhívás 1., 4., 6. részfeladatára vonatkozóan - megsemmisíti, és az ajánlatkérõvel szemben 1 000 000 Ft, azaz egymillió forint bírságot szab ki, valamint megállapítja, hogy a kérelmezett megsértette a Kbt. 24. § (1) bekezdését, ezért a kérelmezettel szemben 1 000 000 Ft, azaz egymillió forint bírságot szab ki, egyebekben a kérelmet elutasítja.
<br>A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>Kötelezi továbbá ajánlatkérõt és a MEDICOR Rt.-t, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizessék be.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Az ajánlatkérõ ajánlati felhívását 2003. december 31-én jelentette meg a Közbeszerzési Értesítõ 52. számában 9583/2003 szám alatt nyílt közbeszerzési eljárásra vonatkozón, a rendelkezõ részben megjelölt beszerzés tárgyában.
<br>A felhívás 3. c) pontja szerint a beszerzés tárgyának egy részére is lehetett ajánlatot tenni, amelyet ajánlatkérõ a d) pontban határozott meg:
<br>
<br>1. részfeladat: 2 db új rtg. felvételi munkahely,
<br>
<br>2. részfeladat: 3 db új sebészeti képerõsítõ,
<br>
<br>3. részfeladat: 2 db mobil rtg. berendezés,
<br>
<br>4. részfeladat: 2 db új rtg. átvilágító berendezés,
<br>
<br>5. részfeladat: 1 db új lapfilm-elõhívó,
<br>
<br>6. részfeladat: 1 db új két munkahelyes rtg. felvételezõ berendezés.
<br>Ajánlatkérõ az ajánlati felhívás 11. a) pontján belül a II. Mûszaki alkalmasság igazolása a)2. alpontjában elõírta, hogy ajánlattevõ ismertesse a 2000., 2001. és 2002. évek legjelentõsebb, jelen közbeszerzés tárgyával azonos tárgyú és nagyságrendû szolgáltatásait az ellenszolgáltatás összegének, a teljesítés idejének és a szerzõdést kötõ másik fél megnevezésének megjelölésével.
<br>A felhívás ezen pontjával összhangban a 11. b) pont az ajánlattevõnek a szerzõdés teljesítésére alkalmatlanná minõsítésének szempontjai meghatározásánál a b) pont 2. alpontjában elõírta, hogy a szerzõdés teljesítésére alkalmatlan az az ajánlattevõ, aki nem rendelkezik legalább három, a referenciahely felelõs megbízott vezetõjétõl származó pozitív visszaigazolású, azonos tárgyú referenciával az elmúlt három évben (2000., 2001. és 2002.).
<br>Az ajánlatkérõ az ajánlattételhez részletes ajánlati dokumentációt bocsátott rendelkezésre, melyben meghatározta az ajánlat összeállításának tartalmi, formai követelményei mellett a beszerzésre kerülõ eszközök, berendezések mûszaki paramétereit.
<br>Az ajánlat elkészítésével összefüggésben feltett kérdésre a referenciával kapcsolatban az ajánlatkérõ 2004. január 22-én a következõ választ adta:
<br>Ajánlatkérõ legalább három darab - a tárgyban felsorolt bármely készülékre vonatkozó - referenciaigazolást elfogad (nem kizárólag részfeladatonként).
<br>Az ajánlattételi határidõre 2004. február 10-re ajánlatot nyújtott be a kérelmezõ valamennyi részfeladatra, a 7X Orvostechnikai Kft. 1-3. és 5-6. részfeladatra, az Innomed Rt. az 1-4. és 6. részfeladatra, a Mádai és Társa Kft. az 1. és a 3-5. részfeladatra, a MEDICOR Rt. az 1., 4. és 6. részfeladatra, a GE Hungary Divízió az 1. és 3. részfeladatra, a Siemens Rt. a 3. részfeladatra és az Agfa Hungary Kft. az 5. részfeladatra.
<br>A MEDICOR Rt. ajánlatához csatolta a szállítási listáját ("Referencialista - Jelentõsebb szállítások a teljesség igénye nélkül"), valamint összesen 12 referencianyilatkozatot. A referencianyilatkozatok közül 5 nyilatkozat külföldi egészségügyi intézmény részérõl, 7 nyilatkozat hazai egészségügyi intézménytõl került kiadásra.
<br>Ezek közül a Fõvárosi Önkormányzat Nyírõ Gyula Kórház és Rendelõintézet 2004. január 13-i referencianyilatkozatában közölte, hogy a MEDICOR Rt. 2000. évben konvencionális röntgenmunkahelyet szállított a részére bruttó 28 720 000 Ft értékben.
<br>Az Országos Traumatológiai Intézet 2004. január 14-én kiadott nyilatkozatában igazolta, hogy 2000. évben a MEDICOR Rt. konvencionális röntgenmunkahelyet szállított a részére bruttó 36 820 000 Ft értékben. A Fõvárosi Önkormányzat Szent Imre Kórház és Rendelõintézete 2004. január 13-i nyilatkozatában igazolta, hogy a MEDICOR Rt. a részére konvencionális röntgenmunkahelyet és MEDIROLL-15HF kórtermi mobilt szállított 2000. évben bruttó 28 720 000 Ft és bruttó 4 300 000 Ft értékben.
<br>Az ajánlatok elbírálása során felmerült az ajánlatkérõben a MEDICOR Rt. alkalmasságának, ezen belül a referencianyilatkozatai ellenõrzésének igénye, tekintettel a Fõvárosi Önkormányzat Szent Imre Kórház és Rendelõintézet referencialevelét kiadó fõorvos 2004. március 3-án kelt levelében foglalt helyesbítõ megkeresésére. Az ajánlatkérõ a hazai referenciahelyeket írásban megkereste, és a megkeresett egészségügyi intézmények közül az alábbiak módosították az elõzõ nyilatkozataikat.
<br>A Fõvárosi Önkormányzat Nyírõ Gyula Kórház és Rendelõintézet helyesbítette referenciaigazolását akként, hogy a MEDICOR Röntgen Rt. szállított részére 2000. február 11-én röntgenátvilágító munkahely berendezést, nem pedig a MEDICOR Rt.
<br>Az Országos Baleseti és Sürgõsségi Intézet helyesbítette nyilatkozatát akként, hogy az intézet részére MEDICOR gyártmányú készülék 1998-ban és 1999-ben került szállításra, nem pedig 2000-ben.
<br>A Fõvárosi Önkormányzat Szent Imre Kórház helyesbítette nyilatkozatát és közölte, hogy 1999 és 2004 között a MEDICOR Rt. rtg. felvételi vagy átvilágító berendezést nem telepített részére a korábbi nyilatkozatában foglaltakkal ellentétben. E referenciahely fõigazgatója az ajánlatkérõnek 2004. március 9-én megküldött értesítésében közölte, hogy az eredeti referencianyilatkozat kiadása akként történt, hogy a MEDICOR Rt. képviselõje az általuk kitöltött referencianyilatkozat aláírására kérte fel a referencianyilatkozatot kiadó képviselõjüket.
<br>Az eredményhirdetés 2004. március 30-án volt. Az ajánlatkérõ a MEDICOR Rt. ajánlatát hirdette ki nyertesnek az 1., 4. és 6. részfeladatra. A kérelmezõ ajánlata volt a nyertest követõ legkedvezõbb az 1. és 6. részfeladat tekintetében.
<br>Az ajánlatkérõ az értékelés során rögzítette, hogy - függetlenül a referencianyilatkozatok egy részének helyesbítésétõl, melyeket az alkalmasságot igazoló dokumentumként nem vett figyelembe - álláspontja szerint az ajánlati felhívás 11. pont 2. b) alpontjában megjelölt alkalmatlanná minõsítõ körülmény (ajánlattevõ nem rendelkezik legalább három, a referenciahely felelõs megbízott vezetõjétõl származó pozitív visszaigazolású, azonos tárgyú referenciával az elmúlt 3 évben 2000., 2001., 2002.) a MEDICOR Rt. esetében nem áll fenn a többi referencianyilatkozatra tekintettel, így ajánlattevõ a szerzõdés teljesítésére e szempontból továbbra is alkalmasnak minõsíthetõ.
<br>Kérelmezõ 2004. április 13-án jogorvoslati kérelmet nyújtott be amelyben kérte, hogy a Döntõbizottság semmisítse meg az 1., 4. és 6. részfeladatokra vonatkozó eljárást lezáró döntését, ideiglenes intézkedéssel az ezen részfeladatokra vonatkozó szerzõdéskötést tiltsa meg, valamint a MEDICOR Rt.-t hamis adatszolgáltatás miatt tiltsa el - legfeljebb 5 évre - a közbeszerzési eljárásban való részvételtõl.
<br>Módosított kérelmében elõadta, hogy az ajánlatkérõ által megjelölt belföldi referenciák, melyeket a MEDICOR Rt. alkalmassága elbírálásánál figyelembe vett (Magyar Imre Kórház, Ajka, Országos Orvosi Rehabilitációs Intézet; Budapest; Vas Megyei Rehabilitációs Kórház és Gyógyfürdõ, Szentgotthárd) nem felelnek meg az ajánlati felhívásnak, mivel a MEDICOR Röntgen Rt. volt a szállító, nem pedig a MEDICOR Rt., valamint a Fõvárosi Önkormányzat Nyírõ Gyula Kórháza és a Fõvárosi Önkormányzat Szent Imre Kórháza által kiadott referencianyilatkozatok is hamis adatokat tartalmaznak. Az ajánlati felhívásnak nem megfelelõ referenciák miatt érvénytelen is a nyertes ajánlattevõ ajánlata.
<br>Elõadta, hogy a kérelméhez csatolt a referenciahelyek által kiadott és a referenciák korábbi tartalmát módosító levelek alapján megállapítható, hogy az 1., 4. és 6. részfeladat vonatkozásában nyertesnek hirdetett MEDICOR Rt. a vonatkozó beszerzési eljárásban nem valós tartalmú referenciaigazolásokat csatolt.
<br>A levelek alapján a következõket terjesztette elõ:
<br>- A Fõvárosi Önkormányzat Szent Imre Kórház 2004. március 4. napján kelt levelében helyesbíti a tévesen kiadott referenciaigazolást, amelyben kijelenti azt is, hogy a nyilvántartása szerint 1999. augusztus 22. és 2004. január között rtg. felvételi, vagy átvilágító berendezést a nevezett cég részükre nem telepített.
<br>- A Fõvárosi Önkormányzat Nyírõ Gyula Kórház a referencianyilatkozat megerõsítéseként akként nyilatkozott, hogy a MEDICOR Röntgen Rt.-tõl került megrendelésre a megjelölt készülék és 2000. február 11. napján vették át a MEDICOR Rt. ajánlattevõ által referenciaként megjelölt röntgenátvilágító munkahely berendezést.
<br>A kérelmezõ elõadta, hogy a MEDICOR Röntgen Rt. a mellékelt cégmásolatok szerint nem azonos a MEDICOR Rt.-vel, így a MEDICOR Röntgen Rt. korábbi teljesítése a vonatkozó eljárásban referenciaként nem használható fel és nem értékelhetõ.
<br>Az Országos Baleseti és Sürgõsségi Intézet 2004. március 11-én kelt levele szerint az intézet részére MEDICOR gyártmányú készülékek 1998-ban és 1999-ben kerültek szállításra. E nyilatkozat szerint 2000-2001-2002-ben ilyen szállítás nem volt.
<br>A fenti hamis adatokat tartalmazó referencianyilatkozatok miatt a Kbt. 53. § (1) bekezdés c) pontja szerint az ajánlatkérõnek ki kellett volna zárnia az eljárásból azt az ajánlattevõt, aki hamis adatot szolgáltatott.
<br>Hivatkozott a Döntõbizottság állásfoglalásaira, amely szerint a hamis adatszolgáltatás ténye a valótlan tartalmú referencianyilatkozat becsatolásával megvalósul. A nem valós adatot tartalmazó referencia és annak szolgáltatása ugyanis kifejezetten alkalmas a közbeszerzési eljárásban részt vevõk megtévesztésére és a MEDICOR Rt. ajánlattevõ akarata nyilvánvalóan erre irányult.
<br>A MEDICOR Rt. ajánlattevõ a hivatkozott referenciaigazolások figyelembevétele nélkül az ajánlati felhívás 11. II. b)2. pontja szerint alkalmatlan a szerzõdés teljesítésére, mert nem rendelkezik legalább három, a referenciahely felelõs megbízott vezetõjétõl származó pozitív visszaigazolású, azonos tárgyú referenciával az elmúlt 3 évben. Ezért ajánlatkérõ megsértette továbbá az ajánlati felhívás 11. II. b)2. pontját is, amelyre tekintettel a MEDICOR Rt.-t a szerzõdés teljesítésére alkalmatlanná kellett volna nyilvánítania. Ugyanakkor a MEDICOR Rt. ajánlata a Kbt. 52. § (2) bekezdés d) pontja alapján érvénytelennek is tekinthetõ, mivel nem az ajánlati felhívásnak megfelelõ tartalmú referencianyilatkozatokat csatolt be.
<br>A Döntõbizottság D.224/312004. számú ideiglenes intézkedéssel az l., 4. és 6. részfeladatra a szerzõdéskötést megtiltotta.
<br>Ajánlatkérõ a kérelem megalapozatlanság és részben elkésettség miatti elutasítását kérte.
<br>Elõadta, hogy az ajánlati felhívásból és dokumentációból, a MEDICOR Rt. ajánlatából, továbbá a referenciahelyek nyilatkozataiból egyértelmûen megállapítható, hogy a MEDICOR Rt. rendelkezik az ajánlati felhívás 11. a) II. a)2. pontjában elõírt alkalmassági feltétellel, vagyis rendelkezik 3 db, a referenciahely felelõs megbízott vezetõjétõl származó 2000-2002. évekre vonatkozó pozitív visszaigazolású, azonos tárgyú referenciával. Mivel a MEDICOR Rt. a szerzõdés teljesítésére alkalmas, ezért az ajánlati felhívás 11. b) pont  b)2. alpontja szerint alkalmatlanná nyilvánítani nem lehetett. A referenciahelyek egy része az ajánlatkérõi megkeresésre megerõsítette a korábbi referencianyilatkozatát. Ugyanakkor - a kérelmezõ által is hivatkozott - referenciahelyek némelyike saját korábbi nyilatkozatát módosította. Tekintettel arra, hogy a referenciaadó helyek módosították saját korábbi nyilatkozatukat - értelmezése szerint - a MEDICOR Rt.-vel szemben a hamis adatszolgáltatás ténye fel sem merülhet. A kérelmezõ által felhívott Kbt. 53. § (1) bekezdés c) pont alapján ajánlatkérõ ezért nem zárta ki a MEDICOR Rt.-t az eljárásból.
<br>Az alkalmas és érvényes ajánlatot tevõ MEDICOR Rt. az l., 4., 6. részfeladat tekintetében az elbírálás szempontrendszere szerint a legkedvezõbb ajánlatot tette és ennek megfelelõen lett az eljárás nyerteseként a hivatkozott részfeladatok tekintetében kihirdetve.
<br>A MEDICOR Rt. képviselõje szerint a korrigált tartalmú referencianyilatkozatok azért kerültek kiadásra, illetve azért nem tudták azokat ellenõrizni, mert a MEDICOR Röntgen Rt. vonatkozásában már korábban 2000. év folyamán tulajdonosváltozás történt, többcsatornás értékesítés folyt. Elõadta, hogy a hamis adatszolgáltatás elbírálása kapcsán a beszerzés tárgyát kell elsõsorban figyelembe venni, a referencianyilatkozatok e vonatkozásban a referenciahelyek részérõl nem kerültek helyesbítésre.
<br>A Döntõbizottság megkeresésére az Országos Baleseti és Sürgõsségi Intézet referenciahely-vezetõje közölte, hogy a 2004. január 14-ei nyilatkozat a teljesítés idejét illetõen nem a valóságnak megfelelõ adatot tartalmazott, mivel a referencianyilatkozat nem az eredeti nyilvántartáson alapul.
<br>A Döntõbizottság megkereste a Fõvárosi Önkormányzat Nyírõ Gyula Kórházát is, melynek vezetõje közölte, hogy a 2004. január 13-ai referencianyilatkozatot a MEDICOR Rt. egyik munkatársa elõre kitöltve adta át és íratta alá a munkatársukkal.
<br>A Döntõbizottság a MEDICOR Kereskedelmi Rt. (rövidített cégnév: MEDICOR Rt.) cégkivonata alapján megállapította, hogy a MEDICOR Röntgen Rt. az átalakulások során mint a MEDICOR Kereskedelmi Rt. jogelõdje nem szerepel a cégnyilvántartásban.
<br>A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a jogorvoslati kérelem részben megalapozott.
<br>A Kbt. 24. § (1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.
<br>A Kbt. 44. § (8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.
<br>A Kbt. 53. § (1) bekezdésének c) pontja és (2) bekezdése szerint az ajánlatkérõnek ki kell zárnia az eljárásból azt az ajánlattevõt, aki hamis adatot szolgáltatott és az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.
<br>A Döntõbizottság a hamis adatszolgáltatás megítélése vonatkozásában mindenekelõtt kiemeli, hogy megállapításának az a feltétele, hogy az ajánlattevõ a valótlan tartalmú adatot szándékosan szolgáltatta az ajánlatához csatolt adatok (referenciaigazolás) tekintetében. A valótlan tartalmú adatok megjelölése az ajánlatban önmagában megállapíthatóvá teszi a szándékos magatartást.
<br>A Döntõbizottság megállapította, hogy a MEDICOR Rt. ajánlatának 57. oldalán megjelölte a jelentõsebb szállítások listáját is. Az ajánlat 70. oldalán megjelölésre került az Országos Traumatológiai Intézet részére szállított 2 db röntgenfelvételi munkahely, a referenciahely képviselõjének neve, valamint a 36,8 M Ft érték.
<br>Az ajánlat 72. oldalán megjelölte a MEDICOR Rt. a Fõvárosi Önkormányzat Szent Imre Kórháza részére szállított röntgenátvilágító és -felvételi munkahelyet és MEDIROLL - 15 Hf kórtermi mobilt a referenciahely képviselõjének nevét, valamint a 28,7 M Ft és 4,3 M Ft értéket, valamint a 2000. évi szállítási idõt.
<br>Az ajánlat 73. oldalán a MEDICOR Rt. megjelölte a Fõvárosi Önkormányzat Nyírõ Gyula Kórháza részére szállított röntgenátvilágító és -felvételi munkahelyet, a referenciahely képviselõjének nevét, a szállítmány 28,7 M Ft értéket és a 2000. évi szállítási dátumot.
<br>A MEDICOR Rt. az ajánlatának 115. oldalán a telepítési helyek között feltüntette a Fõvárosi Önkormányzat Szent Imre Kórházat és Rendelõintézetet és 1 db új röntgenátvilágító berendezést.
<br>A Döntõbizottság megállapította, hogy a MEDICOR Rt. az ajánlatában a fentiek szerint 2004. január 30-ai dátumú nyilatkozatában a szállító (MEDICOR Rt.) és a szállítás idejére vonatkozóan (2000.) olyan adatokat közölt, melyeket a hivatkozott referenciahelyek (Fõvárosi Önkormányzat Szent Imre Kórháza, a Fõvárosi Önkormányzat Nyírõ Gyula Kórház, az Országos Traumatológiai Intézet) utólag, az ajánlatok értékelésének szakaszában megcáfoltak. Az ajánlatkérõ részére szolgáltatott szállítási adatok forrása a hamis adatszolgáltatás megítélése vonatkozásában a MEDICOR Rt. ajánlatában megjelölt "referencialista" volt, nem pedig a referenciahelyek nyilatkozatai. Utólag - az ajánlatkérõ megkeresésére - a referencianyilatkozatok korrigálásra kerültek, azonban ezek a korrekciók nem orvosolják a MEDICOR Rt. ajánlatában már nem módosítható szállítási adatok valóságtartalmának hamis voltát. 
<br>A hamis adatszolgáltatás ténye azt eredményezi, hogy az ajánlatkérõnek az eljárásból ki kell zárnia az adott ajánlattevõt. Az ajánlatkérõnek a Kbt. 53. § (1) bekezdés c) pontja szerinti ezen jogszabályi kötelezettsége attól függetlenül fennáll, hogy egyébként a hamis adatot szolgáltató ajánlattevõ rendelkezik a megfelelõ számú referenciával a figyelmen kívül hagyandó és az ajánlati felhívásnak meg nem felelõ tartalmú referenciaigazolásokat nem számítva.
<br>A Döntõbizottság a hamis adatszolgáltatás vizsgálatánál figyelemmel volt arra a tényre is, hogy az ajánlati felhívás szerint [11. II. a)2. pont] az ajánlattevõnek is közölnie kellett a 2000- 2002. évekre vonatkozó, a beszerzés tárgyával azonos tárgyú és nagyságrendû szolgáltatásait (ellenszolgáltatás összege, teljesítés ideje, szerzõdést kötõ másik fél megnevezése), nemcsak a referenciahelyek által kiadott nyilatkozatokat kellett szolgáltatnia. A MEDICOR Rt. nyilatkozattételi kötelezettsége - a referenciák tartalmát képezõ adatokra nézve - a referenciahelyektõl függetlenül állt fenn.
<br>A Döntõbizottság megállapította, hogy a MEDICOR Rt. az ajánlatában saját maga által közölt szállítási, teljesítési és más adatot tartalmazó listán az Országos Traumatológiai Intézet (Országos Baleseti és Sürgõsségi Intézet) tekintetében a 2000. évi szállításáról szóló nyilatkozatot jelölt meg. E referenciahely 2004. március 11-én kiadott nyilatkozatában a röntgenkészülékek beszerzését azonban az 1998. és 1999. évben határozta meg.
<br>A Döntõbizottság megállapította, hogy a MEDICOR Rt. a Fõvárosi Szent Imre Kórházat is megjelölte mint szállítási helyet az ajánlatában közölt "referencialistán". E referenciahely 2004. március 4-én és 2004. március 9-én kelt levelében közölte, hogy 1998. évet követõen MEDICOR röntgenkészüléket nem kapott.
<br>A Döntõbizottság megállapította továbbá, hogy a MEDICOR Rt. az ajánlatában közölt "referencialistán" a Fõvárosi Önkormányzat Nyírõ Gyula Kórházat is referenciahelyként jelölte meg. E referenciahely a 2004. március 10-én kelt nyilatkozatában közölte, hogy a MEDICOR Röntgen Rt. volt a szállító, nem pedig a MEDICOR Rt.
<br>Az ajánlatkérõ és a MEDICOR Rt. a jogorvoslati eljárás során nem vonta kétségbe a fenti referenciahelyek által tett nyilatkozatok valóságtartalmát.
<br>A MEDICOR Rt. nem hivatkozhat arra, hogy a saját szállításaira vonatkozóan nem rendelkezik megfelelõ adatokkal, mert az ajánlati felhívásnak a mûszaki alkalmasság körében meghatározott adatokra és tényekre vonatkozó elõírásaira figyelemmel ezeket neki kellett önálló felelõsségvállalás mellett szolgáltatnia.
<br>A Döntõbizottság nem fogadta el a MEDICOR Rt. hivatkozását a tekintetben sem, hogy a céggel kapcsolatos átalakulások és tulajdonosváltozás miatt adta meg ajánlatában tévesen az adatokat. A MEDICOR Rt. és a MEDICOR Röntgen Rt. között egyébként nem volt megállapítható olyan jogutódlás - figyelembe véve az ajánlati felhívásnak az ajánlattevõre vonatkozó mûszaki alkalmassági követelményét -, mely feljogosította volna a MEDICOR Rt.-t a MEDICOR Röntgen Rt. által történõ szállításokra referenciaként történõ hivatkozásra, illetve felhasználásra.
<br>Nem fogadta el a Döntõbizottság továbbá azon kérelmezetti érvelést sem, hogy a referenciának csak a beszerzés tárgya tekintetében kellett megfelelni, mert a felhívás 11. a) pontjának II. a)2. alpontja a teljesítés éveit is kifejezetten elõírta.
<br>A MEDICOR Rt. adatszolgáltatása pedig az évekre vonatkozóan nem felelt meg a valóságnak.
<br>A Döntõbizottság álláspontja szerint a fenti indokok alapján a MEDICOR Rt. szállítási, teljesítési adatait tartalmazó adatközlés szándékos volta a "referencialista" az ajánlathoz történõ csatolásának tényével megállapítást nyert, függetlenül attól, hogy a Fõvárosi Önkormányzat Szent Imre Kórháza és a Nyírõ Gyula Kórház és Rendelõintézet is az eredeti referencialeveleinek a tartalmát pontosította.
<br>A Döntõbizottság álláspontja szerint a hamis adatszolgáltatás tehát fennállt a MEDICOR Rt. részérõl, következésképpen az ajánlatkérõnek - az ellentmondások észlelése után - ki kellett volna zárnia az eljárás további, értékelési szakaszából a MEDICOR Rt-t. Mivel ajánlatkérõ a Kbt. 44. § (8) bekezdése alapján - a Szent Imre Kórház és Rendelõintézet 2004. március 3-ai levelére tekintettel - eljárt a referencialevelek ellenõrzése tárgyában, az ellenõrzés eredménye alapján a kizárás jogkövetkezménye végképp megalapozottá vált.
<br>A Döntõbizottság megállapította, hogy a MEDICOR Rt. a hamis adatok szolgáltatásával az eljárás tisztaságát sértõ módon járt el, és ezzel megsértette a Kbt. 24. § (1) bekezdését.
<br>A Döntõbizottság megállapította azt is, hogy az ajánlatkérõ nyilatkozata szerint csak a belföldi referenciákat ellenõrizték, a külföldi referenciákat nem, így az ajánlatkérõ a referenciák valóságtartalmát illetõen a MEDICOR Rt. adatközlésére támaszkodott, illetve az alkalmasság körében meghozott döntését a külföldi, illetve a nem módosított referencialevelekre alapozta. A Döntõbizottság álláspontja szerint a referenciák módosításakor az ajánlatkérõ a Kbt. 57. § (1) bekezdése alapján felvilágosítást, magyarázatot kellett volna kérnie a MEDICOR Rt.-tõl, ezt azonban elmulasztotta.
<br>A Döntõbizottság a hamis adatszolgáltatás jogkövetkezményére tekintettel nem vizsgálta, hogy a MEDICOR Rt. által megjelölt egyéb referencianyilatkozatok alapján megállapítható-e a nyertes ajánlattevõ alkalmassága vagy sem, illetõleg a kérelmezõnek a MEDICOR Rt. ajánlatának érvényességével kapcsolatos kérelmi elemét sem. Az alkalmasság és az ajánlat érvényességének vizsgálatát megelõzi a hamis adatszolgáltatás kérdésében történõ állásfoglalás, amennyiben ez fennáll, eljárásjogi akadálya van a további vizsgálódásnak. E vonatkozásban tehát a jogorvoslati kérelem alaptalan.
<br>A Döntõbizottság nem fogadta el az ajánlatkérõ hivatkozását, hogy a kérelmezõ nem határozta meg a jogsértés tudomásra jutásának idõpontját, illetve kérelme elkésett, mivel az eredményhirdetés 2004. március 30-i idõpontja volt az a végsõ idõpont, ameddig a kérelmezõ a MEDICOR Rt. kizárását várhatta, azaz ameddig az ajánlatkérõ errõl dönthetett volna - a Kbt. 52. § (1) bekezdést is figyelembe véve - a Kbt. 55. § (1) bekezdése alapján.
<br>A Döntõbizottság a fenti indokok alapján a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés c), d) és f) pontja szerinti jogkövetkezményeket alkalmazta, míg a kérelem megalapozatlan részét a Kbt. 88. § (1) bekezdés a) pontja alapján elutasította.
<br>A Döntõbizottság nem adott helyt a jogorvoslati kérelemnek a MEDICOR Rt. 5 éves eltiltására irányuló részére vonatkozóan, mivel a Kbt. 88. § (1) bekezdés e) pontja szerinti e szankciót a Kbt. 88. § (6) bekezdésében foglalt körülményekre tekintettel lehet alkalmazni. A jelen esetben azonban az eset körülményei - így különösen az a tény, hogy nem állapítható meg ismételt jogsértés a MEDICOR Rt. vonatkozásában - ezt a szankciót nem indokolják. Ezért a kérelem ezen részét a Döntõbizottság elutasította.
<br>A Kbt. 88. § (1) bekezdés f) pontja szerint a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Döntõbizottság a Kbt. fenti rendelkezései alapján döntött a bírság kiszabásáról.
<br>A bírság mértékének és összegének megállapításánál figyelembe vehetõ körülményeket a Kbt. 88. § (4) és (5) bekezdései szabályozzák.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a fentiekben kifejtettekre tekintettel a bírság minimális összegének kiszabását tartotta indokoltnak a MEDICOR Rt.-vel szemben.
<br>A Döntõbizottság az ajánlatkérõ bírságolásánál figyelemmel volt a bírságösszeg meghatározásánál a beszerzés értékére (85 M Ft), valamint hogy az ajánlatkérõ a Kbt. 88. § (8) bekezdése szerint a döntését felülvizsgálhatja, tehát a jogsértés reparálható. A Döntõbizottság a döntéshozó személyes felelõsségét a rendelkezésre álló adatok alapján nem állapította meg tekintettel arra, hogy kollektív testületi döntéshozatal történt az alkalmasság tekintetében az eljárást lezáró döntés során.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja. 
<br>
<br>Budapest, 2004. május 20.
<br>
<br>Dr. Csanádi Péter s. k.,	                     Ruthner Oszkár s. k.,
<br>közbeszerzési biztos	                             közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>