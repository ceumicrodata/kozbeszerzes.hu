<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (5183/2004)
</h2>
<br>
<br>25.K.31.075/2004/1-I.
<br>
<br>A bíróság a dr. Busch Judit ügyvéd (7621 Pécs, Irgalmasok u. 16.) által képviselt Elekes és Társa ARCH-INVEST Kft. (7622 Pécs, Légszeszgyár u. 5.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen - közbeszerzési ügyben hozott (hivatkozási szám: D.12/2004.) közigazgatási határozat felülvizsgálata iránti perében meghozta az alábbi
<br>
<br>VÉGZÉST:
<br>
<br>A bíróság a keresetlevelet idézés kibocsátása nélkül elutasítja.
<br>A végzés ellen a kézbesítéstõl számított 15 nap alatt fellebbezésnek van helye, melyet ennél a bíróságnál lehet a Fõvárosi Ítélõtáblához benyújtani.
<br>
<br>INDOKOLÁS
<br>
<br>Felperes keresetében jogszabálysértésre hivatkozással kérte az alperes D.12/12/2004. számú határozatának felülvizsgálatát. A keresetlevelet dr. Busch Judit ügyvéd terjesztette elõ, aki nem csatolta a meghatalmazását.
<br>Az alperes elsõdlegesen kérte a rendelkezõ részben foglaltakat, érdemben pedig kérte a kereset elutasítását.
<br>A polgári perrendtartásról szóló, többször módosított 1952. évi III. törvény (Pp.) 124. § (2) bekezdése szerint a bíróság a keresetlevelet - hiánypótlási felhívás kiadását mellõzve - idézés kibocsátása nélkül elutasítja, ha a jogi képviselõ nem csatolta a meghatalmazását.
<br>A Pp. 130. § (1) bekezdésének i) pontja értelmében, a bíróság a keresetlevelet idézés kibocsátása nélkül elutasítja, ha a jogi képviselõ nem csatolta a meghatalmazását.
<br>A bíróság megállapította, hogy a jogi képviselõ által benyújtott keresetlevélhez a jogi képviselõ a meghatalmazását nem csatolta - a közigazgatási eljárásban csatolt meghatalmazás a perre nem terjed ki - ezért a Pp. 130. § (1) bekezdésének i) pontjának alkalmazásával a rendelkezõ részben foglaltak szerint határozott.
<br>A bíróság tájékoztatja a felperest, hogy a Pp. 132. § (1) bekezdése alapján, amennyiben e végzés jogerõre emelkedésétõl számított 30 napon belül a keresetlevelet, annak hiányosságát pótolva újra benyújtja, a keresetlevél beadásának jogi hatályai fennmaradnak.
<br>Az eljárás az illetékekrõl szóló, többször módosított, 1990. évi XCIII. tv. 57. § (1) bekezdésének a) pontja értelmében illetékmentes.
<br>
<br>Budapest, 2004. április 1.
<br>
<br>Dr. Vitál-Eigner Beáta s. k.,
<br>bíró
<br><br></body></html>