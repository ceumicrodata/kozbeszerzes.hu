<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5254/2004)
</h2>
<br>1024 Budapest, Margit krt. 85. 
<br>Ikt.sz.: D.239/9/2004.
<br>
<br>Tárgy: a Szemp Air Kft. jogorvoslati kérelme Szekszárd Megyei Jogú Város közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Szemp Air Légiszolgáltató Kft. (6726 Szeged, Ildikó u. 19., képviseli: dr. Kelemen Zoltán ügyvéd, 6725 Szeged, Tisza I. u. 26., a továbbiakban: kérelmezõ) jogorvoslati kérelmét, melyet Szekszárd Megyei Jogú Város Önkormányzata (7100 Szekszárd, Béla király tér 8., a továbbiakban: ajánlatkérõ) "vegyszeres földi gépes és légi úton történõ szúnyogimágó-irtás elvégzése Szekszárd város, valamint idegenforgalmi szempontból fontos Tolna megyei területek térségében" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Az ajánlatkérõ a Közbeszerzési Értesítõ 18. számában 0951/2004 szám alatt 2004. február 16-án ajánlati felhívást tett közzé nyílt közbeszerzési eljárás megindítására a rendelkezõ részben meghatározott tárgyban. Részajánlat tételének és többváltozatú ajánlat tételének a lehetõséget kizárta. Az ajánlati felhívás 11. pontja tartalmazta az ajánlattevõk pénzügyi, gazdasági és mûszaki alkalmassága igazolására kért adatokat, valamint a szerzõdés teljesítésére alkalmatlanná minõsítésének szempontjait.
<br>A 11. a) pont szerint a mûszaki alkalmasság igazolására csatolni kell többek között a Kbt. 44. § (2) bekezdés c) pontja alapján a teljesítésbe bevonni kívánt személyek bemutatását (képzettség, szakmai gyakorlat).
<br>A 11. b) pont harmadik francia bekezdésének második pontja szerint az ajánlatkérõ alkalmatlannak minõsíti az ajánlattevõt, ha õ vagy a közbeszerzési érték 10%-át meghaladó mértékben igénybe venni kívánt alvállalkozója teljesítésbe bevont szakemberei nem rendelkeznek legalább 5-5 éves, hatóság által igazolt szakmai gyakorlattal szúnyogirtás tárgykörében. Ajánlatkérõ az ajánlatok elbírálásának szempontjaként az összességében legelõnyösebb ajánlat kiválasztását jelölte meg.
<br>Ajánlatkérõ ajánlati dokumentációt készített, melyben meghatározta az ajánlattétel formai és tartalmi követelményeit, valamint a szerzõdéses feltételeket. Az ajánlati felhívásban szereplõ alkalmatlanná minõsítési szempontokat csak annyiban részletezte, hogy megismételte a felhívás vonatkozó szabályait.
<br>Ajánlattevõk az alkalmatlanná minõsítési szempontok vonatkozásában nem intéztek kérdést ajánlatkérõhöz.
<br>A 2004. március 29-i ajánlattételi határidõre a kérelmezõ, az RSZ-COOP Kft., a Corax Kft., a Gergely Air Kft. és a Rovért Kft. adta be ajánlatát. Ajánlatkérõ az ajánlatok értékelését követõen a 2004. április 13-i eredményhirdetésen az RSZ-COOP Kft. nyertességét hirdette ki, a nyertest követõ legkedvezõbb ajánlatot a kérelmezõ adta.
<br>A nyertes ajánlattevõ a teljesítésbe bevont szakemberként ajánlatában megjelölte egészségügyi gázmesterként Kiss Ákost, Scheiber Tamást és Bélai Gyulát, akiknek szakmai gyakorlatára vonatkozóan ajánlatának 42. és 48. oldalán csatolta az Országos Epidemiológiai Központ által kiadott igazolást. Repülõgép-vezetõként Kondács Pétert, Szemzõ Ernõt, repülõgép-szerelõként pedig Basa Istvánt és Szûcs Lajost nevezte meg, amely személyek vonatkozásában csatolta a Polgári Légügyi Hatóság által kiadott légijármû-pilóta szakszolgálati engedélyt, valamint a légijármû-szerelõ szakszolgálati engedélyt.
<br>Ajánlatának 75. oldalán csatolta az Országos Tisztifõorvosi Hivatal OTH. 1453/2004 számú tájékoztatását, mely a 18/1998. (VI. 3.) NM rendelet 4. számú mellékletének 2. pontjára hivatkozva az alábbiakat tartalmazta:
<br>"- szúnyogirtó szer és szúnyoglárvairtó szer légi úton csak az OTH engedélyével juttatható ki a környezetbe,
<br>- légi úton történõ szúnyogirtás és szúnyoglárvairtás egészségügyi gázmester szakmai irányításával végezhetõ,
<br>- a légi úton történõ szúnyoglárvairtáshoz entomológiai szakképzettséggel rendelkezõ személy részvétele is szükséges."
<br>Majd az alábbiakat:
<br>"Fentieknek megfelelõen, szükség szerint, igazolni kell a megfelelõ szakképzettséget (egészségügyi gázmester, entomológus)."
<br>Kérelmezõ 2004. április 19-én elõterjesztett jogorvoslati kérelmében kérte az ajánlatkérõ eljárást lezáró döntésének megsemmisítését, jogsértés megállapítását, bírság kiszabását, költségeinek megtérítését. Kérte ideiglenes intézkedésként a szerzõdés megkötésének megtiltását.
<br>Kérelmének indokolásául elõadta, hogy a nyertes ajánlattevõ ajánlata nem tartalmazza az eljárásba bevont szakemberek szúnyoggyérítési szakmai gyakorlatáról szóló hatósági igazolást, melynek hiányában az ajánlattevõ alkalmassága nem állapítható meg jogszerûen. Álláspontja szerint az ajánlati felhívás alapján az alkalmasság igazolásához valamennyi, az eljárásban részt vevõ szakember, így a repülõgép vezetõje, a repülõgép- szerelõ és a gázmester vonatkozásában is csatolni kellett az ötéves szakmai gyakorlatra vonatkozó hatósági igazolást. A nyertes ajánlata kizárólag a gázmesterek szakmai gyakorlatának igazolására szolgáló, az Országos Epidemiológiai Központ (a továbbiakban: OEK) által kiadott igazolását tartalmazza, az OEK azonban nem hatóság, s az általa vezetett nyilvántartás nem is teljes körû.
<br>Ajánlatkérõ a kérelemmel kapcsolatos észrevételében és a jogorvoslati eljárás során tartott tárgyaláson tett nyilatkozatában jogszerûnek tartotta az ajánlatok értékelését és kérte a kérelem elutasítását megalapozatlanság jogcímén. Elõadta, hogy figyelemmel a közbeszerzés tárgyára, szakember megnevezés alatt az egészségügyi gázmesterekre vonatkozóan kérte a szakmai gyakorlat hatósági igazolását. Hivatkozott arra, hogy a 18/1998. (VI. 3.) NM rendelet (járványügyi rendelet) 4. sz. mellékletének 2. pontjában foglaltak szerint "Légi úton történõ szúnyogirtás egészségügyi gázmester szakmai irányításával végezhetõ". A korábbi években az ajánlattevõk a gázmesterek szakmai gyakorlatáról szóló igazolásokat az Országos Epidemiológiai Központtól (OEK) szerezték be. Ezt az igazolást ajánlatkérõ minden egyes esetben el is fogadta. AZ OEK az Állami Népegészségügyi és Tisztiorvosi Szolgálat intézeteként mûködik és az OEK a légi szúnyogirtáshoz kiírt pályázatok elbírálásához szükséges olyan országos adatok kizárólagos birtokában van, amelyekkel a közegészségügyi hatóságok nem rendelkeznek.
<br>Egyéb érdekeltként a nyertes ajánlattevõ elõadta, hogy a repülõgép-vezetõk és -szerelõk vonatkozásában a Polgári Légiközlekedési Hatóság az egyetlen hatóság, aki a szakmai gyakorlatot igazolni tudná, de adatok hiányában erre nem képes. Az egészségügyi gázmesterek vonatkozásában ajánlatkérõvel egyezõen elõadta, hogy csak az OEK-nél lelhetõk fel azok az adatok, mellyel a szakmai gyakorlat igazolható.
<br>Egyéb érdekeltként a Corax Kft. is elõadta, hogy országos nyilvántartással csak az OEK rendelkezik.
<br>A Döntõbizottság megállapította, hogy a jogorvoslati kérelem az alábbi indokok alapján megalapozatlan.
<br>A közbeszerzésekrõl szóló 1995. évi XL. törvény (a továbbiakban: Kbt.) 43. § (3) bekezdése értelmében az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát, valamint - ha ezt az ajánlatkérõ az ajánlati felhívásban a Kbt. 33. § (5) bekezdésének figyelembevételével elõírta - az általa a közbeszerzés értékének tíz százalékát meghaladó mértékben igénybe venni kívánt alvállalkozókét. Az erre vonatkozó igazolásokat az ajánlathoz csatolni kell.
<br>Ajánlatkérõ az ajánlattevõk pénzügyi, gazdasági és mûszaki alkalmasságának igazolását a Kbt. 44. § (1)-(3) bekezdéseiben meghatározott tények és adatok figyelembevétele mellett a Kbt. 44. § (6) bekezdésben foglaltak betartása mellett határozhatja meg.
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.
<br>A Döntõbizottságnak abban kellett állást foglalnia, hogy a nyertes ajánlattevõ által a mûszaki alkalmasság vonatkozásában, a teljesítésbe bevont szakemberek 5 éves szakmai gyakorlatának igazolása körében csatolt igazolások megfeleltek-e az ajánlati felhívásban, illetve a dokumentációban foglaltaknak.
<br>A Döntõbizottság észlelte, hogy az ajánlati felhívásban és a dokumentációban a teljesítésbe bevont szakemberek szakmai gyakorlatának igazolásával kapcsolatos követelményeket nem kellõ pontossággal határozta meg az ajánlatkérõ. A felhívás, illetve a dokumentáció elõírásait azonban határidõben nem támadták, így az ajánlatok elbírálását ezen elõírások alapján kellett elvégezni. E tényekre tekintettel a Döntõbizottságnak a tényállás tisztázása körében elõször azt kellett megállapítania - az ajánlatkérõ bírálatát és nyilatkozatát figyelembe véve - hogy az alkalmasságról, illetve alkalmatlanságról történõ döntést ténylegesen milyen szempontok alapján végezte az ajánlatkérõ a teljesítésbe bevont szakemberek szakmai gyakorlatának igazolásával kapcsolatban. Ezt követõen a Döntõbizottságnak azt kellett vizsgálnia, hogy e szempontok összhangban vannak-e a felhívás, illetve a dokumentáció elõírásaival, azoknak a nyertes ajánlattevõ ajánlata megfelelt-e.
<br>A Döntõbizottság megállapította, hogy az ajánlatkérõ az ajánlati felhívásban és - megismételve azt - a dokumentációban a Kbt. 44. § (2) bekezdés c) pontjában foglaltak szerinti megfogalmazásban határozta meg a teljesítésbe bevont szakemberek szakmai gyakorlatának igazolásával kapcsolatos elvárásait. Elõírta, hogy csatolni kell a teljesítésbe bevonni kívánt személyek bemutatását (képzettség, szakmai gyakorlat).
<br>Az ajánlati felhívás 11. b) pontja harmadik francia bekezdésének második bekezdése szerinti alkalmatlansági kritérium meghatározásával is csupán azt a követelményt állította az ajánlatkérõ, hogy a teljesítésbe bevonni kívánt szakembereknek 5 éves, hatóság által igazolt szakmai gyakorlattal kell rendelkezni szúnyogirtás tárgykörében.
<br>Sem az ajánlati felhívásban, sem a dokumentációban az ajánlatkérõ olyan kifejezett elõírást nem tett, amelyben pontosan meghatározta volna, hogy kit tekint a teljesítésbe bevont szakembernek, valamint hogy konkrétan milyen hatóság által kiadott igazolást fogad el.
<br>Az egészségügyrõl szóló 1997. évi CLIV. törvény 3. § h) pontja szerint egészségügyi hatóság az Állami Népegészségügyi és Tisztiorvosi Szolgálat (a továbbiakban: ÁNTSZ) illetékes szerve.
<br>Az Állami Népegészségügyi és Tisztiorvosi Szolgálatról szóló 1991. évi XI. törvény, valamint az Állami Népegészségügyi és Tisztiorvosi Szolgálat szervezetérõl és mûködésérõl szóló 7/1991. (IV. 26.) NM rendelet alapján az egészségre káros rovarok, egyéb ízeltlábúak és rágcsálók által okozott egészségi ártalmak megelõzése körében a szolgálat hatósági feladatai között nyilvántartás vezetése nem szerepel.
<br>Az Állami Népegészségügyi és Tisztiorvosi Szolgálat szervezetérõl és mûködésérõl szóló 7/1991. (IV. 26.) NM rendelet alapján a Johan Béla Országos Epidemiológiai Központ (OEK) az Országos Tisztifõorvosi Hivatal alárendeltségébe tartozó, részben önállóan gazdálkodó és részjogkörrel rendelkezõ költségvetési szerv. Hatósági jogkörrel nem rendelkezik.
<br>A 18/1998. (VI. 3.) NM rendelet (járványügyi rendelet) a rovarok és rágcsálók irtása vonatkozásában az alábbi rendelkezéseket tartalmazza:
<br>39. § (1) A védekezés szakmai irányelveit, az alkalmazható irtószereket és eljárásokat, valamint a városi és megyei intézetek feladatait az OEK által idõszakosan kiadott "Tájékoztató az engedélyezett irtószerekrõl és az egészségügyi kártevõk elleni védekezés szakmai irányelveirõl" tartalmazza. 
<br>(2) A védekezés részletes elõírásaira vonatkozóan az 4. számú mellékletben foglaltak az irányadók.
<br>A 4. sz. melléklet vonatkozó szabályai az alábbiak:
<br>
<br>2. Szúnyogok
<br>Szúnyogirtó szer és szúnyoglárvairtó szer légi úton csak az OTH engedélyével juttatható ki a környezetbe.
<br>Légi úton történõ szúnyogirtás és szúnyoglárvairtás egészségügyi gázmester szakmai irányításával végezhetõ.
<br>A légi úton történõ szúnyoglárvairtáshoz entomológiai szakképzettséggel rendelkezõ személy részvétele is szükséges.
<br>Megállapítható tehát, hogy a szúnyogirtás körében a vonatkozó jogszabályok az egészségügyi gázmestert nevesítik szakemberként.
<br>A fent idézett jogszabályok rendelkezései alapján megállapítható az is, hogy nincs olyan hatóság, mely az ajánlati felhívás szerint az egészségügyi gázmesterek szakmai gyakorlatára vonatkozóan nyilvántartást vezet, és errõl hatósági igazolást ad ki.
<br>Az OEK 7712/46/2004. számú, a nyertes ajánlattevõ által csatolt szakmai állásfoglalása szerint a központ a légi szúnyogirtásra kiírt pályázatok elbírálásához szükséges olyan országos adatok (pl. a kezelt területek nagysága, az elvégzett kezelések hatékonysága, egészségügyi gázmesterek és entomológiai szakemberek által végzett tevékenység stb.) kizárólagos birtokában van, amelyekkel a közegészségügyi hatóságok nem rendelkeznek.
<br>Az ajánlati felhívásban meghatározott - a teljesítésbe bevont szakemberek 5 éves, hatóság által igazolt szakmai gyakorlatára vonatkozó - alkalmatlanná minõsítési szempontoknak való megfelelést, tehát az OEK által kiadott igazolás csatolásával tudták az ajánlattevõk teljesíteni.
<br>A fentiek alapján a Döntõbizottság álláspontja szerint az RSZ-COOP Kft. ajánlata megfelelt az ajánlati felhívásban és a dokumentációban foglaltaknak, és nem esik az ajánlati felhívás 11. b) pontja harmadik francia bekezdésének második pontja hatálya alá, így nem követett el jogsértést az ajánlatkérõ azzal, hogy az ajánlattevõt alkalmasnak minõsítette a szerzõdés teljesítésére és az ajánlatát bevonta az értékelésbe.
<br>A Döntõbizottság az ajánlatkérõ által benyújtott iratok alapján megállapította, hogy ajánlatkérõ a mûszaki alkalmasság igazolására szolgáló iratok vizsgálata során, a 2004. április 5-én kelt elõfeldolgozás elnevezésû anyagban az alkalmatlanság körében valamennyi szakembert (a földi gépkezelõt, szakmai irányítót, adminisztrációs személyzetet, entomológusokat stb.) felsorolta, és valamennyi szakember vonatkozásában azt állapította meg, hogy az elõírt szakmai gyakorlattal rendelkeznek.
<br>A Polgári Légiközlekedési Hatóság 510233/04 számú, a nyerteshez intézett tájékoztatása alapján a Döntõbizottság megjegyzi, hogy - bár álláspontja szerint csak az egészségügyi gázmesterek vonatkozásában írta elõ ajánlatkérõ az 5 éves szakmai gyakorlat igazolására vonatkozó kötelezettséget - mivel a repülõgép-vezetõ és -szerelõ szakemberek szakmai gyakorlatára vonatkozóan sincs hatósági nyilvántartás, így annak igazolására is el kellett ajánlatkérõnek fogadni az ajánlattevõk által csatolt, a repülõgép-vezetõk és légijármû-szerelõk érvényes szakszolgálati engedélyét.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.
<br>A Kbt. 88. § (1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére. A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 19.
<br>
<br>Dr. Telek Katalin s. k.,	     Hámori András s. k.,
<br>közbeszerzési biztos	       közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>
<br><br></body></html>