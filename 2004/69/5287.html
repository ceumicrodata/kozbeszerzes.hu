<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (5287/2004)
</h2>
<br>
<br>3.Kf.27.271/2003/3.
<br>
<br>A Fõvárosi Ítélõtábla a dr. Moldován András ügyvéd (1051 Budapest, József nádor tér 12.) által képviselt Szegedi Tudományegyetem Általános Orvostudományi Kar Gazdasági Igazgatósága (6720 Szeged, Tisza L. krt. 107.) felperesnek a dr. Nagy László Gábor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében, amely perbe az alperes pernyertessége érdekében a dr. Mészáros Gábor ügyvéd (6721 Szeged, József A. sgt. 4. III/3.) által képviselt AFAMIA TRADE Kft. (1119 Budapest, Vahot u. 1.) beavatkozott, a Fõvárosi Bíróság 2003. március 5-én kelt 13.K.32.829/2002/7. számú ítélete ellen az alperes által 8. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja, és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 30 000 (harmincezer) forint együttes elsõ, másodfokú perköltséget.
<br>A kereseti és fellebbezési illetéket az állam viseli. 
<br>Ez ellen az ítélet ellen fellebbezésnek helye nincs.
<br>
<br>INDOKOLÁS
<br>
<br>Az ajánlatkérõ felperes a közbeszerzésekrõl szóló 1995. évi XL. törvény (a továbbiakban: Kbt.) 32. § (1) bekezdése szerinti nyílt közbeszerzési eljárást indított az Eromedic Trading Kft. bonyolítói közremûködésével, százkilencven tétel egyszer használatos sebészeti varróanyag beszerzésére. Az ajánlattételi határidõben benyújtott ajánlatok, köztük az alperesi beavatkozó ajánlata érvényes volt. A felperes 2002. július 26-án kihirdette az eljárás eredményét.
<br>Az alperesi beavatkozó jogorvoslati kérelme folytán hozott határozatában az alperes a kérelemnek részben helyt adva megállapította, hogy a felperes megsértette a Kbt. 34. § (3) bekezdés a) pontjára és a (4) bekezdésére tekintettel az 55. § (4) és (6) bekezdéseit, ezért a közbeszerzési eljárást lezáró döntést, meghatározott egyes tételek vonatkozásában megsemmisítette, és 2 M Ft bírságot szabott ki. A Kbt. 88. § (1) bekezdés f) pontjára, valamint a (4) és (5) bekezdéseire hivatkozással a bírság körében hozott döntését - mérlegelve az eset összes körülményeit - azzal indokolta, hogy e jogkövetkezmény alkalmazása kötelezõ, a jogsértések a közbeszerzési eljárás több részét érintették, de az eljárást lezáró döntés megsemmisítése által a jogsérelem reparálható volt.
<br>A felperesnek az alperesi határozat felülvizsgálata iránt elõterjesztett keresetét, amelyben a terhére rótt bírságnak a Kbt. szerinti minimumra történõ csökkentését kérte, az elsõfokú bíróság alaposnak találta, és a határozat megváltoztatásával a bírság összegét 1 M Ft-ra mérsékelte. A Kbt.-nek az alperes által is hivatkozott rendelkezései alapján arra az álláspontra helyezkedett, hogy a közbeszerzés alacsony értékét, a jogsérelem reperálhatóságát és a felperes eljárást segítõ magatartását figyelembe véve a törvényi minimum összegétõl magasabb bírság kiszabása nem volt indokolt. Az alperes a mérlegelésre okot adó körülményeket nem kellõ súllyal értékelte, figyelembe véve a hasonló ügyekben hozott határozataiban megnyilvánuló bírságolási gyakorlatát is.
<br>Az elsõfokú bíróság ítélete ellen annak megváltoztatásával a kereset elutasítását kérve az alperes terjesztett elõ fellebbezést, kérte a felperesnek a perköltségben való marasztalását is. Megítélése szerint az elsõfokú bíróság nem teljeskörûen, illetõleg nem helyesen vette figyelembe a bírság összegének megállapításával kapcsolatos körülményeket. Így a jogsértés súlyát, amelyet a felperes sem vitatott, és tévesen értékelte javára eljárást segítõ magatartásnak a jogszabályban meghatározott és elõírt kötelezettségek teljesítését, mivel ezt meghaladó, eljárást segítõ magatartást a felperes nem tanúsított. Kiemelte, hogy a hasonló ügyekben hozott határozataiból kitûnõ gyakorlata, a konkrét ügyben, a bírság összegével kapcsolatos megállapítás jogszerûségét nem befolyásolja. Az elsõfokú bíróságnak kizárólag az adott ügyben, az alperes által feltárt körülményeket és megállapításokat kellett volna értékelnie.
<br>A felperes fellebbezési ellenkérelmében az elsõ fokú ítélet helybenhagyását kérte. Alperesi beavatkozó nyilatkozatot nem tett. A fellebbezés az alábbiak szerint alaptalan.
<br>A perbeli jogkérdéssel összefüggésben a Fõvárosi Ítélõtábla elsõdlegesen azt emeli ki, hogy a bírság összegszerûségének megállapítása mérlegelési jogkörben hozott döntés. A törvény a mérlegelés lehetõségét úgynevezett keretrendelkezés módszerével biztosítja, megadva annak alsó-felsõ és viszonyítási határait. A mérlegelési jogkörben hozott döntés jogszerûségét, a mérlegelés helyessége - és nem maga a döntés - biztosítja. Tehát az e jogkörben hozott döntés csak akkor minõsül jogszabálysértõnek, ha a hatóság helytelenül mérlegelt.
<br>A fellebbezéssel nem támadott tényállás szerint a felperes megsértette a Kbt. 34. § (3) bekezdés a) pontjára és a (4) bekezdésére tekintettel az 55. § (4) és (6) bekezdéseit. A jogsértés esetén a Kbt. 88. § (1) bekezdés f) pontja alapján alkalmazandó jogkövetkezmény a bírság kiszabása. A Kbt. 88. § (4) bekezdése a bírság összegének alsó és felsõ határát határozza meg. Ezen összeghatárokon belül az alperes mérlegeléssel állapította meg a kiszabandó bírság összegét. Ha a jogsértés ténye nem vitatott, a bírság összegszerûségének körében az elsõfokú bíróság a Kbt. keretei között kizárólag azt vizsgálhatja, hogy az alperes megtartotta-e az összeghatárra vonatkozó rendelkezéseket, okszerûen mérlegelt-e és mérlegelésének szempontjai a határozatból megállapíthatóak-e. Mindezek figyelembevételével a bírság kiszabására vonatkozó döntés jogszerûségének, az ismertetett szempontok szerinti értékelése során az alperesi határozat egésze vizsgálandó, hiszen a jogsértéssel összefüggésben került sor a bírság szankciójának alkalmazására.
<br>A másodfokú bíróság az elsõfokú bíróság álláspontjával ellentétben megállapította, hogy az alperes a bírság megállapítása során valamennyi jogszabályi kötelezettségének eleget tett. Feltárta a felperes javára és a terhére értékelhetõ, a mérlegelés alapjául szolgáló szempontokat, és azokat kellõ súllyal, okszerûen értékelte. Az elsõfokú bíróság elsõdlegesen - a kereseti kérelemben elõadottakra figyelemmel - a felperes együttmûködõ magatartását vizsgálta, és azt kedvezõen értékelte. Az elsõfokú bíróság érvelésével ellentétben a másodfokú bíróság hangsúlyozza, hogy az eljárást segítõ, együttmûködõ magatartás tanúsítása, ha az nem a törvény által megkívántakon túlmutató, a felperes javára nem értékelhetõ, mivel az a közbeszerzés résztvevõivel szembeni törvényi elvárás. A jogsértés reperálhatóságának tényét az alperes kifejezetten értékelte, ennélfogva ezen szempontot az elsõfokú bíróság újabb mérlegelés alá nem vonhatja annak kimondása nélkül, hogy e szempont mérlegelése tévesen, logikailag ellentmondó módon történt. Ennek hiányában e szempont sem képezheti az alperesi határozat megváltoztatásának indokát. Ugyanígy a közbeszerzés összegszerûsége - sem annak magas, sem alacsony volta - önmagában nem lehet a bírságösszeg csökkentésének indoka, annak megállapítása nélkül, hogy az alperes a Kbt. szerinti összeghatárokat nem tartotta be, vagy a feltárt szempontok ilyen összegû bírságot nem indokoltak.
<br>Az alperes "bírságolási gyakorlata" egyedi közigazgatási ügyben nem lehet mértékadó szempont. A bírság összegének jogszerûsége csak az adott határozat alapján ítélhetõ meg. Így nem lehet más közbeszerzési ügyben alkalmazott bírság összegébõl összehasonlító módszert alkalmazva eljutni ahhoz a következtetéshez, hogy az egyedi ügyben hozott határozat jogsértõ. Ennélfogva az elsõfokú bíróság nem vehette volna figyelembe a felperes által e körben elõadottakat, méltányosság gyakorlására pedig lehetõsége nincs.
<br>Mindezek alapján az alperes határozata a mérlegelésen alapuló határozatok jogszerûségével szemben állított jogszabályi követelményeket teljes mértékben kielégítette, ezért a Fõvárosi Ítélõtábla az elsõfokú bíróság ítéletét a Pp. 253. § (2) bekezdés alapján megváltoztatta, és a felperes keresetét elutasította.
<br>A pervesztes felperest a Pp. 78. § (1), (2) és 79. § (1) bekezdése értelmében kötelezte a sikeresen fellebbezõ alperes javára elsõ és másodfokú együttes perköltség megfizetésére. Az alperesi beavatkozónak költsége a kétfokú eljárás során nem merült fel, így arról rendelkezni nem kellett.
<br>A kereseti és fellebbezési illetéket, a felperest az illetékekrõl szóló 1990. évi XCIII. törvény 5. § (1) bekezdés c) pontja alapján megilletõ személyes illetékmentesség folytán, a költségmentességrõl szóló 6/1986. (VI. 26.) IM r. 14. §-a alapján az állam viseli.
<br>
<br>Budapest, 2004. május 12.
<br>
<br>Dr. Sára Katalin s. k.,	      Dr. Szõke Mária s. k., 
<br>a tanács elnöke	          elõadó bíró  
<br>
<br>Dr. Páldy Zsuzsanna s. k., 
<br>bíró
<br>
<br>
<br><br></body></html>