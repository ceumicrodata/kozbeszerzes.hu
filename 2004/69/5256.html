<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5256/2004)
</h2>
<br>1024 Budapest, Margit krt. 85.
<br>Ikt.sz.: D.215/15/2004.
<br>
<br>Tárgy: a FUTURE Trading I. sz. kérelmezõ és Silicon Computers Kft. II. sz. kérelmezõk kérelmei a Magyar Televízió Rt. ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a FUTURE Trading Kft. (1031 Budapest, Graphisoft Park A. ép. 1. em., képv.: dr. Sárdy Ildikó ügyvéd, 1123 Budapest, Gyõri út 20., továbbiakban: kérelmezõ I.) és a Silicon Computers Kft. (1118 Budapest, Zólyomi út 23., képv.: dr. Petz László ügyvéd, 1135 Budapest, Tahi út 53.-59., továbbiakban kérelmezõ II.) kérelmei alapján indult jogorvoslati eljárásban, melyet a Magyar Televízió Rt. (1037 Budapest, Kunigunda útja 41-43., dr. Fillinger György ügyvéd 1065 Budapest, Bajcsy-Zsilinszky E. út. 57., továbbiakban: ajánlatkérõ) által "2004. évi olimpiai játékok közvetítéséhez eszközök vásárlása és Híradó hírgyártó rendszer vásárlása" tárgyú közbeszerzési eljárása ellen nyújtott be, a kérelmezõk jogorvoslati kérelmeinek helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 49. § (2) bekezdést, a Kbt. 26. § (2) bekezdését, a Kbt 55. § (6) bekezdését, valamint a Kbt. 59. § (1) bekezdését, ezért ajánlatkérõ eljárását lezáró döntését az I. résztétel, 1 db hálózatos, szerveres televíziós hírgyártó rendszer szállítása tekintetében megsemmisíti és az ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõk részére a határozat kézhezvételétõl számított 15 napon belül, 150 000 Ft-150 000 Ft, azaz egyszázötvenezer-egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.
<br>Ajánlatkérõ 2004. február 6-én a Közbeszerzési Értesítõ (K. É.) 14. számában - a közbeszerzésekrõl szóló 1995. évi XL. törvény szabályai szerint - közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.
<br>Ajánlatkérõ a felhívás 3. a) pontjában a beszerzés tárgyát 19 tételben ismertette és rögzítette azt is, hogy a dokumentációban szereplõ mennyiségektõl ajánlatkérõ +30% mértékben eltérhet.
<br>Ajánlatkérõ a felhívás 3. c) pontjában lehetõséget adott a részajánlat tételére akként, hogy a 3. a) fejezet I. tételére kizárólag a tenderdokumentációban részletesen ismertetett felépítésû és mûködésû komplett rendszerre tehetõ ajánlat, míg a további (II-XIX.) tételek vonatkozásában ajánlattevõ a beszerzés tételenkénti teljes mennyiségre tehet ajánlatot.
<br>Ajánlatkérõ a felhívás 11. a) pontjában határozta meg az ajánlattevõk pénzügyi, gazdasági és mûszaki alkalmassága igazolására kért adatok és tények körét. A pénzügyi alkalmasság igazolására többek között az elmúlt 2 év ( 2001., 2002.) mérlegeit kérte csatolni.
<br>A felhívás 11. b) pontjában az ajánlattevõnek a szerzõdés teljesítésére alkalmatlanná minõsítésének szempontjai között került megfogalmazásra, hogy alkalmatlan az ajánlattevõ, ha forgalma az elmúlt 2 évben összességében nem haladta meg a jelen közbeszerzési eljárásra benyújtott ajánlata mértékének értékét.
<br>Ajánlatkérõ a felhívás 13. a) pontja szerint az összességében legelõnyösebb ajánlat szempontja szerint kívánta elbírálni az ajánlatokat, az ennek megítélésére szolgáló részszempontokat (alszempontokat) súlyszámokat és az értékelési módszert a felhívás 13. b) pontjában részletesen ismertette. Az értékelési részszempontok között szerepelt a "Kiegészítõ szolgáltatások mennyisége és minõsége" 10 súlyszámmal. Ezen részszemponthoz tartozóan ajánlatkérõ az alábbi alszempontokat határozta meg:
<br>- garancia ideje
<br>3
<br>- garanciális idõben vállalt támogatás értéke	
<br>3
<br>- garanciális idõn túl vállalt támogatás értéke
<br>2
<br>- szakemberek betanítására nyújtott napok
<br> száma
<br>2
<br>Rögzítésre került továbbá, hogy valamennyi részszempontnál a legelõnyösebb ajánlat kapja a maximális 10-es pontszámot, a legkevésbé elõnyös a minimális 1-es pontszámot, a kettõ között lineárisan arányítva értékeli a kiíró az ajánlatokat. Az egyes részszempontokra elért pontok a megadott súlyszámokkal súlyozásra, majd összesítésre kerülnek.
<br>A felhívás 14. pontjában ajánlatkérõ lehetõséget biztosított többváltozatú ajánlat tételére, a dokumentációban meghatározottak szerint.
<br>A felhívás 16. "Egyéb információk" e) pontja szerint hiánypótlásra a Kbt. 43. § (4)-(5) bekezdései szerint lehetõség volt.
<br>Ajánlatkérõ dokumentációt is bocsátott az ajánlattevõk rendelkezésére a megfelelõ ajánlattétel elõsegítése érdekében.
<br>A dokumentáció tartalmazta az ajánlat elkészítésére vonatkozó utasításokat, az eljárás menetének ismertetését, a szerzõdési feltételeket, nyilatkozatsablonokat és a részletes mûszaki elõírásokat.
<br>A dokumentációban ajánlatkérõ az elõzõ 2 év alatt a 2002., 2003. évet jelölte meg.
<br>A dokumentáció 14. oldal 4. pontja rögzítette, hogy ajánlattevõ köteles a mûszaki dokumentáció követelményeivel teljes mértékben összhangban lévõ ajánlatot benyújtani. A mûszaki dokumentációban megfogalmazott feltételeknek valamely formában meg nem felelõ ajánlatot az ajánlatkérõ érvénytelennek nyilvánítja.
<br>Ugyanezen oldal 5. pontjában ajánlatkérõ alternatív (többváltozatú) ajánlattétel lehetõségének feltételeit ismertette. Ezek szerint az egyes eszközök esetén a mûszaki dokumentációnak megfelelõ mûszaki paramétereket teljesítõ, különbözõ típusú eszközökre tehetõ ajánlat.
<br>Ajánlatkérõ a Kbt. 49. § (2) bekezdésére hivatkozva közölte a dokumentáció 16. oldal IV. 2. pontjában, hogy az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatóak, míg az V. 3. pontban közölte, hogy az ajánlati ár és az ajánlat lényeges részének megváltoztatása nem lehetséges, azt sem felajánlani, sem elfogadni nem szabad.
<br>A mûszaki dokumentáció 5/5.oldal 5. bekezdésében ajánlatkérõ javasolta ajánlattevõknek, hogy a megajánlott rendszer több opcionális megoldási javaslatával tegyék lehetõvé az ajánlatkérõ számára a legmegfelelõbb rendszertechnikai konstrukció kiválasztását. Az opcionális ajánlatok készülhetnek ugyanazon, de más partnerek bevonásával is. Az ajánlatkérõ elvárása volt továbbá, hogy a szerver alapú Híradó-rendszerre tett ajánlatukban ajánlattevõk részletesen adják meg a különbözõ opciók és alkotóelemek egyedi árát: hardver, szoftver, tartalék eszközök és support minden elemének vonatkozásában.
<br>A mûszaki dokumentációban többek között a 19/19. oldalán a 4.7. pontban ajánlatkérõ a mûszaki paraméterek között az utasító rendszer bõvítés (DRAKE-rendszer) körében megadta, hogy milyen mennyiségû eszközöket kér megajánlani.
<br>Ajánlatkérõ azt is meghatározta a 20/20. oldalon, hogy az ott megadott táblázat alapján a pályázati felhívás "mûszaki tartalom" szerinti megfelelõsége kerül elbírálásra. Amennyiben az ajánlott rendszer nem éri el a táblázatkategóriák minimum- pontszámát, úgy kiíró "mûszaki szempontból alkalmatlanná" minõsítheti azt.
<br>Ajánlattételi határidõre 2004. március 18. napjára az I. résztételre a kérelmezõk, a Stúdiótech Kft., a REXFILM Kft. és a Penna-Média Kft. nyújtottak be ajánlatot.
<br>Ajánlatkérõ az ajánlatok értékelése során élt a hiánypótlás lehetõségével és egyes ajánlattevõket hiányok pótlására szólította fel, ezen túl ajánlatkérõ a Kbt. 57. § (1) bekezdésében foglaltak szerint felvilágosítást kért ajánlattevõktõl, köztük az I. sz. kérelmezõtõl.
<br>Ajánlatkérõ az eljárás eredményét 2004. április 1-jén hirdette ki nyilvánosan. Döntése értelmében az I. résztétel tekintetében az eljárás nyertese a Silicon Computers Kft. (II. sz. kérelmezõ) lett, a második legkedvezõbb ajánlatot az FUTURE Trading Kft. (I. sz. kérelmezõ) tette.
<br>I. sz. kérelmezõ 2004. április 9-én terjesztett elõ jogorvoslati kérelmet a Döntõbizottságnál, melyben ajánlatkérõ eljárást lezáró döntését sérelmezte az I. résztétel 1 db hálózatos, szerveres televíziós hírgyártó rendszer szállítása körében. Kérelme indoklásában elõadta, hogy ajánlatkérõ megítélése szerint olyan jogsértéseket követett el az eljárás során, amely alapvetõen befolyásolta az összességében legelõnyösebb ajánlat kiválasztását és így az eljárás eredményét. Kifejtette, hogy ajánlatkérõ számítási hibát vétett az ajánlati árak pontozásánál, mivel a Penna-Média Kft. megajánlott áránál magasabban vett figyelembe, ezáltal az eljárás kimenetelére érdemben kihatással lehetett, hiszen ezen ajánlat volt a legmagasabb.
<br>Sérelmezte továbbá, hogy ajánlatkérõ az ajánlatokat különféle korrekciókkal egészítette ki, és az így kapott ajánlati árakat vette az értékelés alapjául. Hivatkozott arra, hogy ajánlatkérõ ajánlatuk esetében olyan tételek (audio/video rendszertechnikai elemek) esetében is korrekcióval élt, amelyek az ajánlatban szerepeltek, illetõleg olyan tételeket is feltüntetett, mely egyrészt nem szerepeltek az ajánlat opcionális eszközei között, másrészt az ott szereplõ tételek esetén nem a megadott árral korrigált.
<br>Kitért arra is kérelmében, hogy ajánlatkérõ a Kbt. 57. § (1) bekezdése alapján felvilágosítást kért tõlük éppen az audio/video eszközök megajánlása körében, amelyre megadták válaszukat, miszerint a megajánlott rendszer installációs igényét feltüntették ajánlatukban. Megítélése szerint az ajánlati árak korrekcióján túl ajánlatkérõ a Kbt. 34. § (4) bekezdésének d) pontját is megsértette, amennyiben ugyanazon tartalmi elemet többször értékelt. Álláspontja szerint ugyanis ajánlatkérõ az ajánlati áraknál a mûszaki tartalmat is értékelte, holott a mûszaki tartalom külön értékelési részszempontot képezett. Kérelmezõ jogsértõnek ítélte a fentieken túl ajánlatkérõ értékelését is a garanciális idõben vállalt támogatás értéke vonatkozásában. Kifejtette, hogy az ajánlat 197-199. oldalain került rögzítésre a garanciális támogatás tartalma, amelyet ajánlatkérõ az értékelésnél nem vett figyelembe, ugyanis ezen vállalásukra a minimális pontszámot osztotta ki.
<br>II. sz. kérelmezõ 2004. április 15-én nyújtott be jogorvoslati kérelmet a Döntõbizottsághoz ajánlatkérõ eljárást lezáró döntése ellen. Kérelme indoklásában kifejtette, hogy ajánlatkérõ megsértette a Kbt. 43. § (1) és (6) bekezdését, amikor a kérelmezõ I. FUTURE Trading Kft.-t nem minõsítette a szerzõdés teljesítésére alkalmatlannak, ugyanis a 2001. és 2002. évben elért forgalma nem éri el a közbeszerzési eljárás értékét. Ajánlatkérõ pedig ezen elvárását a felhívásban az alkalmatlanná minõsítés egyik feltételeként rögzítette. Hivatkozott arra is, hogy a kérelmezõ I. ajánlata érvénytelen is, mivel az elvárt 2001. évi mérleget nem nyújthatott be, hiszen ilyen mérleggel tudomása szerint nem rendelkezett az IM Céginformációs Szolgálat nyilvántartása alapján. Kérelmezõ II. kérte, hogy a Döntõbizottság semmisítse meg az ajánlatkérõ eljárást lezáró döntését, annak megállapítása mellett, hogy ajánlatkérõ jogsértést követett el, amikor érvényesként bírálta el a kérelmezõ I. ajánlatát.
<br>Kérelmezõ I. az ajánlata érvényességével, illetõleg alkalmasságával összefüggõ kérelmezõi kifogásokra észrevételében elõadta, hogy egyrészt rendelkezik 2001. évi mérleggel, azonban a felhívás közzétételétõl számítottan az elõzõ két év 2002., 2003., így ezen mérlegeket csatolta, különös tekintettel arra is, hogy a dokumentációban a felhívástól eltérõn a 2002. és 2003. évi mérlegek csatolása került kötelezõen elõírásra.
<br>A szerzõdés teljesítésére való alkalmasság körében kérelmezõ I. elõadta, hogy az ajánlatukban megjelölték a 2002. és 2003. év forgalmát, ezen túl 10% feletti alvállalkozót is megnevezett, akire nézve csatolta a 2001. és 2002. évi mérlegeket.
<br>Az alkalmasság kérdésére vonatkozóan kifejtette, hogy a Kbt. 44. § (4) bekezdése alapján együttesen a 10% feletti alvállalkozójával megfelelt az ajánlatkérõ által kiírt forgalomra vonatkozó elvárásnak, így a szerzõdés teljesítésére mindenképpen alkalmasnak kell hogy bizonyuljon.
<br>Ajánlatkérõ a jogorvoslati kérelmek elutasítását kérte, azok megalapozatlansága okán. Észrevételében kifejtette, hogy a kérelmezõ I. ajánlati változatai nem voltak rendszertechnikai szempontból teljes értékûek, egyikük sem felelt meg maradéktalanul a kiírás és dokumentáció feltételeinek. Annak érdekében tehát, hogy egy teljes funkcionalitású rendszert tudjon értékelni, a benyújtott ajánlatokat egy szintre kellett hozni, ennek érdekében került sor a korrekciós lista elkészítésére és az ajánlati árak módosítására. Hivatkozott arra, hogy a korrekciós lista összeállítására az ajánlattevõk által az ajánlatban megadott opciós eszközökbõl választott, kivéve a kérelmezõ I. ajánlatát, mivel esetében a hiányzó audio/video eszközök ellenértékét ajánlatkérõ által megállapítva került korrigálásra az ajánlati ár.
<br>Ajánlatkérõ elõadta továbbá, hogy a korrekció elvégzése körében valamennyi ajánlat az I. résztétel körében a hangtechnikai eszközöknél (DRAKE-rendszer) a dokumentációban elõírt mennyiségtõl való eltérés okán az ajánlati árak a hiányzó mennyiséggel megemelésre kerültek. E körben a mennyiségi eltérést ajánlatkérõ elírásnak minõsítette ezért élt a korrekcióval. Ajánlatkérõ hivatkozott arra, hogy több szempontból is érvényteleníteni kellett volna a kérelmezõ I. ajánlatát, ilyen ok megítélése szerint a nem megfelelõ referencia bemutatása, az árbevételi elõírás mint alkalmatlansági szempont nemteljesítése, az ajánlati változatoknak a kiírás feltételei nemteljesítése. Ajánlatkérõ elismerte észrevételében az ajánlati áraknál történt számelírás tényét, azonban elõadta, hogy ez nem változtat az eljárás eredményén és a nyertes személyén.
<br>Ajánlatkérõ megítélése szerint helyesen járt el az ajánlatok értékelése körében is, amikor a garanciális idõben vállalt támogatás értéke értékelési alszempont esetében, mivel a kérelmezõ I. ajánlatában nem számszerûsítette, hogy milyen értéket képvisel és milyen tartalom mellett a garanciális támogatás értéke, így pedig az érdemi értékelés alapját nem képezhette.
<br>Ajánlatkérõ a kérelmezõ II. kérelmére tett észrevételében ismételten elismeri, hogy a kérelmezõ I. ajánlatát érvénytelennek kellett volna nyilvánítani, kizárása azonban nem változtat az eljárás eredményén és a nyertes személyén, ezért kéri a kérelem elutasítását.
<br>A Döntõbizottság megállapította, hogy a jogorvoslati kérelmek és a kezdeményezés az alábbi indokok alapján megalapozottak.
<br>A Döntõbizottságnak a Kbt. 76. § (1) bekezdésében rögzített hatáskörében - a kérelmek keretei között - egyrészt abban kellett állást foglalnia, hogy ajánlatkérõ jogszerûen élt-e az ajánlati árak korrekciójával. Másrészt választ kell adnia arra, hogy ajánlatkérõ az ajánlatok értékelése során a törvény rendelkezéseinek megfelelõen járt-e el a érvényesség és alkalmasság megítélésénél.
<br>Mindenekelõtt a Döntõbizottság rámutat arra, hogy ajánlatkérõ a törvényben meghatározott eljárásfajták közül a beszerzésének megvalósítására nyílt eljárási fajtát választott, így ajánlatkérõnek a közbeszerzési eljárás lefolytatása során maradéktalanul be kell tartana a Kbt. nyílt közbeszerzési eljárásra vonatkozó valamennyi rendelkezését. Ajánlatkérõ nyílt közbeszerzési eljárása akkor lehet jogszerû, amennyiben a törvény adott eljárásfajtára vonatkozó szabályait ajánlatkérõ betartja, hiszen ezáltal biztosítható alapvetõen a törvény által megfogalmazott alapelvek érvényesülése.
<br>A nyílt közbeszerzési eljárásra vonatkozóan a Kbt. 26. § (2) bekezdés második fordulata rögzíti, hogy az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A közbeszerzési eljárásban az eljárást megindító ajánlati felhívásban van lehetõsége ajánlatkérõnek az ajánlattal kapcsolatos (akár formai, akár tartalmi) elvárásait megfogalmazni, azzal, hogy a Kbt. 26. § (2) bekezdés második fordulata alapján az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van.
<br>Az ajánlati kötöttség nyílt eljárásban a Kbt. 50. § (1) bekezdése értelmében az ajánlattételi határidõ lejártától kezdõdik.
<br>A közbeszerzési eljárásban az ajánlattevõk számára az ajánlati felhívás ad kellõ eligazítást a tekintetben, hogy az ajánlatukat milyen szempontok figyelembevételével és betartásával készítsék el annak érdekében, hogy eséllyel vehessenek részt a közbeszerzési eljárásban, hiszen a Kbt. 43. § (1) bekezdésében foglaltak alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.
<br>A fent hivatkozott rendelkezések betartása azért is bír nagy jelentõséggel, mivel alapvetõen ezáltal válik biztosíthatóvá, illetve teljesíthetõvé a törvény által definiált esélyegyenlõség, a versenytisztaság alapelvi rendelkezései. Amennyiben a közbeszerzési eljárásban való részvételhez szükséges, kötelezõen, elõre rögzített feltételek teljesítése körében az eljárás késõbbi szakaszában ajánlatkérõ engedményeket, felmentést adhatna, úgy a feltételeket nem teljesítõ ajánlattevõk elõnyt élveznének a feltételeket teljesítõkkel szemben, mivel a beszerzés elnyeréséért a feltételek teljesítése nélkül is eséllyel indulhatnak. A fentieken túl pedig egy ilyen eljárás elfogadása a törvény konkrét rendelkezéseit is sértené, hiszen a Kbt. 52. § (2) bekezdés d) pontja alapján a felhívás és a dokumentáció feltételeit nem teljesítõ ajánlat érvénytelen, míg a Kbt. 53. § (2) bekezdése szerint érvénytelen ajánlat nem vehet részt a közbeszerzési eljárás további szakaszában.
<br>A jelen ügyben az ajánlatkérõ elkészítette ajánlati felhívását, amelyben meghatározta többek között a csatolandó iratok körét, valamint a szerzõdés teljesítésére való alkalmasság szempontjait, azt is, hogy hiánypótlás lehetõségét biztosítja az ajánlattevõknek. Ajánlatkérõ dokumentációt is kibocsátott, amely tartalmazta mûszaki elvárásait, mind minõségi, mind mennyiségi szempontból.
<br>Tényként állapítható meg jelen esetben, hogy ajánlatkérõ a felhívás 11.  a) pont 2. francia bekezdésében elõzõ két év mérlegeként a 2001. és 2002. év mérlegeit kérte csatolni. Tényként megállapítható körülmény az is, hogy a dokumentációban a elõzõ két évként már 2002. és 2003. év került rögzítésre. A Döntõbizottság megítélése szerint ajánlatkérõ helyesen járt el, amikor a kérelmezõ I. által csatolt 2002. és 2003. évi mérlegek csatolását elfogadta, azt nem tette kifogás tárgyává. Rámutat a Döntõbizottság ugyanis arra, hogy a felhívás és dokumentáció közötti ellentmondás fennállása miatt - függetlenül attól, hogy azt kellõ idõben nem kifogásolta egyetlen ajánlattevõ sem - az eljárás késõbbi szakaszában ajánlattevõket hátrány nem érheti, azaz az ajánlati felhívás elsõdlegességére hivatkozással sem eredményezhet érvénytelenné nyilvánítást a dokumentációnak megfelelõ iratcsatolás. Jelen esetben a felhívástól eltérõ, ám a dokumentációnak megfelelõ mérlegek csatolása azért sem járhat az ajánlat automatikus érvénytelenné nyilvánításával, mivel ajánlatkérõ a felhívás 16. f) pontjában lehetõséget adott a hiánypótlásra a Kbt. 43. § (4)-(5) bekezdései szerint. Ezen törvényi rendelkezés értelmében pedig a Kbt. 44. § és 46. § szerinti igazolás utólagos csatolására hiánypótlás keretében jogszerû lehetõség van. A vizsgált mérleg a Kbt. 44. § (1) bekezdés b) pontjában rögzített olyan irat, amely a pénzügyi és gazdasági alkalmasság igazolására alkalmas, így ezen hiányosság hiánypótlás keretében kiküszöbölhetõ.
<br>A Döntõbizottság nem tudta elfogadni azonban a kérelmezõ I. érvelését az alkalmasság igazolása körében, mely szerint az alkalmassági feltételeket a 10% feletti alvállalkozóval együttesen lehetett volna teljesíteni.
<br>A Kbt. 43. § (3) bekezdése akként rendelkezik, hogy az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát, valamint - ha ezt az ajánlatkérõ az ajánlati felhívásban a Kbt. 33. § (5) bekezdésének figyelembevételével elõírta - az általa a közbeszerzés értékének 10%-át meghaladó mértékben igénybe venni kívánt alvállalkozókét. Az erre vonatkozó igazolásokat az ajánlathoz csatolni kell. A Kbt. 46. §-t a közbeszerzés értékének 10%-át meghaladó mértékben igénybe venni kívánt alvállalkozókra kell alkalmazni.
<br>A fenti jogszabályhely alapján tehát az alkalmatlansági feltételeknek a 10% felett bevonni kívánt alvállalkozókkal együttes megfelelésrõl rendelkezõ Kbt. 44. § (4) bekezdése alkalmazásának elõfeltétele, hogy ajánlatkérõ a felhívásban az ajánlattevõ által 10% feletti alvállalkozójának a pénzügyi, gazdasági és mûszaki alkalmasságának igazolását az ajánlati felhívásban meghatározottan elõírja.
<br>Jelen ügyben az ajánlati felhívás tartalma alapján egyértelmûen megállapítható, hogy ajánlatkérõ a 11. a) pontban nem kérte az ajánlattevõk által 10% felett bevont alvállalkozók alkalmasságának igazolását, mint ahogy a felhívás 11. b) pontjába is kizárólag az ajánlatevõket kívánta vizsgálni a szerzõdés teljesítésére való alkalmasságuk tekintetében.
<br>Ajánlatkérõ által közzétett ajánlati felhívás tartalma alapján ajánlattevõknek önállóan - függetlenül a megjelölt 10% feletti alvállalkozó teljesítményétõl - kellett megfelelniük a felhívás 11. b) pontjában megfogalmazott alkalmassági szempontoknak. Ajánlatkérõ jogszerûen egyetlen ajánlattevõ alkalmasságának megítélésénél sem vehette figyelembe az esetlegesen megjelölt 10% feletti alvállalkozó alkalmasságára vonatkozóan közölt adatait, tényeit.
<br>Ajánlatkérõ a felhívásban megjelölt iratok, tények alapján a felhívás 11. b) pont 4. francia bekezdésében rögzítette, hogy alkalmatlan az ajánlattevõ a szerzõdés teljesítésére, ha forgalma az elmúlt 2 évben összességében nem haladta meg a jelen közbeszerzési eljárásra benyújtott ajánlata mértékének értékét.
<br>A kérelmezõ I. ajánlatában csatolt 2002. évi és 2003. évi mérlegek alapján forgalma 2003. évben 220 244 E Ft, míg 2002. évben 48 162 E Ft, összességében 268 406 E Ft.
<br>A kérelmezõ I. ajánlatban megadott ajánlati árai változatoktól függõen nettó 326 267 432 Ft és 378 265 056 Ft között kerültek megajánlásra.
<br>A fentiek alapján egyértelmûen megállapítható, hogy valamennyi változat ajánlati ára meghaladta a 2002. és 2003. évi forgalom együttes összegét. A kérelmezõ I. a jogorvoslati eljárásban csatolta a 2001. évi mérlegét is, amely szerint a forgalma 2001. évben 24 284 E  Ft volt.
<br>Ajánlatkérõ azonban az ajánlatban szereplõ forgalmi adatok ismeretében nem állapította meg az elõzõ két év forgalmára vonatkozó elõírás nemteljesítését, és a felhívásában elõre közöltek ellenére a kérelmezõ I. szerzõdés teljesítésére való alkalmasságáról döntött. Ajánlatkérõ ezzel megsértette a Kbt 26. § (2) bekezdését, mivel saját felhívásától eltérve az elõre közölt feltétel nemteljesítésére alapítottan elmulasztotta megállapítani a kérelmezõ I. szerzõdés teljesítésére való alkalmatlanságát.
<br>A fenti indokok alapján a Döntõbizottság megalapozottnak találta e körben a kérelmezõ II. jogorvoslati kérelmét.
<br>A kérelmezõ I. kifogásolta, hogy ajánlatkérõ a garanciális idõben vállalt támogatás értéke körében nem az alszempont tartalma alapján végezte el az értékelést, ajánlatának tartalmát erre vonatkozóan nem vette figyelembe.
<br>A Döntõbizottság abban a részében osztotta az ajánlatkérõ okfejtését a garanciális idõben vállalt támogatás értéke alszempont körében, hogy ezen részszempont megfogalmazásából egyértelmû, hogy ajánlatkérõ itt nem a garancia vállalásának tényét kívánta értékelni, hanem azt, hogy ez forintösszegben mit jelent, így ezen alszempontban értékelésekor kerülhet sor, amennyiben az ajánlatban megállapítható érték kerül meghatározásra. Nem fogadta el azonban a Döntõbizottság azon ajánlatkérõi elõadást, miszerint a kérelmezõ I. ajánlatából nem állapítható meg a garanciális idõben vállalt támogatás értéke. A kérelmezõ I. ajánlat II. kötet 197-200. oldalain részletesen ismertetésre kerül a garanciális idõben vállalt támogatás tartalma, míg a garanciális idõn túli támogatás körében az ajánlat rögzíti, hogy az megegyezik a garanciaidõben vállalt támogatás tartalmával, és közli annak értékét. Az ajánlat tartalma alapján a garanciaidõben vállalt támogatás értéke éppen a garanciális idõn túl vállalt támogatás értékével egyezik meg, így helytelen azon ajánlatkérõi elõadás, miszerint a támogatás értékének megjelölése hiánya miatt nem tudta értékelni a kérelmezõ I. ajánlatát a garanciaidõben vállalt támogatás értéke alszempont körében.
<br>Ezt követõen a Döntõbizottság megvizsgálta, hogy ajánlatkérõ jogszerûen élt-e a ajánlatok korrigálásával a lefolytatott nyílt közbeszerzési eljárásában.
<br>A Kbt. 49. § (2) bekezdése értelmében nyílt eljárásban az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.
<br>Ajánlattevõk ajánlataikat akként tették meg, hogy adtak egy alapajánlatot meghatározott mûszaki tartalom és ár mellett, illetõleg változó számú alternatívát ugyancsak meghatározott mûszaki tartalom és ár mellett. Ajánlattevõk ajánlataikban az ajánlati változatokon túl, külön opciós listát szerepeltettek egyes rendszerelemekre meghatározott ár hozzárendelésével.
<br>Ajánlatkérõ az eljárás értékelésének szakaszában megvizsgálta az ajánlatok mûszaki követelményeknek való megfelelõségét, majd meg is állapította értékelési anyagának 1/3. oldalán, hogy az I. résztétel tekintetében az egyes ajánlattevõk megajánlott rendszerei tekintetében milyen hiányosságokkal bírnak. Egyedül a kérelmezõ II. ajánlati változata esetében rögzítette, hogy azok teljesítik a kiírás specifikációját.
<br>Emellett ajánlatkérõ készített egy "Híradó-rendszer árajánlatok korrekciós listája" elnevezésû anyagot, amelyben valamennyi ajánlattevõk ajánlati változatait meghatározott hiányzó tételekkel a hozzá tartozó ár hozzárendelésével korrigálta, majd ezen korrigált ajánlatokat vonta az értékelés körébe.
<br>Elõfordult az is, hogy ajánlatkérõ egyes ajánlati változatok esetén egyes tételek ajánlatban megadott árát csökkentette. Ajánlatkérõ ezt a tárgyaláson azzal indokolta, hogy az ajánlati változat azon tételénél az elvártnál több került megajánlásra, ezért ezen tételek árát lecsökkentették arányosan a dokumentációban elvárt szintre.
<br>Ajánlatkérõ a dokumentációjának 19/19. oldal 4.7. pontban közölte, hogy az utasító (DRAKE-) rendszer bõvítéssel összefüggésben milyen mennyiségû eszközöket kér megajánlani.
<br>Az ajánlattevõk - kivéve a Rexfilm Kft. ajánlata - ajánlataiban a dokumentáció fent idézett elvárásával szemben kevesebb mennyiség került megajánlásra. Ezen eltérést ajánlattevõ akként korrigálta, hogy az érintett ajánlattevõk ajánlati árait a hiányzó mennyiségi tételek árával növelte. Ez a korrekciós listában DRAKE-utasító rendszerkiegészítõk cím alatt 10 000 000 Ft-os tételként került megjelölésre.
<br>Kérelmezõ I. esetében például a Fájl konverziós szerver, hardver körében megajánlott eszközök darabszámát ajánlatkérõ nem találta elegendõnek, így az általa szakmailag indokolt mennyiség árával növelte, míg az adatszalagos archívum hardver körében az "A" változatban hiányolt LTO-meghajtók szükségesnek ítélt a számával a "C" ajánlatban szerepeltetett árakkal növelve az "A" változat ajánlati árát.
<br>Ajánlatkérõ fent ismertetett ajánlati korrekciók jogszerûségének alátámasztására az ajánlati dokumentáció 5/5. oldal 5. bekezdésére hivatkozott, amelyben javasolta ajánlattevõknek, hogy a megajánlott rendszer több opcionális megoldási javaslatával tegye lehetõvé az ajánlatkérõ számára a legmegfelelõbb rendszertechnikai konstrukció kiválasztását. Az opcionális ajánlatok készülhetnek ugyanazon, de más partnerek bevonásával.
<br>A Döntõbizottság álláspontja szerint az ajánlatkérõ által hivatkozott dokumentációs elõírás ellentétben ajánlatkérõi okfejtéssel nem biztosít lehetõséget az ajánlatok tartalmának módosítására. A hivatkozott elõírás kizárólag akként értelmezhetõ, hogy ajánlattevõk több ajánlati változat - alternatíva - elkészítésén keresztül több lehetséges rendszerelembõl álló rendszert ajánljanak meg.
<br>A fenti értelmezés helyességét támasztja alá továbbá az ajánlati dokumentáció 14. oldal 5. pontja az alternatív - többváltozatú - ajánlatok tételének szabályairól, amikor kimondja, hogy alternatív ajánlat tehetõ egyes eszközök esetén a mûszaki dokumentációnak megfelelõ mûszaki paramétereket teljesítõ, különbözõ típusú eszközökre. E helyen rögzíti azt is ajánlatkérõ, hogy külön-külön benyújtott alternatív ajánlatok egyes tételei a pontozás szempontjából nem vonhatóak össze, azokat csak az adott alternatív ajánlatban szereplõ feltételekkel veszik figyelembe.
<br>Külön rögzítette ajánlatkérõ a dokumentáció 17. oldal 3. pontjában, hogy az ajánlati ár és az ajánlat lényeges részének megváltoztatása nem lehetséges, azt sem felajánlani, sem megengedni nem szabad.
<br>A törvény kógens rendelkezése, amely tiltja az ajánlatok módosítását az ajánlattételi határidõt követõen, valamint az ajánlati dokumentáció fent hivatkozott elõírásai ellenére ajánlatkérõ az ajánlatok értékelésének szakaszában módosította a benyújtott ajánlatok ajánlati változatait mûszaki tartalmukban és annak következtében ajánlati áraikban is. Ennek következtében olyan ajánlatok kerültek elbírálásra, amelyeket az ajánlattevõk nem nyújtottak be. Egyrészt ajánlatkérõ részérõl az ajánlatban megajánlott tételeket csökkentésére került sor, másrészt a megajánlott változatok kiegészültek olyan elemekkel, amelyek nem voltak az adott változat részei. Harmadsorban ajánlatkérõ az ajánlati változatokban a dokumentációtól való eltérését a hiányzó mennyiség és árának ajánlathoz történõ hozzáadásával módosította.
<br>Ajánlatkérõ a fent ismertetett cselekményével megsértette a Kbt. 49. § (2) bekezdését, valamint saját maga által a dokumentációban elõírt feltételeit, amikor a benyújtott ajánlatok tartalmát módosította. Azzal pedig, hogy ajánlatkérõ nem a benyújtott ajánlatok tartalma alapján végezte el az ajánlatok értékelését, megsértette a Kbt. 55. § (6) bekezdését és ezáltal pedig sérült a Kbt. 59. § (1) bekezdése is.
<br>Ajánlatkérõ egy nyílt közbeszerzési eljárásban köteles vizsgálni, hogy a benyújtott ajánlatok megfelelnek-e a felhívás és a dokumentáció formai és tartalmi elvárásainak. Hiány észlelése esetén is csak a törvény adta keretek között van mód a hiányok kiküszöbölésére. Amennyiben az ajánlat hiányos - és a törvényes úton annak kiküszöbölésére nincs mód - ajánlatkérõ a törvény által szabályozott következmények alkalmazására köteles (eljárás további szakaszából való kizárás esetei).
<br>Hiánytalan ajánlatok esetén pedig ajánlatkérõ a benyújtott ajánlati tartalmak felhívásában megadottak szerinti értékelésére köteles. Nyílt eljárásban szigorúan tiltott a benyújtott ajánlatok tartalmát érintõ, bármilyen indokból elvégzett módosítás, akár ajánlatkérõ, akár ajánlattevõ részérõl.
<br>Ajánlatkérõ pedig a jogorvoslattal vizsgált eljárása során az ajánlatok tartalmát érintõen a törvény rendelkezései által nem megengedett változtatásokat végzett.
<br>Tekintettel a fent leírtakra, a Döntõbizottság a rendelkezõ részben foglaltak szerint határozott, és a Kbt. 88. § (1) bekezdés c), d) és f) pontja szerinti jogkövetkezményeket alkalmazta.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a.
<br>A Döntõbizottság a bírság összegének megállapításakor a Kbt. 88. § (5) bekezdésben foglaltakat vette figyelembe, e körben egyrészt az elkövetett jogsérelem súlyára volt tekintettel, mivel ajánlatkérõ a benyújtott ajánlatok tartalmát érintõ módosításokat hajtott végre, amely nyílt közbeszerzési eljárásban meg nem engedett.
<br>A Döntõbizottság figyelemmel volt továbbá arra is, hogy a megállapított jogsértéseket ajánlatkérõnek módja van még a közbeszerzési eljárásában reparálnia, ezért a kiszabott bírságot szükségesnek, de egyben elegendõnek ítélte.
<br>A költségek viselésérõl a Kbt. 88. § (1) bekezdés h) pontja alapján döntött. A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 14.
<br>
<br>Dr. Sárkány Izolda s. k.,	      Fábián Péter s. k.,
<br>közbeszerzési biztos	        közbeszerzési biztos
<br>
<br>Dr. Nagy László Gábor s. k.,
<br>közbeszerzési biztos
<br><br></body></html>