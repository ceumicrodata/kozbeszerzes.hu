<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (5288/2004)
</h2>
<br>
<br>3.Kf.27.273/2003/4.
<br>
<br>A Fõvárosi Ítélõtábla a Kamarás, Simonka & Szabó Ügyvédi Iroda (1054 Budapest, Hold u. 29. III/5., ügyintézõ: dr. Simonka Csaba ügyvéd) által képviselt Dél-dunántúli Regionális Fejlesztési Ügynökség Kht. (7621 Pécs, Tímár u. 23.) I. rendû, az INTEGRANET Rt. (7400 Kaposvár, Rákóczi tér 9-11.) II. rendû és a Paksi Duna Menti Mezõgazdasági Rt. (7030 Paks, Rákóczi út 57.) III. rendû felpereseknek a dr. Csanádi Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2003. április 15-én kelt 25.K.33.384/2002/8. számú ítélete ellen a felperesek által 9. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét azzal hagyja helyben, hogy a kereseti illetéket az állam viseli.
<br>Kötelezi az I-III. r. felpereseket, hogy 15 napon belül egyetemlegesen fizessenek meg az alperesnek 50 000 (ötvenezer) forint másodfokú perköltséget.
<br>A fellebbezési illetéket az állam viseli.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>A felperesek, mint a Dél-dunántúli Regionális Portál Konzorcium tagjai ajánlatkérõként 2002. július 31-én részvételi felhívást tettek közzé a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdés e) pontjára alapított tárgyalásos eljárás megindítására a Dél-dunántúli Régió (Baranya, Somogy és Tolna megye) komplex elektronikus portáljának és szerkesztõségének létrehozása, az üzemeltetés feltételeinek biztosítása, valamint a megvalósításhoz szükséges hardver és szoftver eszközök szállítása tárgyban. A részvételi felhívás 13. Egyéb információk j) pontja az eljárás során hiánypótlási lehetõséget biztosított. A felperesek 2002. augusztus 30-án a hét részvételi jelentkezõ közül öt társaságot hívtak fel részben hiánypótlásra, részben az általuk nem egyértelmûnek tartott kijelentések tisztázására. A hiánypótlási felhívást valamennyi jelentkezõ részére megküldték, teljesítésének határidejét 2002. szeptember 5-én 16.00 órában jelölték meg. 2002. szeptember 2-án az elsõ felhívásban is megjelölt két társaság részére további hiánypótlási kötelezettséget, a referenciaigazolások csatolását írták elõ, az elsõ hiánypótlási felhívásban megjelölt határidõre. A részvételi jelentkezõk a hiányokat pótolták, a kért válaszokat megadták. A felperesi konzorcium 2002. szeptember 11-én a részvételi szakasz eredményét kihirdette, és az alkalmasnak minõsített jelentkezõk közül három társaságot ajánlattételre hívott fel.
<br>Az Exellence Rt. részvételi jelentkezõ által elõterjesztett jogorvoslati kérelemnek - amelyben többek között kifogásolta a kétszeri hiánypótlási felhívást, hivatkozott a Kbt. 43. § (4) bekezdése, valamint a Kbt. 24. § (1) és (2) bekezdésében foglalt alapelvi rendelkezések sérelmére - az alperes D.548/15/2002. számú határozatával helyt adott és megállapította, hogy a felperesek megsértették a Kbt. 43. § (4)-(5) bekezdését, ezért a felpereseknek a 2002. augusztus 30-i hiánypótlást elrendelõ döntését és az azt követõ valamennyi, a részvételi eljárást lezáró döntését is megsemmisítette, és a konzorcium tagjaival szemben egyetemlegesen 1 000 000 Ft bírságot szabott ki. Indokolásában arra hivatkozott, hogy a felperesek jogsértõen jártak el akkor, amikor két esetben tették lehetõvé egyes ajánlattevõk részére a hiánypótlást. Magatartásukkal megsértették a hiánypótlás egyenlõ feltételekkel történõ alkalmazását. A hiánypótlási eljárás jogszerûtlen volta már eleve kizárta, hogy megalapozottan dönthessenek az ajánlatok érvényessége és az alkalmasság tekintetében, ezért nem vizsgálta a felperesek további döntéseinek jogszerûségét. A bírság kiszabásánál a jogsértés súlyára és annak reparálhatóságára volt figyelemmel.
<br>A felpereseknek az alperes határozatának felülvizsgálata iránt elõterjesztett keresetét az elsõfokú bíróság nem találta megalapozottnak, ezért azt elutasította. Megállapította, hogy a jogorvoslati kérelmet elõterjesztõ részvételre jelentkezõ - akinek pozíciója a kétszakaszos eljárásban megegyezik az ajánlattevõ pozíciójával - a Kbt. 79. § (3) bekezdése alapján ügyfélnek minõsül, amely minõsége a jogorvoslati eljárás egészére kiterjed. Osztotta az alperes álláspontját a tekintetben, hogy a felperesek jogsértõen biztosítottak két alkalommal lehetõséget a hiánypótlásra, ezzel megsértették a Kbt. 43. § (4) bekezdését. Végül utalt arra, hogy a hiánypótlási eljárással kapcsolatos jogsértések miatt az eljárás ezt követõ szakaszában hozott döntések sem lehettek jogszerûek, ezért helyesen járt el az alperes, amikor a jogsértõ hiánypótlás következtében az eljárás további szakaszában hozott döntéseket nem vizsgálta, hanem valamennyit megsemmisítette.
<br>Az elsõfokú bíróság ítélete ellen a felperesek terjesztettek elõ fellebbezést az ítélet megváltoztatása és annak megállapítása érdekében, hogy az eljárás során nem sértették meg a Kbt. 43. § (4) és (5) bekezdését. Perköltség iránti igényüket is elõterjesztették. Az elsõfokú bíróságnak a kérelmezõ ügyfélképességét megállapító döntését azért sérelmezték, mert álláspontjuk szerint ez a jogorvoslati joggal való visszaélés lehetõségét nyitná meg, tekintettel arra, hogy a kérelmet elõterjesztõ alkalmatlanná minõsítése és a hiánypótlás mikéntje, eredménye között okozati összefüggés nem áll fenn, ezért a jogorvoslati kérelmet elõterjesztõ jogos érdeksérelme sem állapítható meg. Kifogásolták, hogy az alperes jogi álláspontjánál fogva nem vizsgálta a felpereseknek a hiánypótlási eljárást követõ döntéseit, és ezt az elsõfokú bíróság sem tartotta szükségesnek. Vitatták az elsõfokú bíróság azon megállapítását, hogy önkéntes hiánypótlásra nincs lehetõség.
<br>Az alperes fellebbezési ellenkérelme az elsõfokú bíróság ítéletének helyes indokai alapján történõ helybenhagyására és a felperesek perköltség megfizetésére kötelezésére vonatkozott.
<br>A felperesek fellebbezése alaptalan.
<br>A per tárgyát képezõ közbeszerzési eljárás hirdetmény közzétételével induló tárgyalásos eljárás volt, amely két szakaszból áll. A Kbt. 63. § (1)-(8) bekezdése határozza meg a két szakaszból álló eljárások közös szabályait. A (8) bekezdés értelmében a két szakaszból álló eljárás részvételi szakaszában többek között a 43. § (4)-(6) bekezdését megfelelõen alkalmazni kell. A Kbt. 43. § (4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosít a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással, vagy példányszámban benyújtott ajánlat esetén. A 43. § (5) bekezdése elõírja, hogy a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt. E szabályozásból következik, hogy abban az esetben, ha hiánypótlásra lehetõséget biztosít, az ajánlatkérõnek úgy kell elvégezni az ajánlatnak (részvételi jelentkezésnek) az ajánlati (részvételi) felhívásban írtakkal történõ egybevetését, hogy valamennyi ajánlattevõ valamennyi igazolása vagy nyilatkozata hiányát és az egyéb, az ajánlattal kapcsolatos formai hiányosságát felmérje. A vizsgálatot teljeskörûen és nem szakaszonként kell elvégezni, mert a Kbt. hivatkozott rendelkezései nem teszik lehetõvé, hogy az eredetileg nem észlelt hiányok pótlása utóbb kiadott felhívás alapján történhessen meg, még akkor sem, ha az eredeti felhívásban a hiányok pótlására megadott határidõ nem változik. Az ettõl való eltérés nemcsak a hiánypótlást egy ízben lehetõvé tévõ szabály sérelmét, hanem az azonos feltételek sérelmét is jelenti, és ezért nem vitásan jogsértõ. A fenti jogszabályhelyek elemzésébõl az is megállapítható, hogy nincs jogi lehetõség az önkéntes hiánypótlás teljesítésére, mert a Kbt. 43. § (4) bekezdése ezt a jogot a közbeszerzési eljárás résztvevõi közül 
<br>kizárólag az ajánlatkérõnek biztosítja és ezt is csak akkor, ha ezt az ajánlati (részvételi) felhívás tartalmazza [Kbt. 43. § (5) bekezdés]. A Kbt. 25. § értelmében pedig a Kbt. szabályaitól csak annyiban lehet eltérni, amennyiben azt a Kbt. kifejezetten megengedi.
<br>A Fõvárosi Ítélõtábla mindenben egyetértett az elsõfokú bíróságnak a jogorvoslati kérelmet elõterjesztõ ügyfélképességét levezetõ megállapításaival. A felperesek az ügyfélképesség hiányára már keresetükben is hivatkoztak, az elsõfokú bíróság a kérdéssel kellõ részletességgel foglalkozott, indokolása logikus, a Kbt. szabályaiból egyértelmûen levezethetõ és megkérdõjelezhetetlen. A fellebbezés ehhez képest új tényt, hivatkozást nem tartalmazott, ezért a másodfokú bíróság ebben a vonatkozásban csak utal az elsõfokú bíróság helyes indokaira. Ugyanez a megállapítás vonatkozik a fellebbezés által érintett azon kereseti kérelemre, mely sérelmezte a hiánypótlási eljárással kapcsolatos jogsértés miatt az eljárás ezt követõ szakaszában hozott döntések vizsgálatának elmaradását. A hiánypótlás jogsértõ vagy jogszerû volta kihat a további döntésekre, így az alkalmasság vizsgálatára is, ezért ebbõl a szempontból - mint azt az elsõfokú bíróság helyesen megállapította - quasi elõkérdésnek minõsül.
<br>Mindezekre tekintettel a Fõvárosi Ítélõtábla az elsõfokú bíróság ítéletét a polgári perrendtartásról szóló 1957. évi III. törvény (a továbbiakban: Pp.) 253. § (2) bekezdése alapján helybenhagyta azzal a pontosítással, hogy az I. r. felperest az illetékekrõl szóló 1990. évi XCIII. törvény (a továbbiakban: Itv.) 5. § (1) bekezdés d) pontja alapján megilletõ személyi illetékmentesség folytán a feljegyzett kereseti illetéket az állam viseli.
<br>A sikertelenül fellebbezõ felperesek a Pp. 78. § (1), (2) és 79. § (1) bekezdése alapján kötelesek az alperes másodfokú perköltségének megfizetésére, figyelemmel a felperesek között 2002. augusztus 30-án létrejött konzorciumi szerzõdés 12.1. pontjában írt egyetemes felelõsségére is.
<br>A fellebbezési illeték viselésére vonatkozó rendelkezés az illetékekrõl szóló 1990. évi XCIII. törvény (a továbbiakban: Itv.) 39. § (3) c) pontján, a 46. § (1) és (4) bekezdésén, az Itv. 48. §-án, és az Itv. 5. § (1) bekezdésének d) pontjára tekintettel az Itv. 64. §-a folytán alkalmazandó, a költségmentességrõl szóló 6/1986. (VI. 26.) IM rendelet 14. §-án alapul.
<br>
<br>Budapest, 2004. május 5.
<br>
<br>Dr. Sára Katalin s. k.,	   Dr. Páldy Zsuzsanna s. k.,
<br>a tanács elnöke	     elõadó bíró
<br>
<br>Dr. Szõke Mária s. k., 
<br>bíró
<br><br></body></html>