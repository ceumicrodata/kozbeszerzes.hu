<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5250/2004)
</h2>
<br>1024 Budapest, Margit krt. 85.
<br>Ikt.sz.: D.228/7/2004. 
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás Veszprém Megyei Jogú Város Önkormányzata közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85. a továbbiakban: bizottság elnöke) által a Veszprém Megyei Jogú Város Önkormányzata (8200 Veszprém, Óváros tér 9., képviseli: dr. Deák Krisztina ügyvéd 7102 Szekszárd, Jókai u. 22. fszt. 1-2. postacím: 7102 Szekszárd, Pf. 519, a továbbiakban: ajánlatkérõ) "Veszprém 122 373 Leé (lakos egyenérték) kapacitású szennyvízmennyiség tisztítására alkalmas szennyvíztisztító telep korszerûsítése és bõvítése 111/3 ütem" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság ajánlatkérõ közbeszerzési eljárásainak az iratai és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. szeptember 3-i számában tette közzé részvételi felhívását nyílt elõminõsítéses eljárás megindítására Veszprém 24 000 m3/nap kapacitású szennyvíztisztító telep korszerûsítése és bõvítése III/3. ütemére. A rész-, illetve többváltozatú ajánlattétel lehetõségét kizárta.
<br>A felhívás 4. pontjában a teljesítés határidejét, a szerzõdés idõtartamát 2005 májusában állapította meg, beleértve a telep féléves próbaüzemét is.
<br>Az ajánlattételi határidõre tíz ajánlatot nyújtottak be, melybõl hatot az ajánlatkérõ érvénytelenné nyilvánított.
<br>Ajánlatkérõ 2003. december 3-án hirdette ki az eljárást lezáró döntését, az eljárás nyertese a KÖZ-VÍZ Kft. lett.
<br>Ajánlatkérõ 2003. december 15-én kötötte meg a nyertessel az egyösszegû átalányáras vállalkozási szerzõdést.
<br>A szerzõdés 6. pontja szerint a teljesítési határidõ a 6 hónap idõtartamú próbaüzemmel, próbaüzemelési zárójelentés és végleges kezelési, karbantartási utasítással, valamint üzemeltetési szabályzattal együtt 2005. május 30-a.
<br>A KÖZ-VÍZ Kft. a 2004. február 16-i keltezésû levelében - mely 2004. március 11-én érkezett ajánlatkérõhöz -, tájékoztatta arról az ajánlatkérõt, hogy gazdasági helyzete nem teszi lehetõvé kiviteli tevékenység folytatását, így a szerzõdésükben foglalt kötelezettségeit nem tudja teljesíteni. Kérte a vállalkozási szerzõdés közös megegyezéssel történõ felbontását.
<br>Ajánlatkérõ és a KÖZ-VÍZ Kft. 2004. március 22-én kötött megállapodásban bontották fel közös megegyezéssel a vállalkozási szerzõdést. Rögzítették a 3. pontban, hogy a munka ténylegesen nem kezdõdött meg, a felek egymással szemben pénzügyi követelést nem támasztanak, maradéktalanul elszámoltak.
<br>Ajánlatkérõ 2004. április 1-jén tájékoztatta a Döntõbizottság elnökét arról, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdés c) pontja alapján a rendelkezõ részben meghatározott tárgyban. Az eljárásfajta választásának indokaként elõadta, hogy 2003. szeptember 3-án nyílt elõminõsítéses közbeszerzési eljárást indított a Veszprém 24 000 m3/nap kapacitású szennyvíztisztító telep korszerûsítése és bõvítése III/3 ütem kivitelezõjének kiválasztására, melynek eredményeként a KÖZ-VÍZ Kft.-vel kötött szerzõdést. A nyertes ajánlattevõ a gazdasági helyzetére hivatkozva a vállalkozási szerzõdés felbontását kezdeményezte, miután a szerzõdéses kötelezettségeit nem tudja teljesíteni.
<br>Álláspontja szerint jelen esetben a kivitelezõ személyének kiválasztására egyedüli megoldás a Kbt. 70. § (1) bekezdés c) pontja szerinti hirdetmény közzététele nélküli tárgyalásos közbeszerzési eljárás lefolytatása, más eljárás lefolytatására nem áll rendelkezésére elegendõ idõtartam. A Közép-dunántúli Környezetvédelmi Felügyelõség 30343-1/2001. számú határozata alapján ugyanis a szennyvíztisztító telep jelenlegi formájában 2004. december 31-ig mûködhet. Hivatkozott továbbá arra, hogy a Közlekedési és Vízügyi Minisztérium, a beruházás támogatója a támogatási szerzõdésében a kivitelezés befejezésének tervezett idõpontját 2004 decemberében állapította meg.
<br>Ajánlatkérõ közölte, hogy ajánlattételre a korábbi közbeszerzési eljárásban alkalmasnak minõsített ajánlattevõket hívta fel: a Vegyépszer Rt.-t, a Délviép Rt.-t, az Alterra Kft.-t, a Keviép Kft.-t, a Strabag Rt.-t, a Purator Kft.-t, a SADE Kft.-t, a NAIRAM Kft.-t, valamint az AKVI-PATENT Rt.-t.
<br>Ajánlatkérõ mellékelten megküldte az ajánlati felhívását, melyben a teljesítés határidejét 2004. december 31-ében állapította meg próbaüzem nélkül. Felhívásában rendelkezett a pénzügyi, gazdasági és mûszaki alkalmassági követelményekrõl. Közölte, hogy az ajánlatokat a legalacsonyabb összegû ellenszolgáltatás szempontja alapján bírálja el. Megállapította eljárása lefolytatásának a menetét, az ajánlattételi határidõt (2004. április 30.), az elsõ tárgyalás idõpontját (2004. május 7.).
<br>Ajánlatkérõ elõadása alátámasztása érdekében csatolta a KÖZ-VÍZ Kft. azon levelét, melyben kérte a szerzõdés közös megegyezéssel történõ felbontását, továbbá a Közép-dunántúli Környezetvédelmi Felügyelõség 30343-1/2001. számú határozatát, valamint a 2001. március 10-én kelt támogatási szerzõdést.
<br>A Döntõbizottság elnöke 2004. április 15-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból nem állapítható meg egyértelmûen a választott eljárásfajta jogalapjának fennállása. Indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ kérte a jogorvoslati eljárás megszüntetését, mert álláspontja szerint az általa választott eljárásfajta törvényi feltételei fennállnak. Becsatolta a korábbi közbeszerzési eljárása ajánlati felhívását, dokumentációját, az eljárást lezáró szerzõdést. Ezzel kapcsolatban elõadta, hogy abban a közbeszerzési eljárásban a 2005. májusi teljesítési határidõ a próbaüzemmel együtt került megállapításra. A próbaüzem átlagos 6 hónapos idõtartamára figyelemmel a kivitelezési tevékenység befejezése 2004. év végére valósult volna meg. A jogorvoslati eljárás tárgyát képezõ közbeszerzési eljárásban nem határozott meg a korábbitól eltérõ feltételeket, a most kitûzött teljesítési határidõ a 2004. december 31-e ugyanis próbaüzem nélkül került megállapításra. Ajánlatkérõ önhibáján kívül került abba a helyzetbe, hogy eltelt több hónap, és ténylegesen nem kezdõdött meg a kivitelezési tevékenység. Ehhez képest ajánlatkérõ még rövidítette is az ajánlattevõk rendelkezésére álló idõtartamot a teljesítésre. Olyan szempontból is fontos a teljesítés mielõbbi megkezdése, hogy a nyári, õszi idõszakban elvégezhetõek legyenek a munkák. Szakmai összeállítást készített a kivitelezés 2004 májusában történõ megkezdésének szükségességérõl, ütemezésérõl. Amennyiben ajánlatkérõ hirdetmény közzétételével induló közbeszerzési eljárást kezdett volna, úgy legalább 64-67 nap eltelte után tudott volna szerzõdést kötni, és azt követõen kezdõdhetett volna meg a teljesítés. Ajánlatkérõ számára pedig fontos a további bírságok elkerülése érdekében a beruházás korábbi befejezése, a Környezetvédelmi és Vízügyi Felügyelõség határozatában foglaltak betartása.
<br>Ajánlatkérõ bejelentette, hogy az ajánlattételi határidõre ajánlatot nyújtott be: a Vegyépszer Rt., az Alterra Kft., a Strabag Rt., a SADE Magyarország Kft. és a Délviép Rt.
<br>Ajánlatkérõ 2004. május 7-én lefolytatta a tárgyalásokat, kihirdette az eljárást lezáró döntését, az eljárás nyertese a SADE Magyarország Kft. lett és vele az eljárást lezáró szerzõdést meg is kötötte. A szerzõdés 3. pontjában a telep kivitelezési munkáinak befejezésére 2004. december 15-i, a próbaüzem lezárására 2005. június 15-i, míg a szerzõdés teljesítésére 2005. június 30-i határidõt állapítottak meg.
<br>A Döntõbizottság az alábbi indokokra tekintettel megállapította, hogy az ajánlatkérõ által választott eljárásfajta feltételei fennállnak.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (1) bekezdés c) pontja szerint: "Az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából."
<br>A Kbt. fenti rendelkezése több együttes feltétel fennállásához köti ezen eljárásfajta alkalmazását. Szükséges, hogy elõre nem látható okból következzen be a rendkívüli sürgõsség. A rendkívüli sürgõsséget indokló körülmények nem eredhetnek az ajánlatkérõ mulasztásából.
<br>A Döntõbizottság álláspontja szerint az ismertetett feltételek alapján levonható az a következtetés, hogy elõre nem látható okból következett be a rendkívüli sürgõsség.
<br>Ajánlatkérõ lefolytatott egy nyílt elõminõsítési közbeszerzési eljárást, a nyertessel a teljesítésre meg is kötötte a szerzõdést. Így ajánlatkérõ a közbeszerzési eljárás szabályainak megfelelõen járt el beszerzési igénye kielégítése érdekében. Ajánlatkérõ számára az nem volt elõre látható, hogy a nyertes kéri késõbb a vállalkozási szerzõdés felbontását.
<br>A Döntõbizottság megítélése szerint ajánlatkérõt mulasztás nem terheli. Ajánlatkérõ 2004. március 11-én értesült arról, hogy a nyertes nem képes a teljesítésre. Ezt követõen 2004. március 22-én felbontották a szerzõdést és 2004. április 1-jén megindította a hirdetmény közzététele nélküli tárgyalásos közbeszerzési eljárását. Az idõpontok összevetésébõl látható, hogy ajánlatkérõ terhére mulasztás nem állapítható meg.
<br>A Döntõbizottság elfogadta, hogy ajánlatkérõ számára a beszerzési igénye kielégítése rendkívüli sürgõs, illetve más eljárásfajta választása esetén nem lenne megfelelõen biztosítható.
<br>Amennyiben ajánlatkérõ más eljárásfajtát választ, annak alapján hozzávetõlegesen a nyári idõszak II. felében lett volna megkezdhetõ a kivitelezési tevékenység, mely - az ahhoz szükséges idõtartamra tekintettel - áthúzódott volna az õszi, téli idõtartamra. Ez a kivitelezés akadályát is képezhette volna.
<br>Ajánlatkérõ számára a Környezetvédelmi és Vízügyi Felügyelõség - a fentiekben már ismertetett - határozatában 2004. december 31-ig engedélyezte a megállapított határértékekkel a jelenlegi szennyvíztisztító rendszer mûködését. A Döntõbizottság álláspontja szerint erre tekintettel indokolt, hogy a kivitelezési munkák elvégzésére ajánlatkérõ lefolytathassa a Kbt. 70. § (1) bekezdés c) pontjára alapított eljárást és a kivitelezés az elõírt határidõre megvalósításra kerüljön.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.
<br>A Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 17.
<br>
<br>Dr. Nagy Gizella s. k.,	                   Bújdosó Gézáné s. k.,
<br>közbeszerzési biztos	         közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>