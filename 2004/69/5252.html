<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5252/2004)
</h2>
<br>1024 Budapest, Margit krt. 85.
<br>Ikt.sz.: D.218/10/2004.
<br>
<br>Tárgy: a Dr. Kende Tamás Ügyvédi Iroda jogorvoslati kérelme a Miniszterelnöki Hivatal Kormányzati Informatikai és Társadalmi Kapcsolatok Hivatala közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Dr. Kende Tamás Ügyvédi Iroda (1113 Budapest, Karolina út 16., képviseli: dr. Kende Tamás ügyvéd, 1113 Budapest, Karolina út 16., a továbbiakban: kérelmezõ) kérelmének, amelyet a MeH Kormányzati Informatikai és Társadalmi Kapcsolatok Hivatala [1024 Budapest, Szilágyi Erzsébet fasor 11/B, nevében eljár: Miniszterelnökség Központi Szolgáltatási Fõigazgatóság (1054 Budapest, Báthori u. 12., 1375 Budapest, Pf. 2, a továbbiakban: ajánlatkérõ)] "Egy darab a kormányzati portálhoz szükséges közigazgatási ügyintézést leíró, hatásköri, illetékességi, jogszabályi tartalmak szállítása s egy éven keresztül történõ szolgáltatása bruttó 125 millió Ft keretértékben" tárgyú közbeszerzési eljárása ellen nyújtott be, helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 55. § (6) bekezdését, valamint a Kbt. 59. § (1) bekezdését, ezért ajánlatkérõ eljárást lezáró döntését megsemmisíti és az ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül, 150 000 Ft, azaz egyszázötvenezer forint igazgatási szolgáltatási díjat fizessen meg.
<br>Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Az ajánlatkérõ 2003. december 31-én a Közbeszerzési Értesítõ 52. számában 9796/2003 szám alatt tette közzé részvételi felhívását a Kbt. 70. § (1) bekezdés e) pontja szerinti hirdetmény közzétételével induló tárgyalásos eljárásra vonatkozóan a rendelkezõ részben megjelölt beszerzés tárgyában.
<br>Ajánlatkérõ a részvételi felhívás 2. b) pontjában elõírta az eljárás alkalmazása feltételeinek indokaként a következõket:
<br>"a Kbt. 70. § (1) bekezdés e) pontja alapján, mivel a teljesítéssel kapcsolatos rendelkezésre állás, terhelésütemezés, az ezzel összefüggõ ellenszolgáltatás algoritmizálása és egyéb szerzõdéses feltételek elõzetes meghatározása nem lehetséges olyan pontossággal, illetve egyértelmûséggel, amely lehetõvé tenné a nyílt vagy meghívásos eljárásban a legkedvezõbb ajánlat kiválasztását, erre való tekintettel a mûszaki paraméterek, az egyes részszolgáltatásokhoz kapcsolódó támogatás körének és mértékének meghatározása, valamint a konkrét szerzõdéses feltételek kialakítására csak az elsõ tárgyalás során kerül sor."
<br>Ajánlatkérõ a részvételi felhívás 9. c) pontjában elõírta, hogy az ajánlatok elbírálásának szempontjai a Kbt. 34. § (1) bekezdés b) pontja alapján az összességében legelõnyösebb ajánlat, a 9. d) pont szerint a Kbt. 34. § (3) bekezdésében foglaltak szerinti részszempontok meghatározása az ajánlati felhívásban történik.
<br>Az ajánlatkérõ a részajánlat és a többváltozatú ajánlat megtételének lehetõségét kizárta.
<br>A 2004. február 2-án a részvételi szakasz eredményhirdetésén az ajánlatkérõ a kérelmezõ, a Synergon Rt., és a Hajdú-Bihar Megyei Önkormányzat Informatikai Központ részvételi jelentkezését elfogadta és mindhárom jelentkezõt ajánlattételre felhívta.
<br>Az ajánlattevõknek megküldött ajánlati felhívás melléklete tartalmazta a feladatleírást, ezen belül a projekt elõzményeinek ismertetését, az ügyleírások portálon történõ megjelenésének koncepcióját, a struktúra tartalmi elemeit (ezen belül a 4. pontban a tartalmi elemeket és hozzájuk tartozó követelményeket), a közigazgatási szervezeti struktúrát megjelenítõ közigazgatási fát, a közigazgatási ügyintézést szükségessé tevõ élethelyzet felsorolást tartalmazó élethelyzetfát, a bírálati szempontokat, a tartalmi és formai követelményeket, a vállalkozási-szerzõdés- tervezetet a mellékletekkel.
<br>Az ajánlatkérõ az ajánlati felhívásban az összességében legelõnyösebb ajánlat kiválasztásához a bírálati részszempontokat, a súlyszámokat, a ponttartományt és az értékelés módszerét a következõk szerint adta meg.
<br>"részszempontok
<br>súlyszámok
<br>- a kért ellenszolgáltatás összege
<br>(bruttó összeg Ft-ban)
<br>60
<br>- szakmai tartalom
<br>(a megvalósított tartalmi elemek száma)
<br>30
<br>- változások átvezetésének gyorsasága (nap)
<br>10
<br>Az ajánlatok fenti részszempontok szerinti tartalmi elemeinek értékelése során adható pontszám alsó és felsõ határa (1; 10), amely minden részszempont esetében azonos.
<br>Az értékelés során részszempontonként a legkedvezõbb ajánlat a maximális pontszámot (10), a legkedvezõtlenebb a minimális pontszámot (1) kapja. A két szélsõ érték közötti ajánlatok részszempontonkénti pontszámai lineáris arányosítással kerülnek meghatározásra. A részszempontonként elért pontszámok a részszemponthoz tartozó súlyszámmal való szorzás után ajánlattevõnként kerülnek összegezésre. A legmagasabb pontszámot elérõ ajánlattevõ lesz az eljárás nyertese."
<br>A szakmai tartalom (a megvalósított tartalmi elemek száma) bírálati részszemponttal kapcsolatban az ajánlatkérõ a mellékletben az I.3. pontban az a) pontban az ügyintézések leírása, a b) pontban az iratminták, nyomtatványok és a d) pontban a kapcsolódó fontosabb jogszabályrészletek opcionális tartalmi elem) tartalmi elemen kívül az alábbiakat határozta meg az I.3. c) pontban a struktúra tartalmi elemein belül az intézményi adatok, intézménystruktúra vonatkozásában:
<br>
<br>3. pont c) Intézményi adatok, intézménystruktúra:
<br>"az egyes élethelyzetekhez kapcsolódó ügyintézéskor eljáró szervek, intézmények adatai, hatásköre, területi illetékessége és elérhetõsége. Metaadatok segítségével meg kell adni az egyes intézményleírásoknak az intézményi modellel való kapcsolatát. Az egyes intézményekrõl az alábbi információk kerülnek a rendszerbe:
<br>- pontos megnevezés
<br>- hatáskör, feladat (1-4 oldal terjedelemben)
<br>- elérhetõség (cím, telefon, fax, internetcím, e-mail)
<br>Minden intézménynél (ahol lehetséges) definiálni kell a területi szerveket és azok földrajzi (régió, megyei, település szintû) illetékességi kapcsolatát metaadatok segítségével.
<br>Az illetékes területi szervekrõl az alábbi adatokat kell tartalmaznia a rendszernek:
<br>- pontos megnevezés
<br>- elérhetõség (cím, telefon, fax, internetcím, e-mail)
<br>A rendszer ezáltal lehetõséget tud nyújtani arra, hogy a portálon böngészõ állampolgár egy tetszõlegesen megadott településen illetékes szervek adatait, elérhetõségét megtekintse.
<br>(Például: a rendszernek tartalmaznia kell az APEH központjának megnevezését, hatáskörét és elérhetõségét, továbbá minden egyes területi szervének (megyei igazgatóságok, ügyfélszolgálati irodák) megnevezését, elérhetõségét, valamint ezen szervek által ellátott területet meghatározó adatokat, például azon településeket, amelyeknél a mátészalkai APEH Ügyfélszolgálati Iroda az illetékes).
<br>Követelmények:
<br>Az intézményi leírásoknak, illetve levél szinten lévõ ügyleírásoknak strukturáltan és jól érthetõen tartalmazniuk kell az adott témakörhöz kapcsolódó információkat (adott esetben lehet a törvény mondatait is használni, amennyiben az könnyen érthetõ és beleillik a fogalmazásba, szövegkörnyezetbe). A szerkesztés során jól strukturált, áttekinthetõ leírásokra kell törekedni, figyelembe véve a szövegszerkesztés szabályait (elkülönülõ fejezek, kiemelések, megfelelõ paragrafuskezelés, felsorolás esetén bullet pointok használata, formázások: félkövér, dõlt, aláhúzás stb.). Figyelmet kell fordítani a helyesírásra is."
<br>A követelményeket az ajánlatkérõ a második tárgyaláson a következõ módon pontosította:
<br>- 1. Az ajánlati felhívásban a célcsoportbõvítésre kérünk javaslatot. Az ajánlattevõ nyilatkozzon, hogy a meglévõ három célcsoporton milyen formában kíván változtatni, illetve kíván-e változtatni.
<br>- 2. Az ajánlati felhívásban az élethelyzetfa strukturális átalakítását kértük 5-rõl 3 mélységre változtatni. Az ajánlatkérõ további pontosításra ad lehetõséget.
<br>- 3. Nyilatkozattétel arra vonatkozóan, hogy a vállalkozó milyen mélységben kíván lemenni az önkormányzati jellegû adatgyûjtésbe. Az önkormányzati jellegû adatgyûjtési minimumát az ajánlati felhívás 1. sz. melléklete 2/B., C., 3/C. pontjai, valamint a megyei jogú városi és fõvárosi/kerületi önkormányzatok teljes körû feldolgozása jelenti. További - települési, önkormányzatok, okmányirodák, anyakönyvi hivatalok, illetékhivatalok, földhivatalok stb. - szintjérõl történõ adatgyûjtés a szakmai tartalomértékelési szempontban jelentkezik. A feladat: adatgyûjtés és azok feldolgozása.
<br>Az 1. sz. melléklet szerint a kormányzati portálon a tartalmakat - többek között a 2. b) pontban meghatározott navigációs struktúrán keresztül lehet elérni (az ügyleírások feladatleírási ponton belül portálon történõ megjelenésének koncepciója):
<br>Az 1. számú melléklet 2. b) és c) pontja az alábbi navigációs struktúrát tartalmazta:
<br>"b) intézménystruktúra hierarchiáján keresztül a közigazgatási intézmények és alárendelt területi szervek adatait lehet elérni, emellett a kívánt település irányítószámának vagy nevének megadásával az adott településen illetékes adott területi szerv adatai közvetlenül is elérhetõek. Minden egyes intézménynél lehetõség van azokhoz az ügyekhez kapcsolódó ügyleírásoknak és egyéb dokumentumoknak a megtekintésére, amelyek intézésében az illetõ intézmény hatáskörrel bír. Ennek a lehetõségnek a használatával a felhasználó át tud kerülni az életútmodell navigációs struktúra megfelelõ eleméhez.
<br>Az 1. számú kiegészítésben található közigazgatási fa a különbözõ közigazgatási intézményeket foglalja jól áttekinthetõ és hierarchikus rendszerbe. A fa egyes csomópontjai csak a specifikus leírásokat tartalmazzák (pl. az APEH szintjén az APEH leírását, az APEH megyei szintjén a megyei irodák feladatainak leírását).
<br>c) földrajzi hierarchián keresztül az ország/régió/megye/ település hierarchiának megfelelõen az egyes települések fontosabb közigazgatási adatai és az illetékes szervek listája tekinthetõ meg. A kívánt település az irányítószám vagy név megadásával közvetlenül is elérhetõ. Az intézmény, területi szerv kiválasztásakor a felhasználó át tud jutni az intézménystruktúra megfelelõ eleméhez."
<br>A kérelmezõnek az ajánlati felhívás tartalmával kapcsolatos, de nem a kérelmével összefüggõ kérdéseinek megválaszolása után az ajánlatok bontására 2004. február 25-én került sor.
<br>Az ajánlattételi határidõre a kérelmezõ, a Synergon Rt. és a Hajdú-Bihar Megyei Önkormányzat Informatikai Központ nyújtott be ajánlatot.
<br>Az elsõ tárgyalás március 1-jén zajlott le, mely után ajánlatkiegészítést kértek a 2004. március 11-ei második tárgyalás idõpontjára, ez utóbbi után a harmadik tárgyalási fordulóra, 2004. március 22-re pontosítást és módosítást kértek. Az ajánlattételi szakaszban a 2004. március 26-ai eredményhirdetésen az ajánlatkérõ a Synergon Rt.-t hirdette ki nyertesnek és a nyertest követõ legkedvezõbb ajánlattevõ a kérelmezõ lett.
<br>Az összegezésben az ajánlatkérõ meghatározta, hogy a szakmai tartalom (a megvalósított elemek száma) bírálati részszempontban az ajánlatkérõ a melléklet 3. pontjában meghatározott követelményeknek való megfelelést pontozta.
<br>Az ajánlatkérõ a szakmai tartalom (a megvalósított tartalmi elemek száma) bírálati részszempont vonatkozásában a 3 azonos tartalmi elemet egyformán 10 ponttal értékelte. A 4 tartalmi elem közül csak az intézményi adatok, intézménystruktúra tartalmi elem esetében volt különbözõ a három ajánlat, melyek értékelését az ajánlatkérõ az alábbiak szerint végezte: 
<br>A különbözõ települési önkormányzati szintû adatok feldolgozási jelentõsége eltérõ súlyú volt (fõvárosi, megyei, kerületi, megyei jogú városi, települési önkormányzatok). Ezek feldolgozási körének különbözõségét vette ajánlatkérõ figyelembe az értékeléskor, melyben az alábbi táblázat szerint határozta meg az egyes tartalmi elemek pontszámát.
<br>
<br>1. szint
<br>Az ajánlatkérõ által elvárt minimumszint
<br>1
<br>
<br>2. szint
<br>Az 1. szint + anyakönyvi hivatalok, okmányirodák, illeték- és földhivatalok adatainak feldolgozása
<br>1 + 3 = 4
<br>
<br>3. szint
<br>Az 1. szint + közigazgatási fa csomópontjaiban lévõ intézmények és alárendelt területi szervek adatainak feldolgozása
<br>4 + 3 = 7
<br>
<br>4. szint
<br>Az 1. szint + további 250-280 város adatainak feldolgozása
<br>7 + 3 = 10
<br>Az ajánlatkérõ az intézményi adatok, struktúra tartalmi elem vonatkozásában az összegzésben a következõ értékeléseket tette:
<br>"- a kérelmezõ vállalta a megyei jogú városi és fõvárosi/kerületi önkormányzatok teljes körû feldolgozását (7 pont),
<br>- a Synergon Informatikai Rt. a megyei jogú városi és fõvárosi/kerületi önkormányzatok felett vállalja 250-280 város anyagainak kiírás szerinti feldolgozását (10 pont),
<br>- a Hajdú-Bihar Megyei Önkormányzat Informatikai Központ nyilatkozata szerint a HBMÖ az adatgyûjtést a megyei és fõvárosi szintekre való megvalósítását kezelhetõnek tartja, de az alsóbb szinteket nem (4 pont)."
<br>A kérelmezõ 2004. április 9-én elõterjesztett jogorvoslati kérelmében kérte a jogsértés megállapítását, az ajánlatkérõ közbeszerzési eljárást lezáró döntésének megsemmisítését, valamint ideiglenes intézkedésként a szerzõdéskötés megtiltását.
<br>Módosított kérelme indoklásául elõadta, hogy az ajánlatkérõ értékelése nem felel meg a Kbt. 24. § (1) és (2) bekezdésének, illetve a Kbt. 55. § (6) bekezdésének, mivel az ajánlati felhívás 2. részszempontja (a szakmai tartalom/a megvalósított tartalmi elemek száma) vonatkozásában olyan négyszintû szubjektív skálát alkalmazott, amely az ajánlati kiírásban nem szerepelt és ezzel eltért az elõzetesen közölt bírálati módszertõl.
<br>A jogsértõ módon végzett értékelés miatt a kérelmezõ álláspontja szerint az eljárás valós eredménye nem volt megállapítható, a jogszerû értékelés esetén a kérelmezõ ajánlata lett volna a nyertes.
<br>Jogsértõ volt az értékelés során az is, hogy intézményi adatok, struktúra értékelésére olyan 4 szintû szubjektív skálát (összegezés 3. o.) alkalmazott az ajánlatkérõ, amit nem támasztott alá a megvalósított tartalmi elemek számával, illetve melynek alkalmazása az ajánlati kiírásból nem vezethetõ le. Kérelmezõ értelmezésében a pontozással ellentétben a 3. szint bõvebb tartalmat takar, mint a 4. szint, mivel a közigazgatási fa csomópontjaiban lévõ intézmények és alárendelt területi szervek halmazának része a 250-280 város.
<br>Álláspontja szerint az általa megajánlott és a nyertes ajánlattevõ által megvalósított tartalmi elemek közötti lényegi különbség nem állapítható meg.
<br>Ajánlatkérõ érdemi észrevételében kérte az álláspontja szerint megalapozatlan jogorvoslati kérelem elutasítását.
<br>Elõadta, hogy a kérelmezõ az összegezés szerint 46 város intézményi körét teljeskörûen, míg a többi intézmények adatai közül csak az elérhetõségi adatait szállítja az ajánlati felhívás 3. c) pontja szerint. A kérelmezõ végsõ ajánlata nem tartalmazta az ajánlati felhívás 3. a) pontja szerinti ügyintézések leírását. A nyertesnek kihirdetett ajánlattevõ a 46-hoz képest további 250-280 település intézményi körét dolgozza fel teljeskörûen, tehát a nyertes ajánlattevõ többször annyi munka elvégzését vállalta, mint a kérelmezõ.
<br>Ajánlatkérõ álláspontja szerint nem helytálló a kérelmezõ számítási hipotézise, melyek változatai a kérelmezõ azon törekvését mutatják, hogy a 3-as és a 4-es szint közötti technikai szintet minimálissá csökkentse, mindannak ellenére, hogy a két szint valójában mind szakmai bonyolultság, mind élõmunka-ráfordítás szempontjából tetemes különbséget jelent. A 3. és 4. szint közötti eltérés lehetõséget biztosít az ajánlatkérõnek arra, hogy a szerzõdés teljesítése során szélesebb adatbázist tudjon a kormányzati portált igénybe vevõk rendelkezésére bocsátani.
<br>Álláspontja szerint eljárása és értékelése teljes egészében megfelel a Kbt. elõírásainak, különösen az alapelvekben foglaltaknak.
<br>A Döntõbizottság a D.218/6/2004. számú ideiglenes intézkedéssel a szerzõdés megkötését megtiltotta.
<br>A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a jogorvoslati kérelem megalapozott.
<br>A Kbt. 55. § (6) bekezdésének elsõ és második fordulata szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja.
<br>A Kbt. 71. § (3) bekezdés 2. fordulata szerint e törvénynek a nyílt közbeszerzési eljárás lefolytatására vonatkozó egyéb rendelkezéseit a (4)-(6) bekezdésben, valamint a 71/A. és 71/B. §-ban foglalt eltérésekkel kell alkalmazni.
<br>A Döntõbizottság megállapította, hogy az ajánlatkérõ a 2. számú bírálati részszempont vonatkozásában a melléklet 3. pontjában megjelölt intézményi adatok, intézménystruktúra tartalmi elem értékelése során az ajánlati felhívásban nem szereplõ módszert tartalmazó 4 szintû értékelési skála szerint végezte el az értékelést. Az ajánlatkérõ azon álláspontja, hogy a 2004. március 11-ei, második tárgyaláson tett nyilatkozata szerint a szakmai tartalom (a megvalósított tartalmi elemek száma) bírálati szempont vonatkozásában csak a minimumfeltételt (1. szint) pontosította az adatgyûjtésre vonatkozóan, mely minimumszintnek a minimális 1 pont felel meg a felhívás szerinti értékelési módszernek, megalapozatlan. Ugyanis nem terjedt ki az összegzésben megjelölt és az intézményi adatok, intézménystruktúra tartalmi elemre vonatkozó további 3 szinttel kapcsolatos értékelési módszerre. Az ajánlatkérõ valójában az összegezésben foglalt megállapításával ellentétesen ("a szakmai tartalom egységes egész az értékelés során"), az intézményi adatok, intézménystruktúra tartalmi elem vonatkozásában nem a felhívás szerinti értékelési módszert alkalmazta, ugyanis az általa alkalmazott sávos értékelési módszer - a technikai, tartalmi besorolása - nem került elõzetesen meghatározásra. A Kbt. 55. § (6) bekezdése alapján az ajánlatkérõ csak az általa elõzetesen meghatározott és ismertetett értékelési módszerrel végezheti el az ajánlatok tartalmi elemeinek összehasonlítását. Ajánlatkérõ az értékelés során elõre nem meghatározott, illetve az ajánlattevõkkel nem közölt értékelési metódust alkalmazott a 2. bírálati részszempont értékelése során, így eljárása nem felel meg a Kbt. 55. § (6) bekezdés rendelkezéseinek, ezért a jogorvoslati kérelem e része megalapozott.
<br>Ajánlatkérõ az ajánlati felhívás 3. pontjában az intézményi adatok, intézménystruktúra vonatkozásában formai követelményeket írt elõ (áttekinthetõség, szövegszerkesztési szabályok), mely elõírásokból nem vezethetõek le az értékelés során alkalmazott, a minimumszintet meghaladó ajánlatok pontszáma, annak kiosztási módszere. Az ajánlati felhívás e részében az ajánlatkérõ a területi szerveket emelte ki a közigazgatási struktúrából, tehát e követelményrendszerbõl nem következik, hogy az ajánlatkérõ további közigazgatási szintek megadását az értékelés körébe vonja.
<br>A Kbt. 59. § (1) bekezdés elsõ fordulata szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.
<br>A Kbt. 59. § (1) bekezdése alapján csak a Kbt. 55. § (6) bekezdésének megfelelõ értékelés alapján kiválasztott legkedvezõbb ajánlat lehet a közbeszerzési eljárás nyertese. A Döntõbizottság az elõzõekben kifejtettek alapján megállapította, hogy az ajánlatkérõ által végzett értékelés sérti a Kbt. 55. § (6) bekezdésének a rendelkezéseit, így annak eredménye nem felel meg a Kbt. 59. § (1) bekezdésének.
<br>A Döntõbizottság álláspontja szerint az ajánlatkérõ azzal, hogy utólagosan eltérõ bírálati módszert alkalmazott, 2. bírálati részszempont intézményi adatok, intézménystruktúra tartalmi elem értékelésénél már eleve megsértette a Kbt. 59. § (1) bekezdésében foglalt és az ajánlattevõk értékelési sorrendjére vonatkozó fenti szabályt, így a jogorvoslati kérelem e része is megalapozott. Tekintettel arra, hogy az eljárást lezáró döntés megsemmisítésére került sor, ezért az ajánlatkérõnek lehetõsége van az értékelésre vonatkozóan új döntést hoznia a Kbt. 88. § (8) bekezdése alapján, ezért a Döntõbizottság nem vizsgálta, hogy jogszerû értékelés esetén ki lenne az eljárás nyertese, mert nem veheti át az ajánlatkérõ szerepét.
<br>A Döntõbizottság a fentiek szerint a Kbt. 76. § (1) bekezdés c) pontja szerint biztosított jogkörében eljárva a Kbt. 88. § (1) bekezdés c) és d) pont szerinti jogkövetkezményeket alkalmazta, illetve bírságot szabott ki a Kbt. 88. § (1) bekezdés f) pontja alapján.
<br>A Kbt. 88. § (4) bekezdése szerint a bírság mértéke a közbeszerzési értéknek legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A hatályos jogszabályi rendelkezések alapján a bírság minimális összege 1 000 000 Ft, természetes személlyel szemben pedig 100 000 Ft.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a bírság mértéke meghatározásánál figyelembe vette a közbeszerzés mintegy 98 M Ft-os értékét, valamint a beszerzés tárgyának bonyolult és specifikus jellegét, de azt a tényt, hogy az ajánlatkérõ eljárást lezáró döntésének megsemmisítésével a jogsértés reparálható, az ajánlatkérõ még ezen eljárása keretében jogszerû eljárást lezáró döntést hozhat.
<br>A Döntõbizottság megállapította, hogy az ajánlatkérõ részérõl bírálóbizottság döntött az ajánlatok értékelése vonatkozásában ezért a személyes bírság megállapításának nem volt helye.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot Kbt. 89. § (1) bekezdése biztosítja. 
<br>
<br>Budapest, 2004. május 14.
<br>
<br>Dr. Csanádi Péter s. k.,	       Fábián Péter s. k.,
<br>közbeszerzési biztos	          közbeszerzési biztos
<br>
<br>Dr. Nagy László Gábor s. k.,
<br>közbeszerzési biztos
<br>
<br>
<br><br></body></html>