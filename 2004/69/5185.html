<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (5185/2004)
</h2>
<br>
<br>2.K.30.630/2004/2.
<br>
<br>A Fõvárosi Bíróság a dr. Csonka Ernõ jogtanácsos által képviselt Budapest, XX. Kerület Pesterzsébet Önkormányzata (1201 Budapest, Kossuth tér 1.) felperesnek, a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen, közbeszerzési ügyben meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a bíróság a felperest, hogy 15 nap alatt fizessen meg alperesnek 10 000  (tízezer) forint perköltséget.
<br>A bíróság megállapítja, hogy a per tárgyi illetékfeljegyzési joga folytán feljegyzett 15 000 (tizenötezer) forint kereseti illetéket a felperes személyes illetékmentessége alapján az állam viseli.
<br>Az ítélet ellen a kézbesítésétõl számított 8 nap alatt fellebbezésnek van helye, amelyet a Fõvárosi Ítélõtáblához címezve ennél a bíróságnál kell 3 példányban benyújtani. A fellebbezési határidõ letelte elõtt a felek közösen kérhetik a fellebbezés tárgyaláson kívüli elbírálását. Ha a fellebbezés kizárólag a Pp. 256/A. § (1) bekezdés a)-d) pontjaiban felsorolt rendelkezések ellen irányul, tárgyalás tartása kérhetõ.
<br>
<br>INDOKOLÁS
<br>
<br>Felperes a Közbeszerzési Értesítõ 2003. augusztus 6-i 32. számában nyílt közbeszerzési eljárásra ajánlati felhívást tett közzé a XX. kerület területén szilárd burkolatú út- és csapadékcsatorna építése a Vízisport utcában, továbbá szilárd burkolatú útépítés a Nagyszeben utcában megvalósítandó beruházás tárgyában.
<br>A teljesítés határidejét felperes 2003. december 15-ében határozta meg. Az ajánlatok elbírálásának részszempontjai a következõk voltak:
<br>részszempontok
<br>súlyszámok
<br>- vállalási ár
<br>7
<br>- kivitelezési idõ
<br>(munkaterület-átadás és mûszaki átadás közötti idõ naptári napokban)
<br>2
<br>- vállalt jótállási idõtartam
<br>1
<br>- vállalt késedelmi kötbér mértéke
<br>1
<br>Az értékelés során adható pontszámot felperes részszempontonként 1-10 pontban jelölte meg.
<br>A dokumentáció 4. pontja szerint munkakezdésre a munkaterület a szerzõdés aláírását követõ naptól rendelkezésre áll. Az itt lévõ "Ajánlati nyilatkozat" blanketta értelmében az ajánlattevõknek meg kell jelölniük a befejezési határidõt és az átfutási idõt naptári napokban.
<br>A dokumentációhoz felperes szerzõdéstervezetet is mellékelt, ennek 1.3. pontja szerint a munkaterület a szerzõdés aláírását követõ naptól rendelkezésre áll.
<br>A 2003. szeptember 16-ig beérkezõ 15 ajánlatból felperes a szeptember 30-i értékeléskor 6 ajánlatot érvénytelenné nyilvánított, majd a bizottsági döntéssel egyezõen 2003. október 6-i eredményhirdetés során a Vízisport utcára szólóan a Közmû-Bau 2000. Kft.-t hirdette ki nyertesnek.
<br>Ezen a területen második helyezést a Strabag Építõ Rt. (a továbbiakban: kérelmezõ) nyert el.
<br>Felperes a 2. részszempontnál nyertes esetében 34, míg kérelmezõnél 44 nap átfutási idõt vett figyelembe.
<br>A kérelmezõ 2003. október 14-én benyújtott jogorvoslati kérelmében a Vízisport utcára szóló döntést sérelmezte és ideiglenes intézkedés keretében a szerzõdés megkötésének megtiltását kérte.
<br>Alperes az utóbbi kérelem tárgyában döntést nem hozott, a szerzõdés megkötésére 2003. október hó 22. napján sor került.
<br>Alperes a 2003. november hó 21. napján kelt D.532/8/2003. számú határozatában megállapította, hogy felperes a szilárd burkolatú út- és csapadékcsatorna építése a Vízisport utcában részajánlat tekintetében megsértette az 1995. évi XL. törvény (a továbbiakban: Kbt.) 55. § (6) bekezdését és az 59. § (1) bekezdését.
<br>Ezért felperessel szemben 3 000 000 Ft bírságot szabott ki és kérelmezõ javára járóan kötelezte 150 000 Ft igazgatási szolgáltatási díj megfizetésére. Döntése indokolásában alperes elõrebocsátotta, hogy értékelése során a felperes kötve van az általa elõzetesen közölt szempontokhoz. A részszempont körébe tartozó, de értékelni elmulasztott, illetve az értékelt, ám a részszempont körébe nem tartozó tartalmi elemek szerinti értékelés is ellentétes a Kbt. 55. § (6) bekezdésében megfogalmazott követelményekkel, ezért az ilyen eljárás is jogsértõ.
<br>Alperes leszögezte, a 2. részszempont esetében felperes nem a teljesítési határidõt, hanem a kivitelezési határidõt kívánta értékelni.
<br>A felhívásban meghatározta azt is, hogy mit ért kivitelezési határidõ alatt. E szerint a munkaterület átadása és a mûszaki átadás közötti naptári napokat jelölte meg.
<br>A dokumentáció részét képezõ szerzõdéstervezet értelmében a munkaterület már a szerzõdéskötést követõ napon rendelkezésre áll. Így tehát a kivitelezési idõt a szerzõdéskötést követõ naptól, azaz a felhívás szerint 2003. október 17-tõl a mûszaki átadásig terjedõ naptári napok száma határozza meg. Bár a nyertes ajánlatában 2003. december 10-i átadás mellett 34 napos átfutási idõt határozott meg, a megkötött szerzõdésbõl is kitûnõen elfogadta azt a feltételt, hogy a munkaterület a szerzõdéskötést követõen rendelkezésre áll. Ezért a közölt feltételek alapján a nyertes ajánlata 2003. október 17-tõl 2003. december 10-ig számítva 54 napos kivitelezési idõt tartalmaz.
<br>Alperes megjegyezte, ha felperes a ténylegesen munkában töltött idõszakot kívánta értékelni, úgy ezt kellett volna felhívásában kifejezésre juttatnia. Utóbb azonban az elbírálási szempontokat nem változtathatja meg.
<br>Miután pedig a kérelmezõ ajánlata a 2. részszempont esetében 44 napot tartalmazott, nem csupán a Kbt. 55. § (6) bekezdése sérült meg, hanem a Kbt. 59. § (1) bekezdése is, hiszen a Vízisport utcára szólóan összességében nem a nyertes tette a legelõnyösebb ajánlatot.
<br>A bírság összegének meghatározásakor a 72 656 283 Ft összegû beszerzés 4,1%-át vette figyelembe, melynek során értékelte a jogsérelem súlyát, továbbá a reparációs lehetõség, a felperes törvényi kötelezettségen túli együttmûködésének, valamint eddigi elmarasztalásának hiányát.
<br>Alperes a bírság összege körében kiemelte, az ajánlatok értékelésénél megvalósuló jogsértés olyan súlyú, amely a minimális 1 000 000 Ft fölötti mérték alkalmazását teszi indokolttá.
<br>A felperes keresetében az alperesi határozat megváltoztatását kérte, elsõdlegesen akként, hogy a bíróság jogsértés hiányát megállapítva mentesítse a bírság, valamint az igazgatási szolgáltatási díj megfizetése alól. Másodlagos keresetében a felperes a bírság mérséklését kérte. Perköltségeire igényt tartott.
<br>Elõadta, a vállalási ár mellett a kivitelezési (átfutási) idõ azért kapott kiemelten magas súlyszámot, mert az útépítéssel járó korlátozások lehetõ legrövidebb idõn belüli megszûnésére törekedett.
<br>A 2003. december 15-ig tartó teljesítési határidõt külön nem értékelte, hiszen ennek betartása a részvétel érvényességi feltétele volt. A kivitelezési munkálatok a szerzõdés megkötését követõ napon bármikor megkezdhetõk voltak. E szempontok figyelembevételével a nyertes 34 napos átfutási idõre vállalt ajánlata volt a legkedvezõbb.
<br>Mindemellett felperes sérelmezte a bírság összegének megállapítását. Együttmûködésére, segítõkészségére ugyanis álláspontja szerint az alperes nem volt tekintettel. Miután pedig a kérelmezõ indítványa folytán mód lett volna a szerzõdéskötés megtiltására, a megállapodás súlyosbító körülményként történõ értékelésének nem volt helye.
<br>Jelezte továbbá, hogy a kiszabott bírság a likviditási gondokkal küzdõ költségvetését nagymértékben megterhelné.
<br>Az alperes ellenkérelmében a felperesi kereset elutasítását kérte, perköltségeire igényt tartott.
<br>Kiemelte, kivitelezési idõként felhívásában felperes a munkaterület átadása és a mûszaki átadás közötti idõt jelölte meg.
<br>Ettõl utóbb már nem térhetett volna el.
<br>Ha a felperes a tényleges munkavégzés idejét akarta értékelni, akkor felhívásában ezt kellett volna megjelölnie.
<br>Elõadta, miután a jogsértés már nem volt reparálható és a felperes jogszerûtlen döntése a nyertes kiválasztását is befolyásolta, hiszen nem a legelõnyösebb ajánlat lett nyertessé nyilvánítva, a minimumnál magasabb bírság kiszabása indokolt volt.
<br>E körben megjegyezte továbbá, hogy a maximálisan kiszabható beszerzés értékének 30%-a helyett mindössze 4,1%-os mértékû bírságot alkalmazott.
<br>A felperes keresete nem volt megalapozott.
<br>A felperes elsõdleges keresetének elbírálása során a bíróságnak abban a kérdésben kellett állást foglalnia, hogy alperes helyesen állapította-e meg a felhívásban közölt értékelési szemponttól történõ eltérést.
<br>A rendelkezésre álló iratokból kitûnõen felperes a 2. értékelési szempontban konkrétan megjelölte, hogy kivitelezési határidõ alatt a munkaterület átadása és a mûszaki átadás közötti naptári napok számát érti. Nem volt kétséges a perben az sem, hogy a munkaterület 2003. október 17-tõl, azaz a szerzõdéskötés tervezett napjától számítottan már rendelkezésre állt.
<br>Így a 2003. december 10-i vállalási idõre tekintettel nyertesnél - a 2. részszempont szerinti - kivitelezési idõként nem 34 napot, hanem helyesen 54 napot kell figyelembe venni.
<br>Egyetértett a bíróság alperes azon megállapításával, mely szerint felperes az elõzetesen közölt értékelési szemponttól tilalmazottan eltért, amikor a kivitelezési idõ helyett valójában átfutási idõket vetett egybe.
<br>A Kbt. 55. § (6) bekezdése ugyanis egyértelmûen akként rendelkezik, hogy az ajánlatokat a felhívásban meghatározott értékelési szempontok alapján kell elbírálni.
<br>Így alperes helytálló megjegyzése szerint ha felperes a ténylegesen felmerülõ munkanapokat kívánta értékelni, úgy ezt és nem a munkaterület átadása és a mûszaki átadás közötti idõtartamot kellett volna megneveznie.
<br>A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.
<br>Miután felperes a nyertesnél 54, a kérelmezõnél pedig 44 nap figyelembevételével összességében nem a nyertes ajánlata minõsül a legelõnyösebbnek, nem volt kétséges, hogy a felperes megsértette a Kbt. 59. § (1) bekezdés elõírásait is.
<br>Ezen indokolás alapján a bíróság a felperes elsõdleges keresetét elutasította.
<br>A Kbt. 88. § (4) bekezdése akként rendelkezik, hogy a bírság mértéke a közbeszerzés értékének legfeljebb 30%-a, de legalább a jogsértõ esemény bekövetkezésének idõpontjában hatályos éves költségvetési törvényben meghatározott összeg.
<br>A 2002. évi LXII. törvény 55. § (2) bekezdése szerint a minimális bírság összege 1 000 000 Ft.
<br>A Kbt. 88. § (5) bekezdése értelmében a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>Bár a kérelmezõ indítványának alperesi teljesítése során valóban nem merülhetett volna fel a jogsértés reparációjának hiánya, a bíróság azért nem látott kellõ alapot a bírság mérséklésére, mert alperes a közbeszerzés értékéhez viszonyított 30%-os bírságnál lényegesen alacsonyabb összeget határozott meg.
<br>Így a bírság ez okból történõ csökkentése esetén - a bíróság jogi álláspontja szerint - értékelés nélkül maradna, hogy a felperes által megvalósított jogsértés jelentõs súlyú, hiszen a nyertes téves kiválasztásához vezetett.
<br>Ezen indokolásra támaszkodva a bíróság a felperes másodlagos keresetét sem tudta teljesíteni.
<br>Mindezekre tekintettel a bíróság a Kbt. 89. § (3) bekezdése alapján történõ felülvizsgálat keretében megállapította, hogy az alperes határozata jogszerû, ezért a felperes keresetét elutasította.
<br>A felperes pervesztes lett, ekként a Pp. 78. § (1) bekezdése értelmében köteles az alperes képviseletével felmerült perköltségek megfizetésére. Ezek összegét a bíróság a 32/2003. (VIII. 22.) IM számú rendelet 3. § (3) bekezdése figyelembevételével határozta meg.
<br>A feljegyzett kereseti illetéket felperes a többször módosított 1990. évi XCIII. törvény 5. § (1) bekezdés b) pontja alapján fennálló személyes illetékmentessége alapján a 6/1986. (VI. 26.) IM számú rendelet 13. § (1) bekezdése és a 14. §-a szerint az állam viseli.
<br>
<br>Budapest, 2004. április 23.
<br>
<br>Dr. Öcsödi Ágnes s. k.,
<br>bíró
<br>
<br>
<br><br></body></html>