<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5253/2004)
</h2>
<br>1024 Budapest, Margit krt. 85.
<br>D.240/6/2004.
<br>
<br>Tárgy: az OMS Hungária Kft. jogorvoslati kérelme Rétság Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az OMS Hungária Kft. (2890 Tata, Bacsó B. u. 37., a továbbiakban: kérelmezõ) jogorvoslati kérelmét, amelyet a Rétság Város Önkormányzata (2651 Rétság, Rákóczi út 20., nevében eljár: Márkus és Társa Bt., 3104 Salgótarján, Csehov út 6., a továbbiakban: ajánlatkérõ) "Rétság város üzemelõ gravitációs csatornahálózatának bõvítése a csatornázatlan területeken, valamint a meglévõ szennyvíztisztító telep kapacitásbõvítése és intenzifikálása" tárgyú közbeszerzési eljárása ellen nyújtott be, elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Ajánlatkérõ 2003. március 5-én, a Közbeszerzési Értesítõ 10. számában (1338/2003 szám alatt) részvételi felhívást tett közzé nyílt, elõminõsítési közbeszerzési eljárás megindítására a rendelkezõ részben megjelölt tárgyban.
<br>A felhívás 9. pontjában a résztvevõk pénzügyi, gazdasági és mûszaki alkalmassága igazolására kért adatok és tények között, a 9.8. pontban kérte az elõzõ 3 év jelentõsebb, a beszerzés tárgyához hasonló - szennyvíztisztító telep és gravitációs szennyvíz-csatorna építése - munkáinak ismertetését. A 10. b) pontban határozta meg a részvételre jelentkezõknek a szerzõdés teljesítésére alkalmatlanná minõsítésének szempontjait. Ajánlatkérõ dokumentációt biztosított a részvételi jelentkezések összeállításához, mely tartalmazta többek között a kitöltendõ minõsítõ adatlapokat. A jelentkezési határidõ 2003. március 30-án volt, melyre 12 db részvételi jelentkezés érkezett, közöttük kérelmezõé is. Ajánlatkérõ a jelentkezések értékelésére bizottságot hozott létre, mely bizottság kérelmezõ jelentkezését 2003. április 9-én hozott döntése alapján a Kbt. 53. § (1) bekezdés c) pontjára tekintettel az eljárásból kizárta.
<br>A részvételi szakasz eredményhirdetésére 2003. április 14-én került sor, melyen kihirdetésre került, hogy kérelmezõ jelentkezését a Kbt. 53. § (1) bekezdés c) pontjára tekintettel ajánlatkérõ az eljárásból kizárta. Az errõl készült jegyzõkönyv másolatát, mely tartalmazta a kizárás indokolását, ajánlatkérõ kérelmezõ részére egyidejûleg megküldte.
<br>Ajánlatkérõ a Kbt. 4. sz. melléklete szerinti tájékoztatót elkészítette és 2003. április 18-án a Közbeszerzési Értesítõ részére megküldte. A tájékoztatóban kérelmezõ kizárásának indokolása a hamis adat közlése volt. A Közbeszerzési Értesítõ jogi lektora hiánypótlásra visszaküldte a hirdetményt, mivel a hirdetmény közzétételi díjának megfizetésérõl szóló elismervényt ajánlatkérõ nem csatolta.
<br>Kérelmezõ 2003. április 23-án levélben megkereste ajánlatkérõ képviselõjét, és kérte a kizárás indokolásának megváltoztatását. Elõadta, hogy ajánlatában nem közölt hamis adatot, csak adminisztrációs hibát vétett a jelentkezés összeállításakor azzal, hogy egy olyan referenciát is feltüntetett, melynek teljes körû lezárása még nem történt meg. Elõadta továbbá, hogy részvételi jelentkezése e referencia nélkül is eleget tett volna az alkalmassági követelményeknél meghatározott feltételeknek. Az elkövetett hibára való tekintettel nem kérte a kizárásra vonatkozó döntés megváltoztatását, elfogadta az eljárás további szakaszából való kizárását, azonban kérte a kizárás okának helyesbítését, mivel nem szolgáltatott hamis adatot.
<br>Ajánlatkérõ a tájékoztatót 2003. április 28-án ismét megküldte a Közbeszerzési Értesítõ szerkesztõségének. A tájékoztatóban kérelmezõ jelentkezésének érvénytelenségét a korábbitól eltérõen az alábbiak szerint indokolta: 
<br>"A felhívás 9.8. pontjában elõírtakat nem teljesítette teljességgel."
<br>A fenti tartalmú tájékoztató a Közbeszerzési Értesítõ 19. számában 2003. május 7-én jelent meg.
<br>Kérelmezõ 2004. április 19-én jogorvoslati kérelmet terjesztett elõ, melyben sérelmezte a részvételi szakaszt lezáró döntést. Álláspontja szerint ajánlatkérõ eljárása során megsértette a Kbt. 61. § (5) bekezdését és ezáltal a 24. § (1) bekezdését, valamint az 52. § (2) és az 53. § (1) bekezdését is. Kérelmében elõadta, hogy a Kecel Város Önkormányzata által 9691/2003 számon közzétett közbeszerzési eljárással kapcsolatban megindított jogorvoslati eljárás során a Közbeszerzési Döntõbizottság által tartott tárgyaláson - 2004. április 5-én - értesült arról, hogy Rétság Város Önkormányzata feltehetõen nem a Kbt. 61. § (5) bekezdésében foglaltaknak megfelelõen járt el, azaz a Közbeszerzési Értesítõ 19. számában, 2003. május 7-én, kizárásának indokolásával kapcsolatban nem a döntésének eredményét tette közzé. Kérelmezõ mindvégig úgy tudta, hogy ajánlatkérõ az általa jelzett tényekre tekintettel módosította döntését, és a tájékoztatás már a végleges döntésnek megfelelõ tartalommal került közzétételre.
<br>Ajánlatkérõ észrevételében kérte az álláspontja szerint megalapozatlan jogorvoslati kérelem elutasítását, kérelmezõnek a költségekben történõ marasztalását. Elõadta, hogy eljárása elsõ szakaszának eredményérõl a Közbeszerzési Értesítõben megjelent tájékoztatás megfelel az ajánlatkérõ által, az ajánlatkérõ döntési-felelõsségi rendjének megfelelõen meghozott végleges döntésnek. Az eljárási rend szerint a közbeszerzési eljárásban szükséges döntéseket a Rétság Város Önkormányzata által megbízott és felhatalmazott öttagú közbeszerzési bizottság készítette elõ a lebonyolítással megbízott Márkus és Társa Bt. közremûködésével. A bizottság által tett javaslat figyelembevételével Rétság város polgármestere hozta meg az eljárásban szükséges valamennyi döntést, a kérelmezõ kizárása indokolásának megváltoztatásáról szóló döntést is. A lebonyolító a polgármester döntésének megfelelõen készítette el a kötelezõ hirdetményeket és jegyzõkönyveket.
<br>A Döntõbizottságnak elsõdlegesen abban kellett állást foglalnia, hogy a kérelmezõ a jogorvoslati kérelmet a közbeszerzésekrõl szóló 1995. évi XL. törvény (a továbbiakban: Kbt.) 79. § (7) bekezdésében meghatározott határidõben nyújtotta be vagy sem.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul.
<br>E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Kbt. kétféle határidõt állapít meg a jogorvoslati kérelem benyújtásával kapcsolatban. A 90 napos (objektív) határidõt a jogsértõ esemény bekövetkezésétõl, a 15 napos (szubjektív) határidõt az e törvény szabályait sértõ esemény tudomásra jutásától kell számítani. Bármelyik határidõt lépi is túl a kérelmezõ a kérelme benyújtásával, a kérelme elkésett.
<br>A kérelmezõ azt sérelmezte, hogy az ajánlatkérõ nem a tényleges döntésének megfelelõ tartalmú tájékoztatót tette közzé a Közbeszerzési Értesítõben.
<br>A fenti rendelkezések alapján a Döntõbizottságnak meg kellett vizsgálnia, hogy a kérelmezõ által sérelmezett esemény mikor jutott a kérelmezõ tudomására, és ehhez képest mikor járt le a jogorvoslati kérelem benyújtására nyitva álló határidõ, a kérelem benyújtása a jogvesztõ határidõben történt-e.
<br>A jogsértésrõl történõ tudomásra jutás idõpontjaként kérelmezõ 2004. április 5-ét jelölte meg, így a kérelem benyújtása ehhez az idõponthoz képest számított tizenöt napos határidõben történt meg.
<br>Ezt követõen a Döntõbizottság megvizsgálta, hogy a kérelem benyújtása a 90 napos objektív határidõben történt-e meg. A jogsértõ esemény bekövetkezése 2003. május 7-e, azaz ajánlatkérõ döntésének a Közbeszerzési Értesítõben történt közzétételének napja, amely a 90 napos jogvesztõ határidõn túl van. Fentiek alapján a Döntõbizottság a kérelmet elkésettség miatt elutasította, mert az érdemi vizsgálatnak eljárásjogi akadálya van.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés a) pontjában meghatározott jogkövetkezményt alkalmazta, figyelemmel a Kbt. 80. § (4) bekezdésében foglaltakra.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>A Kbt. 88. § (1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére. A fentiekre tekintettel a Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 19.
<br>
<br>Dr. Telek Katalin s. k.,	    Beckné Erdei Beáta s. k.,
<br>közbeszerzési biztos	      közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>