<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (5184/2004)
</h2>
<br>
<br>3.Kf.27.252/2003/7.
<br>
<br>A Fõvárosi Ítélõtábla a dr. Szigeti Zsolt ügyvéd (9023 Gyõr, Attila u.12.) által képviselt Strabag Építõ Kft. (9300 Csorna, Erzsébet királyné u.1.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hivatkozási szám: D.199/2002.) alperes ellen közbeszerzési ügyben hozott közigazgatási határozat felülvizsgálata iránt indult perében, amely perbe az alperes pernyertességének elõmozdítása érdekében a Honvédelmi Minisztérium Beszerzési és Ingatlanfejlesztési Irodája (1054 Budapest, Balaton u. 7-11.) beavatkozott, a Fõvárosi Bíróság 2003. évi március 27-én kelt 25.K.31. 727/2002/8. számú ítélete ellen az alperes által 9. sorszám alatt elõterjesztett fellebbezés, valamint a felperes által a másodfokú eljárásban 4. sorszám alatt elõterjesztett csatlakozó fellebbezés folytán meghozta a következõ
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja, és a keresetet elutasítja.
<br>Kötelezi a felperest, hogy 15 napon belül fizessen meg az alperesnek 50 000 (ötvenezer) forint együttes elsõ, másodfokú perköltséget.
<br>Kötelezi a felperest, hogy 15 napon belül fizessen meg az alperesi beavatkozónak 30 000 (harmincezer) forint elsõ fokú perköltséget.
<br>Kötelezi a felperest, hogy fizessen meg a magyar államnak - az illetékhivatal külön felhívására - 10 000 (tízezer) forint kereseti, 24 000 (huszonnégyezer) forint fellebbezési és 12 000 (tizenkettõezer) forint csatlakozó fellebbezési illetéket.
<br>Ez ellen az ítélet ellen fellebbezésnek nincs helye. 
<br>
<br>INDOKOLÁS
<br>
<br>Az alperesi beavatkozó, mint ajánlatkérõ nyílt elõminõsítési közbeszerzési eljárást indított 110 lakásos HM-lakóépület építése tárgyában. A részvételi felhívásban meghatározta az ajánlatok elbírálásának szempontjait, köztük a megajánlott mûszaki tartalom színvonala, az ajánlat kidolgozása (2. részszempont) szempontját és a jóteljesítési biztosítékot (5. részszempont), mint az ajánlati ár százalékban meghatározott mértékét.
<br>A beavatkozó valamennyi részvételre jelentkezõt alkalmasnak nyilvánította, és ajánlattételre hívta fel, egyidejûleg részletes ajánlati felhívást is készített. A részletes ajánlati felhívás VI.10. pont szerint a betervezésre került rendszerek, berendezések, felszerelések, anyagok stb. konkrét megnevezései, a mûszaki paraméterek és mûszaki színvonal meghatározása céljából kerültek nevesítésre, azzal egyenértékû, színvonalú, mûszaki tulajdonságú, esztétikai és használati értékû anyagok alkalmazása lehetséges. Az egyenértékûség igazolása, bizonylatolása az ajánlatban szükséges.
<br>A VI. 13. pont a sikeres mûszaki átadás feltételeként elõírta, hogy a nyertes kivitelezõ a vállalási ár áfával növelt összeg 5%-ára bankgaranciát biztosítson a garanciális munkák fedezetére az egy éves garanciális munkák befejezéséig 16 hónapra.
<br>A beavatkozó az ajánlatokat elbírálta, az eljárás nyerteseként a Hérosz Rt.-t, a második legkedvezõbb ajánlattevõként az Alba Régia Rt.-t hirdette ki. A szerzõdést a nyertes ajánlattevõvel megkötötte.
<br>A felperes mint az egyik ajánlattevõ jogorvoslati kérelmet nyújtott be. Írásbeli beadványában sérelmezte, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 24. §-át, az abban foglalt általános szabályokat, különösen a 24. § (1) bekezdését, továbbá az 55. § (6) bekezdését, a Kbt. 43. §-ának (3) bekezdését, majd a tárgyaláson kérelmét kiegészítette és kérte jogsértés megállapítását az írásban elõadottakon túl a Kbt. 40. §-ának (1) bekezdése, 37. §-ának (1) bekezdése és 60. §-ának (1) bekezdés b) és d) pontjára vonatkozóan. E jogsértések kapcsán kifogásolta - többek között - az alperesi beavatkozó értékelését a 2. és 5. részszempont tekintetében. Nézete szerint az eljárás eredménytelensége megállapításának lett volna helye.
<br>Az alperes 2002. május 16-án kelt D.199/12/2002. számú határozatában megállapította, hogy az alperesi beavatkozó megsértette a Kbt. 55. §-ának (6) bekezdését, egyebekben a felperes jogorvoslati kérelmét, részben elkésettség (ajánlati felhívás és dokumentáció tartalmához kapcsolódó részeiben), részben megalapozatlanság miatt elutasította.
<br>A Kbt. 55. §-ának (6) bekezdés vizsgálata körében a 2. részszempont szerinti értékelést és annak alapján kiosztott pontszámokat elfogadhatónak tartotta. Elfogadta az alperesi beavatkozó azon nyilatkozatát, mely szerint a benyújtott ajánlatok mindegyike megfelelt az egyes ajánlatokban fellelhetõ eltérések mellett az elvárt mûszaki tartalomnak, az ajánlattevõk kizárólag a részletes ajánlati felhívás VI. 10. pontja szerint megengedett egyenértékû mûszaki színvonalra tettek ajánlatot. E részszemponttal összefüggésben az alperes kitért arra, hogy a mûszaki tervtõl eltérõ ajánlatok értékelésére a felperes sikerrel nem hivatkozhat, mivel "a tervektõl magasabb mûszaki színvonalú megoldás megajánlásával" az eltérés megengedett volt. Az 5. részszempontnál az alperesi beavatkozó minden esetben a VI. 13. pontban elõírtakra volt figyelemmel, így az alperes is ezt értékelte. Álláspontja az volt, hogy az értékelés során lehetõség volt a részletes ajánlati felhívásban meghatározott mértéktõl felfelé eltérõ ajánlatok kedvezõ értékelésére, mivel az alperesi beavatkozó azokban az esetekben, ahol eltérést nem engedett, azt kifejezetten elõírta. A felperes kifogásait annyiban alaposnak találta, amennyiben az alperesi beavatkozó nem a felhívásban megadott tartalmi elemeket értékelte akkor, amikor a megajánlott jóteljesítési garancia forintösszegét hasonlította össze és pontozta az ajánlati ár %-ban meghatározott mértéke helyett. Az alperes elvégezte az ajánlatkérõ módszerének alkalmazásával ezen részszempont körében a felhívásnak megfelelõ tartalmi elemek értékelését és megállapította, hogy a helyes tartalmi elemek értékelése esetén sem változik meg a végsõ sorrend.
<br>A felperes pontosított keresetében mind anyagi, mind eljárásjogi jogszabálysértésre hivatkozott. Sérelmezte - többek között, hogy kifejezett jogorvoslati kérelme ellenére a Kbt. 60. §-ának (1) bekezdése szerinti eredménytelenség megállapítását (a) az ajánlatok mûszaki tartalma szerinti különbségtétel, b) meg nem határozott értékelési szempontot értékelt az alperesi beavatkozó, amennyiben a jóteljesítési garanciát 16 hónapos idõtartamra értékelte) az alperes nem vizsgálta.
<br>Pernyertessége esetére kérte, hogy a bíróság javára a perköltséget 250 000 Ft-ban állapítsa meg, külön készkiadást érvényesíteni nem kívánt.
<br>Az elsõfokú bíróság az alperes 2002. május 16-án kelt D.199/12/2002. számú határozatát hatályon kívül helyezte és az alperest új eljárásra kötelezte. Az államigazgatási eljárás általános szabályairól szóló 1957. évi IV. törvény (a továbbiakban: Áe.) általános és a Kbt. speciális eljárási szabályainak összevetésével arra a következtetésre jutott, hogy a jogorvoslati kérelmet elõterjesztõnek elegendõ csak a sérelmezett tényállást elõtárnia, így a Kbt. szabályainak, a jogsértések nevesített meghatározásának a hiányában is a jogorvoslati kérelmet tartalma szerint elbírálva az alperesnek el kell járnia. Ezért a jogorvoslati kérelem 4. pontja és a jogorvoslati tárgyalási jegyzõkönyv 2. oldal harmadik, 4. oldal harmadik bekezdése alapján a Kbt. 60. §-ának (1) bekezdés b) és d) pontjainak megsértésére vonatkozó jogorvoslati kérelem tárgyában (mûszaki tervtõl eltérés okán érvénytelen ajánlatok) az alperes nem döntött. Ugyancsak nem döntött a Kbt. 55. §-ának (6) bekezdése megsértése körében arról, hogy az alperesi beavatkozó a mûszaki tartalmat minden ajánlat esetében egységesen 10 pontra értékelte, valamint abban, hogy egy részszempontként meg nem határozott szempontot vett értékelésénél figyelembe. A mûszaki tartalom értékelése során a tervtõl eltérés megengedhetõségérõl tett alperesi megállapítást az alperes utóbb elírásnak minõsítette, így az elsõfokú bíróság álláspontja szerint nincs döntés arra nézve sem, hogy lehetséges-e a tervtõl a mûszaki tartalom vonatkozásában eltérni és erre nézve érvényesnek vagy érvénytelennek tekinthetõ-e a nyertes ajánlata. Az 5. részszempont vizsgálata körében pedig nem döntött arról, hogy az alperesi beavatkozó a jóteljesítési garanciát csak 16 hónapra vette figyelembe. Az elsõfokú bíróság a pernyertes felperes költségeit mérlegelés alapján 30 000 Ft-ban határozta meg.
<br>Az elsõfokú ítélet ellen az alperes élt fellebbezéssel, melyben az elsõfokú bíróság ítéletének megváltoztatását, a felperes keresetének elutasítását kérte. Hivatkozott arra, hogy az ítélet indokolásának megállapításai iratellenesek, a tényállás helytelenül került rögzítésre, ezért az abból levont jogi következtetések is megalapozatlanok. Álláspontja szerint tévedett az elsõfokú bíróság, amikor azt rögzítette, hogy az alperes nem döntött az eredménytelenségrõl, illetõleg helytelenül értékelte, hogy a felperes mely vonatkozásban kérte eljárása során annak megállapítását. Téves az a megállapítása is, hogy a Kbt. 55. § (6) bekezdése körében a mûszaki tartalommal kapcsolatos kifogásokról az alperesi határozat rendelkezést nem tartalmaz. Utalt arra, hogy az ajánlattevõknek tételes költségvetés alapján, annak beárazásával kellett ajánlatukat összeállítani. Csupán szerkezeti megoldásokat nem érintõ, bizonyos mûszaki megvalósítás (burkolatok, gépészeti megoldások) tették lehetõvé más-más megoldás megajánlását. A jogorvoslati eljárásban felvett jegyzõkönyv egyértelmûen rögzíti, hogy a felperes az eredménytelenséget kizárólag a bankgarancia-megajánlás vonatkozásában, a banki teljesítõképesség megállapíthatósága hiánya miatt kérte. A felperes a jóteljesítési bankgarancia értékelésénél azt kifogásolta, hogy nem a teljes megajánlott idõtartamot vette figyelembe az alperesi beavatkozó, illetõleg, hogy a 16 hónapra történõ korlátozás önmagában jogsértõ. Az alperes határozata egyrészt tartalmazza, hogy az ajánlati felhívás és dokumentáció jogellenességével kapcsolatos kérelmek elkéstek, másrészt rögzítésre került, miszerint a jóteljesítési garancia idõtartama nem volt külön értékelési részszempont. Téves az elsõ fokú ítélet indoklásának 7. oldalán tett azon megállapítás is, miszerint az alperesi beavatkozó idõbeli korlátozást nem tett, amelynek ellentmond, hogy a dokumentáció többször hivatkozott VI. 13. pontja a 16 hónapos vállalást kifejezetten rögzíti. Az alperes kifogásolta továbbá, hogy az elsõfokú bíróság nem foglalt állás
<br>t az alperesi határozatban kifejtett elkésettség kérdésében.
<br>A felperes csatlakozó fellebbezésében kizárólag az elsõ fokú ítélet perköltséget megállapító részének megváltoztatását és a felperes által becsatolt megbízási szerzõdésben rögzített 250 000 Ft összeg megállapítását kérte. Ellenkérelmében az elsõ fokú ítélet helybenhagyását kérte, nyilatkozata szerint az kereseti kérelme valamennyi részét felöleli. Vitatta, hogy jogorvoslati kérelme benyújtásával elkésett. Többek között utalt arra, hogy az alperes állításával ellentétben az ajánlati dokumentációban szereplõ VI. 13. pont és a részvételi felhívás szerinti 10. pont nem azonos tartalmú.
<br>Az alperes ellenkérelmében a csatlakozó fellebbezés elutasítását kérte. Az alperesi beavatkozó nyilatkozatot nem tett. A fellebbezése alapos, a csatlakozó fellebbezés megalapozatlan.
<br>A másodfokú bíróság a fellebbezési és csatlakozó fellebbezési kérelem korlátai között kizárólag azt vizsgálta, hogy az alperes határozata az elsõfokú bíróság által megállapított körben jogszabálysértõ-e. Ennek megfelelõen: 
<br>
<br>1. az alperes valamennyi kifogásolt jogsértésrõl döntött-e,
<br>
<br>2. ehhez képest teljes körûen vizsgálta-e az eredménytelenséghez és a 2.; 5. részszempont értékeléséhez kapcsolódó felperesi jogorvoslati kérelmet. Az elsõfokú bíróság ítélete az alperesi határozat azon részeit, amely a jogorvoslati kérelem elkésettsége folytán elutasításra került, nem érintette, a másodfokú bíróság a felek nyilatkozataira figyelemmel a határozat ezen részeit ugyancsak érintetlenül hagyta.
<br>A Kbt. 76. § (1) bekezdés c) pontja szerint az alperes hatáskörébe tartozik az ajánlatkérõ döntésével szemben bármely érdekelt által benyújtott kérelem elbírálása. A jogorvoslati eljárás szabályait a Kbt. 79-87. §-ai határozzák meg. Az Áe. rendelkezései csak abban az esetben alkalmazhatók, ha a Kbt. eltérõ szabályokat nem tartalmaz. A Kbt. jogorvoslati eljárásra vonatkozó speciális szabályaiból következõen az alperes - kérelemre indult eljárás esetén - a Kbt. 80. §-ában meghatározott korlátok között jár el. Amennyiben az alperes a kérelem korlátain túl, újabb jogsértésrõl szerez tudomást eljárására a Kbt. 79. § (6) bekezdésének rendelkezései az irányadóak. A jogorvoslati eljárás szabályainak megfelelõ értelmezése alapján - figyelemmel a fentebb kiemelt szabályokra - az elsõfokú bíróság álláspontjával ellentétben a másodfokú bíróság nézete szerint a jogorvoslati kérelmet elõterjesztõ kötelezettsége, hogy konkrétan megjelölje a jogsértõ eseményt, annak idõpontját, a tudomásra jutás idõpontját és meghatározza azt, hogy milyen intézkedést kér az alperestõl. Ezért az Áe. elsõfokú bíróság által felhívott rendelkezései nem teszik lehetõvé a Kbt. speciális szabályainak kiterjesztõ értelmezését.
<br>A másodfokú bíróság a továbbiakban azt vizsgálta, hogy a felperes Kbt. 80. § (1) bekezdése feltételeinek megfelelõ, módosított jogorvoslati kérelme tartalmazott-e olyan elemeket, melyekrõl az elsõ fokú ítélet szerint az alperes nem döntött. Ez az elem a mûszaki megfelelõség szempontjából való eredménytelenség vizsgálatát jelentette. Kétséget kizáróan megállapítható volt, hogy az elsõ fokú ítéletben hivatkozott jogorvoslati kérelem erre nézve kizárólag a Kbt. 55. § (6) bekezdésének vizsgálata körében tartalmazott kifogásokat, melyeket a másodfokú bíróság a késõbbiek során, az értékeléssel kapcsolatosan vizsgált érdemben. A jogorvoslati eljárás során felvett jegyzõkönyv tanúsága szerint e részszempontról az eredménytelenséggel összefüggésben kizárólag az alperesi beavatkozó nyilatkozott, így helyesen hivatkozott arra az alperes, hogy a felperes jogorvoslati kérelme a mûszaki eltérés kapcsán benyújtott ajánlatok érvénytelenségére hivatkozással nem tette szükségessé a Kbt. 60. § (1) bekezdésének vizsgálatát.
<br>Nem osztotta a másodfokú bíróság az elsõfokú bíróság álláspontját a 2. és 5. bírálati részszemponttal összefüggésben az alábbiak szerint.
<br>A 2. részszempont a mûszaki tartalom volt. Tekintve, hogy a részvételi és ajánlati felhívás közötti eltérés vizsgálata és az ehhez kapcsolódó esetleges jogsértés megállapítása már nem lehetett jelen eljárás tárgya, abból kellett kiindulni, hogy az alperes az ajánlatkérõ értékelését eljárása során abból a szempontból ellenõrizheti, hogy az a Kbt. 55. § (6) bekezdésének megfelel-e vagy sem. Vizsgálatának alapját - építési beruházásról lévén szó - az alperesi beavatkozó által rendelkezésre bocsátott teljes dokumentáció és az értékelést dokumentáló összegzés jelentheti. Az alperesi beavatkozó a részletes ajánlati felhívás VI. 10. pont szerinti egyenértékûség igazolása mellett engedett eltérést, nyilvánvalóan nem a tervektõl (ez csupán a felperesi jogorvoslati kérelembõl helytelenül átvett alperesi határozati szóhasználat), hanem a fellebbezésben is hivatkozott tételes költségvetés egyes tételeirõl (anyagok, felszerelések stb.). Az ajánlattevõk ilyen eltérés mellett, a megkívánt mûszaki tartalom megajánlásával azonos pontszámot érhettek el. Ezért nem volt jogsértõ, hogy az ajánlatkérõ mindegyik ajánlat mûszaki tartalmát egyformán 10 pontra értékelte. A határozat azon megállapítását, hogy az ajánlattevõk a tervektõl magasabb mûszaki színvonalú megoldás megajánlásával eltérhettek, mint elírást az alperes nyilatkozatával korrigálta, az nem tekinthetõ olyan súlyú jogsértésnek, amely a határozat hatályon kívül helyezését önmagában indokolná.
<br>Az 5. részszempont a bankgarancia. Az alperes határozatában (5. old.) helyesen rögzítette egyfelõl azt, hogy az alperesi beavatkozó e részszempontnál a részletes ajánlati felhívás VI. 13. pontban elõírtakat értékelte. Az idõtartam e szempontból közömbös, mert a felhívás szerinti értékelés, kizárólag a 16 hónapra megajánlott, ajánlati ár %-ában meghatározott mértékre vonatkozhatott volna. Ezt esetlegesen a kiírással kapcsolatosan lehetett volna érdemi vizsgálat alá venni, e részben azonban elkésettség miatt az alperes a kérelmet elutasította, így nem helytálló az elsõfokú bíróság hivatkozása a jogorvoslati kérelem figyelmen kívül hagyására. A jóteljesítési garancia mértékének 5%-os rögzítése nem jelentett felsõ határt, az alperes ezzel kapcsolatos érveit a másodfokú bíróság mindenben osztja. Ezért az attól felfelé eltérést kedvezõen lehetett értékelni. Tekintettel arra, hogy az ajánlatkérõ nem a felhívásban megadott tartalmi elemeket értékelte akkor, amikor a megajánlott jóteljesítési garancia forintösszegeit hasonlította össze és pontozta, terhére az alperesi határozat szerinti jogsértés megállapítása és a megfelelõ jogkövetkezmények alkalmazása megtörtént.
<br>Mindezek alapján a Fõvárosi Ítélõtábla megállapította, hogy az alperes határozata az elsõfokú bíróság által megállapított körben nem jogszabálysértõ, ezért a polgári perrendtartásról szóló 1952. évi III. törvény (a továbbiakban: Pp.) 253. §-ának (2) bekezdésében foglaltak alapján az elsõfokú bíróság ítéletét megváltoztatta, és a felperes keresetét elutasította.
<br>A felperest az alperes elsõ és másodfokú, és a beavatkozó elsõ fokú eljárásban felmerült költségének megfizetésére a Pp. 78. §-ának (1), (2) és 79. § (1) bekezdésben foglaltak alapján kötelezte, míg a tárgyi illetékfeljegyzési jog folytán le nem rótt kereseti, fellebbezési és csatlakozó fellebbezési illetéket a 6/1986. (VI. 26.) IM rendelet 13. §-ának (2) bekezdésében foglaltak alapján viseli a felperes.
<br>Figyelemmel arra, hogy a felperes teljes egészében pervesztes lett, a perköltség felemelésére vonatkozó csatlakozó fellebbezése a perköltség viselésére vonatkozó rendelkezés következtében megalapozatlanná vált, így annak összegszerû vizsgálatát a másodfokú bíróság mellõzte.
<br>
<br>Budapest, 2004. április 28.
<br>
<br>Dr. Sára Katalin s. k.,	    Dr. Rothermel Erika s. k.,
<br>a tanács elnöke	      elõadó bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>