<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (5257/2004)
</h2>
<br>
<br>3.Kf.27.332/2003/4.
<br>
<br>A Fõvárosi Ítélõtábla a dr. Balázs István ügyvéd (5630 Békés, Széchenyi tér 11.) által képviselt Békés Város Önkormányzata I. r. (5630 Békés, Petõfi u. 2.) és Gál András II. r. (5630 Békéscsaba, Petõfi u. 2.) felpereseknek, a dr. Szaller Ottó jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hivatkozási szám: D.251/11/2002.) alperes ellen közbeszerzési ügyben hozott közigazgatási határozat felülvizsgálata iránt indult perében a Fõvárosi Bíróság 2003. évi június 12-én kelt 25.K.31.943/ 2002/14. számú ítélete ellen az I-II. r. felperes által 15. sorszám alatt elõterjesztett fellebbezés folytán meghozta a következõ
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi az I-II. r. felpereseket, hogy 15 napon belül egyenként fizessenek meg az alperesnek 30 000-30 000 (azaz harmincezer-harmincezer) forint másodfokú perköltséget.
<br>Kötelezi a II. r. felperest, hogy fizessen meg a magyar államnak - az illetékhivatal külön felhívására - 24 000 (huszonnégyezer) forint fellebbezési illetéket.
<br>Az I. r. felperes fellebbezési illetékét az állam viseli.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>Az I. r. felperes pályázati felhívást készített a város belterületén ellátandó közterület-fenntartási munkák végzésére, mely kiírás szerint meghatározott területeken a felsorolt feladatok mindegyikét el kell látni, úgy mint köztisztasági, zöldterület-fenntartási, hó- és síkosságmentesítési munkák. Az ellátandó területet négy kategóriára bontotta fel, az ötödik kategória az aszfaltozott utakon elvégzendõ hó- és síkosságmentesítés volt. A pályázati kiírás szerint az ajánlatok elbírálási módja az összességében legjobb ajánlat volt. Az I. r. felperes ennek megfelelõen ajánlatot kért az ilyen munkavégzésre referenciával rendelkezõ környékbeli vállalkozásoktól. A Marathon Kft. is jelentkezett felhívásért, amelyet meg is kapott. A beérkezett ajánlatok értékelését követõen az I. r. felperes értesítette az ajánlattevõket, hogy az I., II., III. és V. kategóriában Balogh Lajos és a Saubermacher Békés Kft. közös ajánlatát, míg a IV. kategóriában a Marathon Kft. ajánlatát mint legkedvezõbbet fogadta el a képviselõ-testület, egyidejûleg szerzõdéstervezetek megküldésére is felhívta az értesítetteket. Az I. r. felperes mind az öt kategóriában Balogh Lajos fõvállalkozóval kötött megállapodást, a IV. kategóriában azért vele, mert az adott kategória nyertese a Marathon Kft. - amely a közbeszerzésekrõl szóló 1990. évi XL. törvény (továbbiakban: Kbt.) mellõzését aggályosnak tartotta - szerzõdést nem nyújtott be.
<br>A Marathon Kft. jogorvoslati kérelmére az alperes a 2002. június 13-án kelt D.252/11/2002. számú határozatában megállapította, hogy az I. r. felperes megsértette a Kbt. 2. § (1) bekezdésének elsõ fordulatát és ezért az I. r. felperessel szemben hárommillió forint bírságot, míg a jogsértésért megnevezett felelõs személlyel, a II. r. felperessel szemben 200 ezer forint bírságot szabott ki. A határozat indokolása szerint a beszerzésekre egy költségvetési évben került sor, a szolgáltatások rendeltetése pedig hasonló, illetve egymással összefüggõ volt. Az egy fõvállalkozóval kötött öt megállapodás értéke összesen 1 681 000 Ft/hó + áfa, ami egy költségvetési évre számítva nettó 20 172 000 Ft. Mindezekbõl az alperes megállapította, hogy az I. r. felperes ezen beszerzése a Kbt. hatálya alá tartozik, mert az egybeszámítandó becsült érték összességében meghaladja a szolgáltatásra vonatkozó értékhatárt.
<br>A felperesek keresetükben a határozat felülvizsgálatát kérték, vitatva, hogy a beszerzés a Kbt. hatálya alá tartozott volna. Arra hivatkoztak, hogy a pályázatban meghatározott közterület-fenntartási területeken a terület jellegébõl és funkciójából adódóan különbözõ munkálatokat kellett elvégezni, ezért a Kbt. 5. §-ának (2) bekezdés c) pontjában szereplõ "azonos vagy hasonló" követelmény nem áll fenn.
<br>Az elsõ fokú bíróság a felperesek keresetét elutasította. Az ítélet indokolása szerint nem vitás, hogy az I. r. felperes a Kbt. 1. §-ának a) pontjában felsorolt szervezetek közé tartozik, a pályázat kiírásával területén teljesítendõ szolgáltatásokat rendelt meg. A szolgáltatásról pedig a Kbt. 4. §-ának (1) bekezdése és 5. §-ában meghatározottak összevetése alapján úgy foglalt állást, hogy valamennyi feltétel teljesült, amely a beszerzés Kbt. tárgyi hatálya alá tartozását igazolta. A beszerzésre egy költségvetési évben került sor, azt pedig, hogy a Kbt. 5. §-ának (2) bekezdés b) pontja szerinti feltétel is teljesült, semmi sem bizonyította jobban, mint hogy az I. r. felperes egy fõvállalkozóval kötött megállapodást mind az öt kategóriában. Ezt az álláspontot támasztotta alá az is, hogy mind az öt ajánlattevõ, mind az öt kategóriában tett ajánlatot. Nem kétséges, hogy az egyes kategóriákban meghatározott feladatok eltérõek, de a feladat nem szinonim megfelelõje a törvényi szövegben írt rendeltetés kifejezésnek, hiszen a feladat a rendeltetés megvalósítását, konkrét módját jelenti. Nem vitatta, hogy az egyes kategóriák szerinti feladatok eltérõek, de ez nézete szerint nem jelenti azt, hogy e feladatok rendeltetése ne lehetne ugyanaz, miként ezt az egyes kategóriák szerinti feladatok részletes elemzésével bemutatta. Rámutatott, hogy nem is a tevékenységek részekre osztása, mint inkább a területek kategóriákba sorolása történt meg a feladatok kisebb eltérésekkel történõ meghatározása mellett. Az elsõfokú bíróság a továbbiakban II. r. felperes vonatkozásában megállapította, hogy általa sem vitatottan a közterület-fenntartási pályáztatást teljes felelõsséggel õ készítette elõ és bonyolította le, így a vele szemben alkalmazott bírság jogkövetkezménye is megfelel a Kbt. elõírásainak. Az alperes határozata a felperesek által kifogásolt körben jogszerû volt.
<br>Az elsõ fokú ítélet ellen a felperesek éltek fellebbezéssel. Elsõdlegesen az elsõfokú ítélet megváltoztatásával keresetüknek megfelelõ döntést, annak megállapítását kérték, hogy a Kbt. rendelkezéseit nem sértették meg, továbbá kérték a bírság alóli mentesítésüket, perköltségigényük elõterjesztése mellett. Az I. r. felperes másodlagosan a kiszabott bírság mérséklését is kérte. A felperesek hivatkoztak arra, hogy az elsõfokú ítélet törvénysértõ és iratellenes, mivel nem való az a tény, hogy csak egy ajánlattevõvel lehetett volna szerzõdést kötni, mivel a képviselõ-testület csak azért kényszerült Balogh Lajos vállalkozó és a Saubermacher Békés Kft. ajánlatát elfogadni, mert a IV. kategóriában gyõztes Marathon Kft. nem nyújtott be szerzõdést, magatartását az önkormányzat visszalépésként értékelte. A felperesek álláspontja szerint a kiírt szolgáltatások nem azonosak és nem is hasonlóak, attól eltekintve, hogy ezek a munkák a közterületet érintik, egymáshoz képest azonban speciálisan eltérõ szakértelmet, eltérõ személyi és tárgyi felkészültséget feltételeztek. Az elsõfokú bíróság a törvény szellemével ellenkezõ, azt kiterjesztõ értelmezéssel jutott arra a következtetésre, hogy a pályázatban kiírt szolgáltatások hasonlóak. A felperesek az érték kiszámítására vonatkozóan csak annak a törvényi fennállását ismerték el, hogy a beszerzésre egy költségvetési évben került sor.
<br>Az alperes a fellebbezési ellenkérelmében a határozatában kifejtetteket, korábbi nyilatkozatait fenntartva perköltség iránti igényének elõterjesztése mellett a felperesek fellebbezésének elutasítását, az elsõfokú bíróság ítéletének helybenhagyását kérte. Hivatkozott arra, hogy a felperesek fellebbezésükben semmilyen olyan új körülményt nem hoztak fel, amelyet az alperes, illetõleg az elsõfokú bíróság ne bírált volna el.
<br>A felperesek fellebbezése nem alapos.
<br>Az elsõfokú bíróság a bizonyítékoknak, a polgári perrendtartásról szóló 1952. évi III. törvény (a továbbiakban: Pp.) 206. §-ának (1) bekezdése szerinti helyes mérlegelésével állapította meg a tényállást, a rendelkezésére álló peradatokból az alperes határozatának jogszerûségére levont következtetésében is okszerû megállapításra jutott, jogi okfejtésével a másodfokú bíróság mindenben egyetért. A felperesek fellebbezésükben olyan eddig még nem értékelt tényt vagy körülményt nem jelöltek meg, amely a fellebbezés kedvezõ elbírálását eredményezhette volna. Annak megítélése, hogy az adott beszerzés a Kbt. hatálya alá tartozik-e, kizárólag annak szabályai alapján lehetséges. Nem vitásan a Kbt. személyi hatálya alá tartozó I. r. felperes fellebbezése az esetben vezethetett volna sikerre, ha igazolható lett volna, hogy beszerzése nem vonható a Kbt. tárgyi hatálya alá. Az ezzel kapcsolatos, az elsõfokú eljárás során megismert és a fellebbezésben megismételt érveit azonban az elsõfokú bíróság mindenre kiterjedõen megvizsgálta és kellõ alapossággal értékelte, indokait a másodfokú bíróság megismételni nem kívánja. A II. r. felperes mint felelõs személy a jogsértés fennállására figyelemmel az alkalmazott szankció alól nem mentesülhet. Tekintettel arra, hogy a Kbt. szabályainak sérelme megállapítható volt, a bírság mellõzésére, illetve annak mérséklésére sem volt - a bírság kiszabása körében vizsgált jogszabálysértés hiányában - lehetõség.
<br>Mindezek alapján a Fõvárosi Ítélõtábla az elsõfokú bíróság érdemben helyes döntését a Pp. 253. §-ának (2) bekezdése alapján helybenhagyta.
<br>A sikertelenül fellebbezõ felpereseket az alperes másodfokú eljárásban felmerült költségének megfizetésére a Pp. 78. §-ának (1) bekezdésében foglaltak alapján kötelezte a Fõvárosi Ítélõtábla. A tárgyi illetékfeljegyzési jog folytán le nem rótt fellebbezési illetéket az I. r. felperes vonatkozásában a 6/1986. (VI. 26.) IM rendelet 14. §-a alapján az állam viseli, míg a II. r. felperest annak viselésére a rendelet 13. §-ának (2) bekezdésében foglaltak alapján kötelezte a másodfokú bíróság.
<br>
<br>Budapest, 2004. április 21.
<br>
<br>Dr. Sára Katalin s. k.,	    Dr. Rothermel Erika s. k.,
<br>a tanács elnöke	      elõadó bíró
<br>
<br>Dr. Páldy Zsuzsanna s. k., 
<br>bíró
<br>
<br>
<br><br></body></html>