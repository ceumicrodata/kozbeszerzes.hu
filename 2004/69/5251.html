<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5251/2004)
</h2>
<br>1024 Budapest, Margit krt. 85.
<br>Ikt.sz.: D.199/9/2004.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás a Budapest Fõváros VII. Kerület Erzsébetváros Önkormányzat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által a Budapest Fõváros VII. Kerület Erzsébetváros Önkormányzat (1073 Budapest, Erzsébet krt. 6., nevében eljár: MK Mérnöki Iroda Kft., 1032 Budapest, Zápor u. 78., képviseli: dr. Kovács Marianne ügyvéd, 1065 Budapest, Bajcsy-Zsilinszky utca 29., a továbbiakban ajánlatkérõ) "A Budapest VI-VII. kerület Király u. rekonstrukciója a Nagymezõ utca és a Deák tér közötti szakaszon" tárgyú beszerzési eljárása ellen hivatalból kezdeményezett jogorvoslati eljárást megszünteti.
<br>A felek az eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2004. március 18-án tájékoztatta a Döntõbizottság elnökét a többször módosított 1995. évi XL. tv. (a továbbiakban: Kbt.) 70. § (1) bekezdés c) pontja szerinti hirdetmény közzététele nélküli tárgyalásos eljárás megindításáról a rendelkezõ részben meghatározott tárgyban az ajánlati felhívás megküldésével.
<br>A rendelkezésre bocsátott ajánlati dokumentáció szerint a beszerzés tárgya és mennyisége a következõ:
<br>- új útburkolat (2150 m2) készítése CONFALT pályaszerkezettel,
<br>- parkolók (nagykõ burkolat) 1460 m2,
<br>- járda (gránit) 4660 m2,
<br>- forgalomtechnikai jelzések, táblák kihelyezése,
<br> - növénytelepítés,
<br>- felszíni vízelvezetés megoldása, 
<br>- új közvilágítás kiépítése, 
<br>- utcai bútorok telepítése.
<br>Az ajánlatkérõ az eljárást alkalmazásának indokaként elõadta, hogy a rendkívüli sürgõsséget a Király utca balesetveszélyes mûszaki állapota indokolja.
<br>Az ajánlatkérõ és a Budapest Fõváros VI. Kerület Terézváros Önkormányzata között 2003. június 20-án hatályba lépett együttmûködési megállapodás rögzíti a két önkormányzat közigazgatási területén lévõ Király utcának, a Deák tér és a Nagymezõ utca közötti szakasznak közös beruházás keretében történõ felújítását. A felújítási munkák gesztora az ajánlatkérõ.
<br>A 2003. év folyamán az ajánlatkérõ nyílt elõminõsítési eljárást folytatott le a beruházás generálkivitelezõjének kiválasztására. Ez az eljárás 2004. január 19-én eredménytelenül zárult a Kbt. 60. § (1) bekezdés d) pontjára tekintettel, mivel egyik ajánlattevõ sem tett az ajánlatkérõnek a Kbt. 32. § (2) bekezdése szerint rendelkezésére álló anyagi fedezet mértékére tekintettel megfelelõ ajánlatot. Ezt követõen az együttmûködõ önkormányzatok 2004. februárban, illetve márciusban jóváhagyták a 2004. évi költségvetésüket, amelyekben biztosították a saját forrásukat a tervezett felújításukhoz.
<br>Az önkormányzatok által benyújtott és a Stratégiai Alapnál megpályázott bruttó 360 M Ft pályázati összeg jóváhagyásáról a Fõvárosi Önkormányzat 2004. február 4-ei ülésén döntött.
<br>Elõadta, hogy a beruházás szakaszosan, 8 szakaszban fog megvalósulni, amely az út- és járdaépítés kivitelezésének idõigényét körülbelül öt hónapra megnyújtja. A 2003. évben a felújításra tervezett útszakaszon a Fõvárosi Gázmûvek Rt. és a Fõvárosi Vízmûvek Rt. alapközmû-hálózatot cserélt a Holló utca és a Nagymezõ utca közötti rövid szakaszon. Az ideiglenes helyreállítások miatti megrongálódások következtében balesetveszélyessé vált a gépjármû- és gyalogosforgalom egyaránt.
<br>A Király utca balesetveszélyes állapotának igazolására az ajánlatkérõ becsatolta az AB OVO Mérnökiroda Kft. szakvéleményét, mely tartalmazta a felújítás minimális idõigényét is, mely munkákat legkésõbb november közepéig be kell fejezni a mélyépítési munkák idõjárás-függõségére tekintettel.
<br>Az ajánlatkérõ az ajánlati felhívásban meghatározta a beszerzés tárgyát és mennyiségét. A teljesítés határideje: 2004. november 30.
<br>A részajánlat és a többváltozatú ajánlat lehetõségét kizárta.
<br>Az ajánlatkérõ meghatározta a részvételre jelentkezõk alkalmassága elbírálásának szempontjait a pénzügyi-gazdasági, mûszaki alkalmasság körében, valamint a jelentkezõknek a szerzõdés teljesítésére alkalmatlanná minõsítésének szempontjait. Az ajánlatok elbírálásának szempontja az összességében legelõnyösebb ajánlat volt, mely bírálati szempontokat a Kbt. 34. § (3) bekezdésében foglaltak szerint az ajánlatkérõ szintén meghatározott. Az ajánlatkérõ meghatározta továbbá az eljárás lefolytatásának menetét és szabályait is. Az ajánlattételi határidõ 2004. március 31-e volt, a tárgyalás és eredményhirdetés idõpontja 2004. április 6-a, a szerzõdéskötés idõpontja pedig 2004. április 9-e.
<br>Az ajánlatkérõ dokumentációt is rendelkezésre bocsátott az ajánlattevõknek.
<br>Az ajánlattételi határidõig 2004. március 31-ig mindkét felkért cég, azaz a Royal Bau Rt. és a Betonút Rt. is benyújtotta az ajánlatát.
<br>Az ajánlatkérõ a benyújtott ajánlatok tárgyalását 2004. április 6-án lefolytatta.
<br>A Döntõbizottság elnöke 2004. március 30-én kezdeményezett jogorvoslati eljárást, tekintettel arra, hogy a rendelkezésére bocsátott iratokból a Kbt. 70. § (1) bekezdés c) pontja szerinti feltételek nem voltak megállapíthatóak. Indítványozta a közbeszerzési eljárás jogalapjának és az ajánlati felhívás jogszerûségének vizsgálatát.
<br>Az ajánlatkérõ észrevételében kérte az eljárás megszüntetését a Döntõbizottság elnökének megküldött tájékoztatójában foglalt indokok alapján. Elõadta, hogy az elõzményi nyílt eljárás során a rendelkezésükre álló kerethez képest, azt lényegesen meghaladó 583 M Ft-755 M Ft-os ajánlatokat kaptak. Az elõzõ nyílt eljárás alapján arra számított, hogy a rekonstrukció 2004 októberéig befejezésre kerülhet. Az organizációs tervet készítõ tervezõ és az AB OVO Kft. által készített szakvélemény rögzítette, hogy az engedélyezett ideiglenes forgalomtechnika szerinti szakaszok megvalósítási ideje minimum 4-3 hét. Elõadta, hogy az érintett szakaszon víz-, gáz- és erõsáramú alaphálózat fektetése is szükséges, amelyet az érintett közmûszolgáltatók 2004. év folyamán kívánnak elvégezni. A kiválasztandó ajánlattevõ és a közmûszolgáltatók között a tárgyi munka során egyeztetési kötelezettség áll fenn, amely a tervezett forgalomtechnikai szakaszok idõigényét jelentõsen befolyásolja. Részletezte az egyes szakaszok mûszaki tartalmát és megvalósításuk idõigényét. A kivitelezés szervezést igényel, a különbözõ szakterületek munkáját össze kell hangolni. Az alapközmû-hálózat 2004. évben történõ cseréjének az elmaradása azzal járna, hogy minimum 5 évig a közmûcserére nem kerülhetne sor.
<br>Az ajánlatkérõ becsatolta a VI. Kerület Terézváros Önkormányzatával 2003. június 20-án hatályba lépett együttmûködési megállapodást, melynek IV. pontja szerint a beruházás megvalósításának pénzügyi feltételei a következõk. Az útépítési költség elõzetes költségbecslése 461 M Ft volt és rögzítésre került, hogy a közmûcégekkel történõ egyeztetés alapján állapítandó meg a részütemek határideje. Az önkormányzatok vállalták, hogy mindketten pályáznak a Fõvárosi Stratégiai Alapba, és amennyiben az elõzetes költségbecslésnél magasabb lesz a beruházás tényleges költsége, akkor a már elfogadott elõirányzaton felül a költségvetés módosításával gondoskodnak a még hiányzó pénzeszközrõl. A Stratégiai Alapból történõ támogatás igénybe vételéhez a két együttmûködõ önkormányzatnak 10-10% saját, kiegészítõ forrást kellett biztosítaniuk.
<br>Az ajánlatkérõ elõadta és igazolta a VI. Kerület Terézváros Önkormányzat 2004. január 19-i levelével, hogy a partner önkormányzat ekkor még nem tudta biztosítani a megfelelõ pénzeszközt. Az ajánlatkérõ is csak 2004. február 24-én fogadta el 2004. évi költségvetését, addig a 2003. évi költségvetés alapján átmeneti gazdálkodást folytatott. Terézváros Önkormányzata 2004. március elsõ hetében fogadta csak el a 2004. évi költségvetését, melyben már vállalta a megemelt, az elõzményi nyílt eljárásban megállapított 560 M Ft-os kerethez képest megemelt saját erõt. A Terézvárosi Önkormányzat 2004. március 4-ei értesítésében tájékoztatta a gesztor önkormányzatot, hogy a tárgybani beszerzéshez a saját, kiegészítõ forrást a 2004. évi költségvetésében biztosította.
<br>Egyben bejelentette, hogy az eredményhirdetésre a jogorvoslati eljárást követõen kerül sor.
<br>Az ajánlatkérõ lebonyolítója, az MK Mérnöki Iroda Kft. elõadta, hogy az elõtervezés stádiumában már végzett egyeztetést a közmûcégekkel az alapvezetékekkel kapcsolatos 2004. évi munkáik, és a jelen beruházás összehangolása tárgyában. A jelen beruházás tárgyát képezõ útszakasz egy részén a Holló u. és a Nagymezõ utca között 2002. évben vízalapvezeték-fektetés, 2003. évben gázalapvezeték-fektetés történt és ezen az útszakaszon is az ideiglenes helyreállításokat követõen az út állapota leromlott, balesetveszélyessé vált. Azonban a közmûcégekkel a végsõ egyeztetés a jelen beruházás döntõ részét képezõ útszakaszra vonatkozó közmûépítések tárgyában csak a kivitelezési szerzõdés megkötését követõen lehetséges, az építési ütemek határidõinek betartása csak ezen egyeztetés meglétében lehetséges.
<br>A Döntõbizottság a közbeszerzési eljárásban keletkezett iratok, az ajánlatkérõ érdemi észrevétele és tárgyaláson tett nyilatkozata alapján megállapította, hogy az ajánlatkérõ közbeszerzési eljárása a Kbt. 70. § (1) bekezdés c) pontja alapján jogszerû volt.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás ezen megengedõ szabályokat a Kbt. 70. §-a tartalmazza.
<br>Az ajánlatkérõ a közbeszerzési eljárását a Kbt. 70. § (1) bekezdés c) pontjára alapította, amely szerint az ajánlatkérõ e rendelkezés alapján akkor alkalmazhat tárgyalásos eljárást árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.
<br>A Döntõbizottság a jelen eljárásban e feltételek fennállását vizsgálta és megállapította, hogy a fenti együttes feltételek fennállnak az alábbiak szerint.
<br>A Döntõbizottság megállapította, hogy az ajánlatkérõ a 2004. január 19-ei eredménytelenné nyilvánító döntését követõen - az elõzményi közbeszerzési eljárással kapcsolatosan - a költségvetése 2004. február 24-ei elfogadásakor tudta biztosítani a szükséges többletforrásigényt. A Terézváros Önkormányzat pedig 2004. március elsõ hetében elfogadott költségvetésében biztosította a szükséges többletforrást a beszerzés vonatkozásában.
<br>A Döntõbizottság megállapította, hogy a 8 építési szakaszra megállapított 28 heti idõtartam reális teljesítési idõ, figyelemmel az ELMÛ Rt-vel, a Fõvárosi Vízmûvek Rt.-vel és a Fõvárosi Gázmûvek Rt.-vel a közmûcserékre vonatkozó egyeztetés szükségességére. A Döntõbizottság álláspontja szerint az ajánlatkérõt, illetve a lebonyolítót nem terheli mulasztás az elõzetes egyeztetést illetõen sem, hiszen már a tervezés fázisában a közmûcégekkel ez részben megtörtént.
<br>A Döntõbizottság elfogadta az ajánlatkérõ hivatkozását a beruházás tárgyát képezõ útszakasz balesetveszélyes voltával kapcsolatosan is az eljárásfajta-választást megalapozó indokként, mivel azt a bemutatott aggálytalan szakvélemény alátámasztja.
<br>A Döntõbizottság a fentiek alapján megállapította, hogy a 2004. november 30-i teljesítési idõpontig nem lehetséges a nyílt vagy meghívásos eljárás lefolytatása a 28 heti kivitelezési idõt figyelembe véve. A beruházás tárgyát képezõ útszakasz balesetveszélyes volta miatt fontos közérdek fûzõdik a beruházás mielõbbi megvalósulásához.
<br>A Döntõbizottság álláspontja szerint az ajánlatkérõ az elõzményi nyílt eljárásnak a fedezet hiányára alapozott eredménytelenségét követõen a saját és a partner önkormányzat költségvetési forrása és a támogatás rendelkezésre állását követõen haladéktalanul intézkedett a közbeszerzési eljárás megindításáról; a rendkívüli sürgõsséget megalapozó körülmények bekövetkezése nem az õ mulasztására vezethetõek vissza.
<br>A Döntõbizottság a fentiekre tekintettel megállapította, hogy az ajánlatkérõnek a Kbt. 70. § (1) bekezdés c) pontjára alapított közbeszerzési eljárása nem volt jogsértõ.
<br>A Kbt. 79. § (1) bekezdése szerint a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.
<br>A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 27.
<br>
<br>Dr. Csanádi Péter s. k.,	       Bújdosó Gézáné s. k.,
<br>közbeszerzési biztos	           közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>