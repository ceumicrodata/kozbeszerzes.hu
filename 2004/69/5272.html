<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (5272/2004)
</h2>
<br>
<br>3.Kf.27.272/2003/4. 
<br>
<br>A Fõvárosi Ítélõtábla a dr. Molnár Judit ügyvéd (1065 Budapest, Bajcsy-Zs. út 21.) által képviselt Budapest Fõváros Önkormányzata I. r. (1052 Budapest, Városház u. 9-11.) Attkári János II. r. (1052 Budapest, Városház u. 9-11.) felpereseknek, a dr. Csanádi Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat bírósági felülvizsgálata iránt indult perében, amely perbe az alperes pernyertessége elõmozdítása érdekében a dr. Nagy Judit ügyvéd (1062 Budapest, Bajza u. 45.) által képviselt MARHID 2000 Rt. (1151 Budapest, Mogyoród útja 42.) beavatkozott, a Fõvárosi Bíróság 2003. február 7. napján kelt 13.K.32.853/2002/5. számú ítélete ellen a felperesek által 6. sorszám alatt elõterjesztett fellebbezésre meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi az I-II. r. felpereseket, hogy 15 napon belül egyenként fizessenek meg az alperesnek 30 000-30 000 (harmincezer-harmincezer) forint másodfokú perköltséget.
<br>Kötelezi a II. r. felperest, hogy fizessen meg a magyar államnak - az illetékhivatal külön felhívására - 24 000 (huszonnégyezer) forint fellebbezési illetéket.
<br>Az I. r. felperes fellebbezési illetékét az állam viseli. Ez ellen az ítélet ellen fellebbezésnek helye nincs.
<br>
<br>INDOKOLÁS
<br>
<br>Az I. r. felperes ajánlatkérõi minõségében 2002. június 12-én, nyílt közbeszerzési eljárás megindítására tett közzé ajánlati felhívást, a közbeszerzésekrõl szóló 1995. évi XL. törvény (a továbbiakban: Kbt.) 32. § (1) bekezdése szerint, a XIV-XV. ker. Csömöri út-Drégelyvár utcai közúti felüljáró felújítására.
<br>Az I. r. felperes a mûszaki alkalmasság igazolására többek között a 11. a) pont 2.1. alpontja alatt megkövetelte az ajánlattevõ és a közbeszerzés értékének 10%-át meghaladó mértékben igénybe venni kívánt alvállalkozó elõzõ három évben (1999., 2000., 2001.) a beszerzés tárgyával azonos összetettségû, hasonló nagyságrendû, hídfelújítási munkák pozitív visszaigazolású referenciáinak ismertetését, a szerzõdést kötõ másik fél megnevezését, címének, telefonszámának, a szerzõdések összegének meghatározását. Az ajánlati felhívás 11. b) pontja szerint a szerzõdés teljesítésére alkalmatlannak minõsül az a jelentkezõ, aki nem rendelkezik 1999-2001. években a referenciafelelõs megbízottjától származó pozitív visszaigazolású, a beszerzés tárgyával azonos összetettségû (minimum 200 M Ft értékû) hídfelújítási referenciával. Az I. r. felperes ajánlati dokumentációjában az ajánlati felhívás 11. a) pont 2.1. alpontjához további elõírást fûzött, megadva azt a táblázatot, amelyben az ajánlattevõ és az alvállalkozója megtehette a Kbt. 44. § (2) bekezdés a) pontja szerinti 1999-2001. év referenciáira a nyilatkozatot. A dokumentáció tartalmazta azt is, hogy pozitív visszaigazolást külön csatolni kell, valamint lábjegyzetben azt a megjegyzést, amely szerint: "Ha szükséges, adjon külön szöveges ismertetést, esetleg fotót stb."
<br>Az ajánlattételi határidõben az alperesi beavatkozó, a Hídépítõ Rt., a Hídtechnika Kft. és az Alterra Kft. tettek ajánlatot. Az alperesi beavatkozó ajánlatához csatolta a Nemzeti Autópálya Rt., a Vegyépszer Rt., az Általános Mérnöki Iroda Kft. (ÁMI) aláírásával ellátott referencianyilatkozatot, amely többek között tartalmazta az elvégzett munkát (az M7-es autópálya jobb pálya 44-80 km-szakaszán a hídfelújítás munkálata, a szelvények között 43 db híd felújítása, 29 db felüljáró rekonstrukciója), a szerzõdéses értéket, a részvétel arányát. A referencianyilatkozat szerint az alperesi beavatkozó minden esetben elsõ osztályú minõségben készítette el a szerkezeteket, a technológiai, a környezet- és balesetvédelmi elõírások betartásával.
<br>Az ajánlatok elbírálásának szempontja a legalacsonyabb összegû ellenszolgáltatás volt. Az I. r. felperes a Hídtechnika Kft. ajánlatát hirdette ki nyertesnek, az alperesi beavatkozót a szerzõdés teljesítésére alkalmatlannak nyilvánította. Összegzésében ennek okaként azt szerepeltette, hogy az ajánlati felhívás 11. b) pontja szerinti referenciával az alperesi beavatkozó nem rendelkezett. Az ún. értékelõlapon pedig kifogásolta az egyéves utó-felülvizsgálat hiányát, a munkák összetettsége, nagyságrendje megállapíthatatlanságát, és nem fogadta el a Vegyépszer Rt.-tõl származó referenciaigazolást.
<br>Az alperesi beavatkozót jogorvoslati kérelmét - amelyben az I. r. felperesnek az alkalmatlanná nyilvánító döntését kifogásolta - az alperes alaposnak találta, és megállapította, hogy az I. r. felperes megsértette a Kbt. 44. § (8) bekezdését, valamint az 59. § (1) bekezdését, ezért vele szemben 3 M Ft, míg a döntésért felelõs II. r. felperessel szemben 100 000 Ft bírságot szabott ki.
<br>Az alperesi határozat bírósági felülvizsgálata iránt az I. és II. r. felperesek terjesztettek elõ keresetet, amelyben kérték annak hatályon kívül helyezését és az alperes költségben való marasztalását. Arra hivatkoztak, hogy az ajánlatot formai szempontból nem kifogásolták, az megfelelt az ajánlati felhívás és az ajánlati dokumentáció elõírásainak. Megítélésük szerint az ajánlat érvényességébõl, a formai követelményeknek való megfelelésbõl vonta le az alperes az alperesi beavatkozó alkalmasságára vonatkozó tartalmi következtetéseit. Kiemelték, hogy a Kbt. más-más jogkövetkezményt fûz az ajánlat érvénytelenségéhez és az ajánlattevõ alkalmatlanságához. Ha az ajánlatból a pénzügyi, gazdasági és mûszaki alkalmasságot tanúsító igazolások, nyilatkozatok hiányoznak vagy nem felelnek meg az ajánlati felhívásban és dokumentációban elõírt formai követelményeknek, úgy az a Kbt. 52. § (2) bekezdése szerinti érvénytelenséget eredményez. A vizsgált ajánlatnál nem állt rendelkezésre olyan irat, dokumentum, amelybõl az alkalmasság kétséget kizáróan megállapítható lett volna. Így az alperes megalapozott következtetést az ajánlatból az alkalmasságra nem vonhatott volna le.
<br>Az elsõfokú bíróság a felperesek keresetét elutasította. Rögzítve azt, hogy az alperes a jogorvoslati kérelem kapcsán az alperesi beavatkozót alkalmatlannak nyilvánító ajánlatkérõi döntés jogszerûségét vizsgálta. Megállapította, hogy az I. r. felperes azokat az elvárásokat, amelyek alapján a referenciaigazolásokat nem fogadta el, sem az ajánlati felhívásában, sem a dokumentációban nem fogalmazta meg az ajánlattevõk felé. Ezért utóbb ilyen ajánlatkérõi igényre alapítottan az ajánlattevõk alkalmasságának vizsgálatára a Kbt. 26. § (2) bekezdése alapján nem volt lehetõség. Kifejtette, hogy az alperesi beavatkozó referenciáiból egyértelmûen megállapítható volt a pozitív visszaigazolású hídfelújítási munka elvégzése, a szerzõdés értéke, az, hogy e munkálatokban a beavatkozó 43%-os arányban vett részt. Mindezen adatok maradéktalanul kielégítik az ajánlati felhívás 11. a) pont 2.1. alpontjában és a dokumentációban közölt ajánlatkérõi követelményeket. Ebbõl következõen a beavatkozó alkalmatlanná nyilvánítása a Kbt. 44. § (8) bekezdésébe ütközõ döntés volt. Az elsõfokú bíróság a Kbt. 59. § (1) bekezdése értelmében hivatkozva a 34. § (1) bekezdésére is - az ajánlati árak összehasonlításával arra a következtetésre jutott, hogy a beavatkozó ajánlata kétségkívül a legkedvezõbb volt, így alkalmasnak minõsítése esetén az eljárás nyertese lett volna. Ezért helyesen alkalmazta az alperes a jogkövetkezményeket, mivel az I. r. felperes az alperesi beavatkozó alkalmatlannak nyilvánításával megsértette a Kbt. hivatkozott rendelkezéseit.
<br>Az elsõfokú bíróság ítélete ellen annak megváltoztatását kérve az I. r. és II. r. felperesek terjesztettek elõ fellebbezést. Ebben arra az álláspontra helyezkedtek, hogy az alperesi beavatkozó által az ajánlati dokumentáció szerinti táblázat kitöltésével közölt referencia bemutatásából és a csatolt referencialevelekbõl nem volt megállapítható az, hogy a közbeszerzés tárgyával azonos összetettségû, hasonló nagyságrendû hídfelújítási munkákat végzett. Számukra az sem nem derült ki egyértelmûen, hogy a referenciaként megjelölt munka mely felüljárók építését, felújítását tartalmazza, azok milyen szerkezetûek voltak, egy-egy felüljáró felújítását milyen vállalási ár ellenében, saját kapacitással vagy alvállalkozók igénybevételével végezte-e el az alperesi beavatkozó.
<br>Az alperes fellebbezési ellenkérelmében az elsõfokú bíróság ítéletének helyes indokai alapján történõ helybenhagyását és a felperesek másodfokú eljárási költségben való marasztalását kérte. Megítélése szerint a kereseti kérelemben és a fellebbezésben sérelmezettek eltérõek, mivel más-más körben hivatkoznak az alperesi beavatkozó alkalmatlanságát megalapozó tényekre.
<br>Az alperesi beavatkozó ellenkérelmet nem terjesztett elõ. A fellebbezések az alábbiak szerint alaptalanok.
<br>Az alperesi beavatkozó jogorvoslati kérelmében az I. r. felperesnek a szerzõdés teljesítésére alkalmatlanná nyilvánító döntését kifogásolta. Az alperes ezt vizsgálva adott helyt a kérelemnek, döntése jogalapját a Kbt. 44. § (8) bekezdésében jelölte meg. A felperesek keresete kétirányú volt, egyrészt kifogásokat tartalmazott az érvényesség-alkalmasság vizsgálatának eltérõ irányával összefüggésben, másrészt utalt arra - konkrét okok felsorolásával -, hogy az alkalmasság megállapítására megalapozott következtetés nem volt levonható. A felperesek fellebbezésükben, a fellebbezési ellenkérelemben hivatkozottakkal ellentétben - annak ellenére, hogy egyre több és változó indokot soroltak fel - a sérelmezett jogszabálysértés körében maradva az alperesi döntés jogszerûségét vitatták. Ennélfogva az elsõfokú bíróság helytállóan rögzítette a felülvizsgálandó jogkérdést (az alkalmatlanságot). A fellebbezés a kereseti kérelem korlátain nem terjeszkedett túl.
<br>Az elsõfokú bíróság helytállóan jutott arra a következtetésre, hogy az alperes az alperesi beavatkozó alkalmassága vizsgálatára hozott ajánlatkérõi döntés felülvizsgálatával jutott arra a következtetésre, hogy az I. r. felperes helytelenül értékelt és ennek következményeként alkalmazott szankciót a felperesek terhére bírság kiszabása mellett. Helytállóan állapította meg, hogy az alperes jogszerûen és helyes jogszabályi hivatkozás alapján döntött.
<br>Nem fogadta el a másodfokú bíróság a felperesek érvelését arra, hogy az alperesi beavatkozó ajánlatának tartalma alapján az alkalmasságra megalapozott következtetés nem vonható le. Az ajánlatkérõ az ajánlati felhívásában, illetve dokumentációban tartalmi és formai követelményeket írhat elõ az ajánlat tekintetében. A Kbt. 43. § (1) bekezdése alapján, ha az ajánlattevõ nem tesz eleget az ajánlatkérõ által támasztott tartalmi és formai követelményeknek, az az ajánlat érvénytelenségét eredményezi. A pénzügyi, gazdasági és mûszaki alkalmasság igazolására bekérhetõ adatok és igazolások körét a Kbt. 44. § (1) és (2) bekezdése szerinti taxatív felsorolás tartalmazza. A Kbt. 44. § (8) bekezdése úgy rendelkezik, hogy az ajánlatkérõ az ajánlatok felbontását követõen az (1), (2), (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti. Ezzel összefüggésben a (6) bekezdés elõírja, hogy az ajánlati felhívásban meg kell határozni az (1), illetõleg a (2) bekezdésben foglaltakkal összefüggõ, mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>Az ajánlatkérõ maga szabta meg, milyen adatokból kívánja megítélni az ajánlattevõk alkalmasságát. Ezek az elvárások háromévi, a beszerzés tárgyával azonos összetettségû, hasonló nagyságrendû, hídfelújítási munkák pozitív visszaigazolású referenciáinak ismertetése, a szerzõdéskötõ másik fél megnevezése, címének, telefonszámának, a szerzõdés összegének meghatározása voltak. Az ajánlati felhívásban és dokumentációban meghatározottakon kívül további feltétel elõírására nem került sor. Ennek ellenére az I. r. felperes mindezeken kívül esõ okokhoz képest vizsgálta a referenciák megfelelõségét, hiszen olyan kritériumokat kért számon az alperesi beavatkozótól (pl. utó-felülvizsgálat), amelyek a hivatkozott dokumentumokban elõírásként nem szerepeltek. Ezzel szemben az alperesi beavatkozó ajánlata - az elsõfokú bíróság helytálló megállapítása szerint - minden, az ajánlati felhívásban és dokumentációban támasztott feltételnek eleget tett, az elõ nem írt feltételhez viszonyított vizsgálaton alapuló alkalmatlanság megállapítása jogszerû döntés nem lehet. Helyesen hivatkozott arra is az elsõfokú bíróság, hogy az ajánlatkérõ csak feltételesen kívánta meg - az ajánlattevõ megítélésére bízva a mûszaki tartalom szöveges ismertetését. Utóbb mégis olyan adatok hiányára hivatkozott, amely nem volt/nem lehetett a tartalmi vizsgálat alapja. Az I. r. felperes által is elismerten az alperesi beavatkozóra vonatkozó további információ szükségességének oka volt, hogy a társaságot korábbi szerzõdéses kapcsolatokból az ajánlatkérõ nem ismerte (jogorvoslati jegyzõkönyv 4. oldal), mely azonban az alperesi beavatkozóval szemben támasztott fokozott elvárásai jogszerûségét nem alapozhatja meg.
<br>Tekintettel arra, hogy az alperes az ajánlati felhívás és dokumentáció szerint megkövetelt, a mûszaki alkalmasság bemutatására szolgáló adatok körére és azok tartalmának vizsgálatára szorítkozott, a felperesek sikerrel arra nem hivatkozhatnak, hogy abból az alkalmasságra érdemi következtetés nem vonható le, hiszen az adatok körét maga az ajánlatkérõ szabta meg. Az elsõfokú bíróság részletesen elemezte a mûszaki megfelelõség körében becsatolt iratokat, és azok tartalma alapján jutott arra a következtetésre, hogy az alperes helytállóan fogadta el az alperesi beavatkozót alkalmas ajánlattevõnek.
<br>Mindezek alapján helytállóan állapította meg az elsõfokú bíróság azt, hogy az alperes jogszerûen döntött a tekintetben, hogy az I. r. felperes a Kbt. 44. § (8) bekezdésébe ütközõ módon zárta ki az alperesi beavatkozót a szerzõdés teljesítésére alkalmatlanság okából. Helytállóan állapította meg azt is, hogy az egyébként nyertesnek nyilvánítandó ajánlattevõt zárta ki az eljárásból, ami megvalósítja a Kbt. 59. § (1) bekezdésének sérelmét.
<br>Ezért a Fõvárosi Ítélõtábla az elsõfokú bíróság ítéletét a polgári perrendtartásról szóló 1952. évi III. törvény (a továbbiakban: Pp.) 253. § (2) bekezdése alapján helybenhagyta.
<br>A pervesztes I. r. és II. r. felperes, a Pp. 78. § (1), (2) és 79. § (1) bekezdése alapján köteles az alperes másodfokú költségének viselésére. Az alperesi beavatkozónak költsége nem merült fel, ezért arról rendelkezni nem kellett.
<br>Az I. r. felperes az illetékekrõl szóló 1990. évi XCIII. törvény (Itv.) 5. § (1) bekezdés b) pontja alapján teljes személyes illetékmentes, ennél fogva az õt terhelõ fellebbezési illetéket a költségmentességrõl szóló 6/1986. (VI. 26.) IM r. (R.) 14. §-a alapján az állam viseli.
<br>A II. r. felperest terhelõ, a tárgyi illetékfeljegyzési jog folytán le nem rótt fellebbezési eljárási illeték viselésérõl, az Itv. 39. § (3) bekezdés c) pontja, a 46. § (1) bekezdése, valamint az R. 13. § (2) bekezdés alapján rendelkezett a másodfokú bíróság.
<br>
<br>Budapest, 2004. május 5.
<br>
<br>Dr. Sára Katalin s. k.,	      Dr. Szõke Mária s. k.,
<br>a tanács elnöke	           elõadó bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>