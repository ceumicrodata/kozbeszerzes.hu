<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5255/2004)
</h2>
<br>1024 Budapest, Margit krt. 85.
<br>D.226/9/2004.
<br>
<br>Tárgy: a Közlekedéstechnikai és Kereskedelmi Rt. jogorvoslati kérelme a Régió Park Miskolc Kft. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közlekedéstechnikai és Kereskedelmi Rt. (9026 Gyõr, Galántai u. 7/A, képviseli: dr. Hetyésy Sándor ügyvéd, 9021 Gyõr, Baross G. út 31., a továbbiakban: kérelmezõ) jogorvoslati kérelmének, amelyet a Régió Park Miskolc Kft. (3531 Miskolc, Gyõri kapu 48-50., nevében eljár: Miskolci Városgazda Kht., 3531 Miskolc, Gyõri kapu 48-50., képviseli: dr. Strassburger Gyula ügyvéd, 3527 Miskolc, Bajcsy-Zs. 1. 1/9., a továbbiakban: ajánlatkérõ) "Miskolc város parkolójegy-automatás díjbeszedõ rendszer komplex kiépítése, 95 db parkolóautomata telepítése (3 db napelemes, 92 db közvilágítási hálózatról üzemelõ), a parkolási idõ beállításának pénzvisszaadással történõ biztosításával, kapcsolódó alrendszerek szállítása, telepítése, beüzemelése, betanítása szaktanácsadással a dokumentációban meghatározottak szerint" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 44. § (7) bekezdését és ezért megsemmisíti az ajánlatkérõ ajánlati felhívása 11. b) pontjának harmadik és ötödik francia bekezdésében meghatározott alkalmatlansági szempontokat.
<br>A Döntõbizottság ajánlatkérõt 1 000 000 Ft, azaz egymillió forint bírsággal sújtja. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz százötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Ajánlatkérõ 2004. március 19-én, a Közbeszerzési Értesítõ 31. számában, 2137/2004 számon ajánlati felhívást tett közzé nyílt közbeszerzési eljárás megindítására a rendelkezõ rész szerinti tárgyban. Az ajánlati felhívás 2004. március 29-én 2487/ 2004 szám alatt helyesbítésre került.
<br>Ajánlatkérõ az ajánlati felhívás 11. a) pontjában meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, többek között az alábbiak szerint:
<br>- az ajánlattevõ 3 évnél nem régebbi (2001., 2002., 2003.) a beszerzés területére vonatkozó legjelentõsebb szakmai referenciáinak ismertetése. A Kbt. 44. § (2) bekezdésének a) pontja alapján ezen munkák - a szállított termék ismertetése, teljesítés ideje, szerzõdést kötõ másik fél megnevezése, megrendelõ ügyintézõjének neve és telefonszámának megadása, telepített darabszám és a kapott ellenérték szerinti - felsorolása.
<br>Ajánlatkérõ az ajánlati felhívás 11. b) pontjában az ajánlattevõknek a szerzõdés teljesítésére alkalmatlanná minõsítésének szempontjai között az alábbiakat határozta meg:
<br>- nem rendelkezik az elmúlt 3 évben (2001., 2002., 2003.) legalább három magyarországi városban végzett olyan referenciamunkával, melynek során városonként 35 olyan automatából álló rendszert telepített, mely a megajánlott típuscsalád tagja és GSM-távfelügyelettel mûködik,
<br>- nem rendelkezik az elmúlt három évben (2001., 2002., 2003.) olyan magyarországi referenciamunkával, ahol euróérmékkel is lehet fizetni a megajánlott típuscsalád tagját képezõ automatába,
<br>- nem rendelkezik az elmúlt három évben (2001., 2002., 2003.) olyan magyarországi referenciamunkával, ahol pénzvisszaadást biztosító parkolórendszert telepített a megajánlott típuscsalád tagját képezõ automatákkal.
<br>Részajánlat tételét nem, többváltozatú ajánlat tételét lehetõvé tette ajánlatkérõ.
<br>Ajánlatkérõ ajánlati dokumentációt készített, amely a mûszaki követelményeket, valamint a beadandó dokumentumok jegyzékét tartalmazta.
<br>Az egyes alrendszerekkel szemben támasztott követelmények között, a dokumentáció 10. oldalán az ötödik bekezdés szerint:
<br>- Díjfizetés magyar pénzérmékkel és újratölthetõ chipkártyákkal legyen lehetséges. euróra való átállási lehetõség legyen biztosítva.
<br>Kérelmezõ 2004. április 14-én jogorvoslati kérelmet terjesztett elõ a Döntõbizottsághoz, amelyet a tárgyaláson pontosított. Kérte, hogy a Döntõbizottság állapítsa meg, hogy ajánlatkérõ megsértette a Kbt. 24. § (1)-(2) bekezdését, a 33. § (1) bekezdését, valamint a 44. § (7) bekezdését. Kérte az ajánlati felhívás általa sérelmezett elõírásainak megsemmisítését, ajánlatkérõ kötelezését a törvény szabályainak megfelelõ eljárásra, valamint a költségek viselésére. Ideiglenes intézkedésként kérte az eljárás felfüggesztését.
<br>Kérelme indokául elõadta, hogy az ajánlati felhívás 11. b) pontja harmadik, ötödik és hatodik francia bekezdésében meghatározott együttes szempontok sértik az esélyegyenlõséget és a verseny tisztaságát, mert a szükségesnél jobban leszûkítik azon pályázó vállalkozások körét, amelyek a felhívásnak megfelelõen mûszakilag alkalmasak a szerzõdés teljesítésére.
<br>A három magyarországi városban végzett olyan referenciamunka megjelölése, melynek során városonként 35 olyan automatából álló rendszert telepített ajánlattevõ, amely a megajánlott típuscsalád tagja, továbbá GSM-távfelügyelettel mûködik, jogsértõ módon zárja ki õt a versenybõl, annak ellenére, hogy rendelkezik olyan referenciával, mely szerint Mosonmagyaróváron 24 db, Sopronban 57 db, Szolnokon 76 db, Ajkán 18 db és Esztergomban 32 db parkolóautomatából álló, távfelügyelettel mûködõ rendszert telepített.
<br>Álláspontja szerint a 3 hazai városban végzett olyan referenciamunka kitétel, melynek során városonként 35 távfelügyelettel mûködõ automatát telepítettek, önmagában is sérti az arányosság követelményét azért is, mert telepített olyan 35 automatából álló rendszert is, melyben a berendezések alkalmasak voltak a GSM-távfelügyeletre, azonban a megrendelõ nem igényelte a távfelügyeleti szolgáltatást.
<br>Hivatkozott arra, hogy a távfelügyelettel mûködõ rendszer megvalósítása mûszaki szempontból nem különbözik az olyan rendszer esetén, amelyhez egy-két automata csatlakozik attól, amely nagyobb számú parkolóautomatából áll. Elõadta továbbá, hogy az általa forgalmazott berendezések is alkalmasak az euróérmék elfogadására. Ez a szolgáltatás a parkolóautomatákban lévõ érmefelismerõ programtól függ. Az automaták nyugati szabvány szerint készültek, eleve alkalmasak az euró- érme felismerésére, azonban erre a szolgáltatásra a magyar megrendelõk többsége eddig nem tartott igényt. Sérelmezte továbbá azt, hogy a fenti három feltétel együttes megkövetelését sem a beszerzés értéke, sem a beszerzés tárgya, sem egyéb körülmény nem támasztja alá.
<br>A tárgyaláson csatolta a HUNGAROPARK Magyar Parkolási Szövetség által összeállított táblázatot a közterületi parkolás magyarországi helyzetérõl, mely 54 magyarországi város adatait tartalmazta. A táblázat adatai szerint Budapesten, valamint hat magyarországi városban mûködik 35 db-nál több parkolóautomatából álló, távfelügyelettel mûködõ rendszer. Ebbõl kettõt kérelmezõ telepített, egyet a Siemens Rt., a fennmaradó három pedig egy típushoz tartozik.
<br>Álláspontja szerint ez is azt bizonyítja, hogy csak egy cég tudja teljesíteni az ajánlatkérõ által elõírt, a 35 automától álló, GSM-távfelügyelettel magyarországi városban mûködõ rendszerre vonatkozó referenciafeltételt.
<br>Ajánlatkérõ észrevételében kérte az álláspontja szerint megalapozatlan jogorvoslati kérelem elutasítását és kérelmezõnek a költségekben való marasztalását.
<br>Álláspontja szerint egyetlen alkalmatlanná minõsítési szempont sem ütközik a Kbt. rendelkezéseibe. Hivatkozott arra, hogy a törvény alapján jogosult a mûszaki tartalom körében az igényeinek megfelelõ mûszaki paramétereket elõírni. A Kbt. szabályai szerint az alkalmassági igazolási módokat legfeljebb a szerzõdés teljesítéséhez ténylegesen szükséges feltételek mértékéig lehet elõírni. E körben elõadta, hogy a 95 elembõl álló rendszer telepítéséhez képest csak 35 elembõl álló rendszertelepítés igazolását kérte. A stabilan mûködõ távfelügyelet garanciáját csak a megfelelõ referencia igazolása teremti meg. Az euróérmével történõ fizetés követelménye az Európai Unióhoz történõ csatlakozás következtében alapvetõ feltétel. A pénzvisszaadás lehetõségének megteremtése mint kritérium szintén olyan feltétel, mely napjainkban már elvárható és alapvetõ kényelmi szolgáltatás.
<br>A jogorvoslati eljárás során tartott tárgyaláson ajánlatkérõ elõadta, hogy a kérelmezõ által vitatott alkalmassági kritériumok elõírásával az volt a célja, hogy garantálható legyen a gyors üzemeléskezdet, az indulástól a zökkenõmentes mûködés, s ezt azáltal látta biztosíthatónak, hogy olyan társaságok tegyenek ajánlatot, amelyek legalább 3 db, 35 parkolóautomatából álló, távfelügyelettel üzemeltetett rendszert már üzembe helyeztek és az biztonságosan üzemeltethetõ. Elõadta, hogy a mûszaki paraméterek és az ehhez kapcsolódó alkalmatlanná minõsítési szempontok kialakításánál figyelembe vette a parkolóautomata kereskedelmi, üzemeltetési piacon jelen lévõ cégek korábbi ajánlatait is.
<br>Egyéb érdekeltként a Szenzor Rt. elõadta, hogy egyetért a jogorvoslati kérelemben foglaltakkal, megítélése szerint is túlzottak az alkalmatlanná minõsítési feltételek, s ezáltal korlátozzák a versenyt. Elõadta, hogy a mai technikai feltételek mellett távfelügyeleti rendszerek akár kettõ-öt parkolóautomata rendszerbe állításával is mûködnek. A korábbi években igaz volt, hogy nagyobb rendszer kellett a mûködtetéshez, de ez ma már nem probléma. Napjainkban a távfelügyelet a mobiltelefon-rendszerre épül.
<br>Egyéb érdekeltként a Siemens Rt. egyetértett a jogorvoslati kérelemben foglaltakkal. Elõadta, hogy az ajánlati felhívás alapján úgy ítélte meg, hogy a feltételeknek egyetlen cég képes megfelelni, ezért a nyilvánvaló sikertelenség tudatában nem váltotta ki a dokumentációt. Álláspontja szerint a referenciára vonatkozó alkalmatlanná minõsítési szempontok összességében túlzottak és korlátozzák a versenyt. Elõadta, hogy a távfelügyelettel mûködõ rendszer alkalmazhatósága technikai és mûszaki szempontból nem függ attól, hogy a rendszer hány parkolóautomatából áll. A gazdaságossági szempont az, hogy a központi egységet egy automata alkalmazása esetén is meg kell vennie a megrendelõnek. Az euróval való fizetés vonatkozásában elõadta, hogy valamennyi termék nyugati szabvány szerint készült, így képes az euró felismerésére. Az, hogy az euróval való fizetés lehetséges legyen az érmevizsgáló programtól függ, és egyszerû programozási mûvelet segítségével beállítható. Annak az alkalmatlanná minõsítési elõírásnak azonban, hogy Magyarországon telepített, euróval való fizetéssel mûködõ referenciamunkát kell igazolni, az ajánlattevõk megrendelõi igény hiányában nem tudnak megfelelni. Elõadta továbbá, hogy álláspontja szerint az euróra átállásra alkalmas, vagy a már euróval való fizetésssel mûködõ automatára vonatkozó referenciakövetelmény nem azonos.
<br>Egyéb érdekeltként a Ganz Mérõgyár Kft. elõadta, hogy az ajánlati felhívásban elõírt alkalmatlanná minõsítési szempontok diszkriminatívak, és kizárják az általa forgalmazott parkolóórák és rendszerek ajánlását annak ellenére, hogy a gyártó ezen a területen világpiac-vezetõnek mondható, és Magyarországon is már több mint 700 db parkolóautomatája és rendszere került telepítésre. Elõadta, hogy ajánlatkérõ nem tett olyan elõadást, mely cáfolta volna, hogy csak egy piaci szereplõ van, aki az elõírt feltételeket teljesíteni tudja. Elõadta továbbá, hogy ajánlatkérõnek a Kbt. 44. § (7) bekezdésben elõírt azon a kötelezettségét, hogy a (6) bekezdés szerinti követelményeket legfeljebb a szerzõdés teljesítéséhez ténylegesen szükséges feltételek mértékéig lehet elõírni, a Kbt. 33. § (1) bekezdésének megfelelõen kell alkalmaznia, azaz oly módon, hogy az ajánlattevõk egyenlõ eséllyel megfelelõ ajánlatot tehessenek.
<br>A Döntõbizottság a D.226/3/2004. számú határozatával a közbeszerzési eljárás felfüggesztését rendelte el.
<br>A Döntõbizottság megállapította, hogy a jogorvoslati kérelem az alábbi indokok szerint alapos.
<br>A Döntõbizottságnak a Kbt. 76. § (1) bekezdésében rögzített hatáskörében a kérelem keretei között eljárva abban kellett állást foglalnia, hogy az ajánlatkérõ által a felhívásban meghatározott alkalmatlansági szempontok megfelelnek-e a Kbt. 44. § (7) bekezdése elõírásainak.
<br>Ajánlatkérõ a Kbt. 44. § (1) és (2) bekezdése szerint írhatja elõ az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi, gazdasági és mûszaki alkalmassága igazolását.
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.
<br>A Kbt. - fentiekben idézett - szabályozása az ajánlatkérõk számára biztosítja a jogot arra, hogy meghatározzák az alkalmasság igazolásával szemben támasztott követelményeiket. E jog korlátjaként a Kbt. 44. § (7) bekezdése azt rögzíti, hogy az adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, az alkalmatlansági követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>Ajánlatkérõ részletesen kifejtette a referencia vonatkozásában álláspontját, mely szerint az általa meghatározott követelmények ahhoz szükségesek, hogy garantálható legyen az üzemelés gyors és zökkenõmentes megkezdése azáltal, hogy olyan társaságok ajánlatát fogadja el, amelyek már üzemeltetnek hasonló rendszereket.
<br>A Döntõbizottságnak azonban a jogorvoslati eljárásban azt kell konkrétan megvizsgálnia, hogy az ajánlatkérõ elõírásai megfelelnek-e a jogalkotó által támasztott azon követelménynek, hogy a teljesítéshez ténylegesen szükséges feltételeket rögzítik.
<br>A Döntõbizottság megítélése szerint ilyen szempontból nem áll fenn összhang az ajánlatkérõ által a dokumentációban meghatározott, az egyes alrendszerekkel szemben támasztott követelmények és az ajánlati felhívás 11. b) pontjában meghatározott alkalmassági elõírások között. Az ajánlatkérõ által kiadott dokumentáció szerint a berendezéssel szemben támasztott követelmény az, hogy "euróra való átállási lehetõség legyen biztosítva." Ez a követelmény azt jelenti, hogy a parkolóautomatában lévõ érmefelismerõ program programozható legyen az euróérme felismerésére. Ennek a követelménynek való megfelelés nem azonos azzal az alkalmassági elõírással, hogy olyan megvalósult munkáról kell referenciaigazolást csatolni, "ahol euróérmével is lehet fizetni", azaz ahol már úgy mûködik a berendezés, hogy euróérme felismerésére be van állítva. A Döntõbizottság tehát ezt az alkalmassági elõírást túlzónak, a szerzõdés teljesítéséhez ténylegesen nem szükséges feltételnek ítélte meg.
<br>Ugyancsak megalapozatlan azon ajánlatkérõi elvárás, amely szerint alkalmatlan az az ajánlattevõ, aki nem rendelkezik Magyarországon az elmúlt három évben 3 olyan referenciamunkával, amelynek során városonként 35 olyan automatából álló rendszert telepített, mely a megajánlott típuscsalád tagja és GSM-távfelügyelettel mûködik.
<br>Ajánlatkérõ összesen 95 parkolóautomatából álló rendszert akar megvalósítani, referenciakövetelményként azonban 105 automata telepítését írta elõ, tehát ezzel meghaladta a szerzõdés teljesítéséhez ténylegesen szükséges mértéket.
<br>A Döntõbizottság nem osztotta ajánlatkérõnek azt a nézetét, hogy a háromszor 35 gépre vonatkozó referenciakövetelményt nem lehet összevontan kezelni. Ajánlatkérõ a referenciakövetelmény meghatározásánál az egyes rendszerek vonatkozásában maga is eltért a beszerzésben meghatározott mértéktõl azzal az indokolással, hogy egy referenciaként egy olyan egységet kívánt meg, amely távfelügyelettel már gazdaságosan mûködtethetõ, s úgy ítélte meg, hogy a 35 automatából álló rendszer elõírásával a gazdaságosság alsó szintjének megfelelõ darabszámot írta elõ. Kérelmezõ és az egyéb érdekeltként az eljárásban részt vevõ szakcégek egybehangzó elõadása alapján megállapítható volt, hogy sem mûszaki, sem gazdaságossági követelmények nem támasztják alá azt, hogy a gazdaságosság alsó szintje a 35 parkolóautomatából álló rendszer. A Döntõbizottság a kérelmezõ által benyújtott táblázat és a felek elõadása alapján megállapította, hogy Magyarországon jelenleg mûködnek 14 parkolóautomatából álló rendszerek és 700 parkolóautomatából álló rendszerek is távfelügyelettel. A GSM-távfelügyelet mûszaki megoldása valamennyi esetben az, hogy valamelyik mobiltelefon rendszerre (Westel, Pannon) vannak telepítve. A jegykiadó automaták számától függõen nem kerül sor más mûszaki megoldás alkalmazására. Fentiek alapján a Döntõbizottság álláspontja szerint a háromszor 35 automata telepítése, mint a szerzõdés teljesítésére alkalmatlanná minõsítésének szempontjaként megjelölt referenciakövetelmény szempontjából, a referenciaként elõírt automaták számát összevontan kell kezelni. Ennek alapján a beszerzés tárgyaként telepítendõ 95 automatára tekintettel, a 105 automatára vonatkozó referenciakövetelményt a Döntõbizottság túlzottnak, jogszerûtlennek ítélte.
<br>A Döntõbizottság mérlegelte azt is, hogy a rendelkezésre álló iratok alapján a dokumentációt az ajánlati felhívás ismeretében csak két cég vásárolta meg, melybõl az egyik kérelmezõ, így ez a körülmény is, valamint a jogorvoslati eljárásban egyéb érdekeltként részt vevõ társaságok által tett nyilatkozatok is alátámasztják, hogy ajánlatkérõ referenciák tárgyában írt alkalmassági követelménye versenykorlátozó.
<br>A vitatott ajánlatkérõi kívánalmakra vonatkozóan a Döntõbizottság osztotta kérelmezõnek a jogorvoslati kérelmében elõadott azt a nézetét, hogy a két alkalmatlanná minõsítési szempont együttes elõírása is szûkíti a versenyt, tehát a fentiekben részletezettek szerint a két alkalmatlansági szempontot jogszerûtlennek ítélte.
<br>Az ajánlati felhívás 11. b) pontjának hatodik francia bekezdésében meghatározott referenciafeltétel jogsértõ voltára vonatkozó kérelmi elemét a kérelmezõ a tárgyaláson visszavonta.
<br>Kérelmezõ indítványozta a Kbt. 24. § (1) és (2) bekezdésében meghatározott alapelvek megsértésének megállapítását is.
<br>Az eljárási alapelvek szerepe kettõs. Egyrészt azok áthatják a közbeszerzési eljárás egész menetét, és az egyes részletszabályokban tételesen is megfogalmazódnak, illetve a konkrét normákat elvi háttérrel övezik.
<br>A Döntõbizottság jogsértésként e körben a Kbt. 44. § (7) bekezdés megsértését állapította meg, mely jogszabályi rendelkezés önmagában tartalmazza az alapelvi rendelkezés betartásának követelményét, így a tételes jogszabályi rendelkezés megsértésének megállapítása mellett szükségtelen a 24. §-ban foglalt alapelvi rendelkezések megsértésének kimondása.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva - a fenti indokokra tekintettel - a Kbt. 88. § (1) bekezdés d) pontja alapján állapította meg, hogy az ajánlatkérõ megsértette a Kbt. 44. § (7) bekezdését és ezért a 88. § (1) bekezdés c) pontja alapján semmisítette meg ajánlatkérõ dokumentációjának jogsértõ részét.
<br>A Döntõbizottság csak a jogorvoslati eljárás során vitatott mûszaki alkalmatlansági szempontokat semmisítette meg, tekintettel arra, hogy ajánlatkérõ ezen a szemponton kívül további mûszaki alkalmatlansági szempontokat is meghatározott.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdés szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. 
<br>Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a jogsértés súlyára és reparálhatóságára tekintettel nem ítélte indokoltnak a minimális bírságnál magasabb összegû bírság kiszabását.
<br>A Döntõbizottság a közbeszerzési eljárás iratai alapján megállapította, hogy ajánlatkérõ bizottsági formában hozta meg döntéseit, erre tekintettel személyi felelõsségre nem vonható le következtetés.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 14.
<br>
<br>Dr. Telek Katalin s. k.,	  Székelyné Bihari Mária s. k.,
<br>közbeszerzési biztos	    közbeszerzési biztos
<br>
<br>Hámori András s. k.,
<br>közbeszerzési biztos 
<br>
<br>
<br><br></body></html>