<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (5249/2004)
</h2>
<br>25.K.33.513/2003/3.
<br>
<br>A bíróság a Máté Béla köztisztviselõ által képviselt Érd Város Önkormányzata (2030 Érd, Alsó út 1.) felperesnek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit körút 85.) alperes ellen - közbeszerzési ügyben hozott (hivatkozási szám: D.552/11/2003.) - közigazgatási határozat felülvizsgálata iránti perében meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a bíróság a felperest, hogy 15 nap alatt fizessen meg az alperesnek 30 000 Ft, azaz harmincezer forint perköltséget.
<br>A kereseti illetéket az állam viseli.
<br>Az ítélet ellen a kézbesítéstõl számított 8 nap alatt fellebbezésnek van helye, amelyet ennél a bíróságnál kell a Fõvárosi Ítélõtáblához elõterjeszteni.
<br>
<br>INDOKOLÁS
<br>
<br>Felperes ajánlatkérõként 5610/2003 szám alatt részvételi felhívást tett közzé elõminõsítési eljárás megindítására a Közbeszerzési Értesítõ 2003. augusztus 6-án megjelent 32. számában a Kõrösi Csoma Sándor Általános Iskola bõvítése, felújítása és tornaterem építése, kivitelezési terveinek elkészítése tárgyban. Az elõminõsítési szakaszt követõen, 2003. szeptember 10-én küldte meg felperes ajánlati felhívását az alkalmasnak minõsített ajánlattevõknek, többek között a Középület Építõ Rt.-nek is. Felperes dokumentációt is készített, amelyet 2003. szeptember 18-a és október 1-je között adott át a jelentkezõ ajánlattevõknek. A Középület Építõ Rt. a dokumentációt 2003. szeptember 30-án vette át. A dokumentáció egyebek mellett mûszaki terveket és vállalkozásiszerzõdés-tervezetet is tartalmaz. A szerzõdéstervezet 2. pontja szerint a szerzõdéses ár egyösszegû prognosztizált átalányár, amelyet vállalkozási díj plusz áfa összegben kell megadni. A 2.1. pont alapján a vállalkozói díj csak a mûszaki tartalomban bekövetkezett &plusmn;5%-ot meghaladó mértékû változás esetén módosítható. A mûszaki tartalom változásába a pótmunka is beleértendõ. A szerzõdéstervezet 15. pontja alapján a szerzõdés az 1-4. számú mellékletekkel együtt érvényes. A 2-es számú melléklet a részletes költségvetés, amely szerint az árak tartalmazzák a munkákkal kapcsolatos feltárási, kiviteliterv-készítési anyag, gép-, anyagigazgatási, bér plusz járulékai, felvonulási, ideiglenes melléklétesítményi, építési segédszerkezetek munkái, munkavédelmi, tûzvédelmi, mintahelyiség-készítési, és nem a megrendelõt terhelõ hatósági és közüzemi díj költségeit, a szükséges bontási és feltárási munkákkal, õrzéssel egyetemben. Felperes meghatározta a költségvetés-összesítés összesítõ sorait, ezek szerint a vállalkozói díjat kiviteli tervek készítése, iskolaépület és tornatermi épületbontásban kell megadni, az árakat nettó és bruttó értékben is fel kell tüntetni. A munkálatokat épületenként munkanemi bontásban, külsõ és belsõ munkákra elkülönítve kell megadni, továbbá ajánlatot kell
<br> adni épületenként a berendezésekre és felszerelésekre is. Felperes 2003. október 8-án helyszíni konzultációt tartott, ahol az egyes ajánlattevõi kérdéseket az ajánlatkérõ megválaszolta, az illetékes szakember távollétében megválaszolatlanul maradt kérdésekkel kapcsolatban pedig ígéretet tett arra, hogy azokat rövid határidõ alatt írásban megválaszolja. A konzultáción a Középület Építõ Rt. részérõl felmerült a mennyiségi kimutatás kérdése, kérte, hogy felperes biztosítson mennyiségi összesítõt a költségvetéshez. Felperes - figyelemmel arra, hogy a kiviteli terveket is az ajánlattevõnek kell elkészítenie, továbbá arra, hogy az ajánlattevõknek biztosított helyiségkönyvek alapján a mennyiségek kiszámíthatók - a kérés teljesítésétõl elzárkózott. Felperes a konzultáción feltett kérdésekre adott válaszokat, valamint az írásban feltett kérdésekre adott válaszokat egyidejûleg megküldte az ajánlattevõknek, amelyekhez mellékelte ugyancsak ajánlatkérõi kérésre a létesítmény hatósági építési engedélyét és a szakhatósági nyilatkozatokat is, amelyeket a visszaérkezett tértivevény tanúsága szerint a Középület Építõ Rt. 2003. október 14. napján vett át.
<br>Felperes 2003. október 27-én jogorvoslati kérelmet terjesztett elõ az alperesnél, kifogásolta, hogy felperes nem biztosította az 1/1996. (II. 7.) KTM rendelet szerinti tartalmú dokumentációt, abban ugyanis nem csatolta az összevont tételsoros mennyiségi kimutatást. Az alperes a jogorvoslati kérelem beérkezésének napján, 2003. október 27-én ideiglenes intézkedéssel a közbeszerzési eljárás felfüggesztését rendelte el. Az ideiglenes intézkedés elrendelésérõl szóló határozatot az alperes fax útján megküldte felperesnek, melynek 13 óra 31 perckori sikeres vételét a fax visszaigazolta. A határozatot az alperes postai úton is megküldte felperesnek. Felperes a beérkezett ajánlatokat 2003. október 28-án 10 óra 15 perckor felbontotta, a bontást követõen a további eljárást felfüggesztette.
<br>Az alperes a perben támadott 2003. november 24. napján kelt D.552/11/2003. számú határozatában megállapította, hogy felperes megsértette a Kbt. 96. § (3) bekezdésére tekintettel a Kbt. 40. § (1) bekezdését, ezért a felperes által kiadott ajánlati felhívás dokumentációját, és az ennek kiadását követõ ajánlatkérõi döntéseket megsemmisítette, a jogsértésre tekintettel felperessel szemben 2 000 000 forint bírságot szabott ki, és kötelezte az igazgatási szolgáltatási díj viselésére. A határozat indokolása szerint az alperes elsõdlegesen azt vizsgálta, hogy a jogorvoslati kérelem határidõben érkezett-e. Ezzel kapcsolatban megállapította, hogy a Középület Építõ Rt. a konzultációs jegyzõkönyv kézhezvételekor gyõzõdhetett meg arról, hogy felperes számára a mennyiségi kimutatást nem fogja biztosítani, és ezt írásban is rögzítette. Ha a felperes a kért mennyiségi kimutatásokkal legkésõbb ekkor kiegészíti a dokumentációt - mint ahogy ezt megtette a hatósági engedély okiratok vonatkozásában -, akkor a kérelmezõt nem éri jogsérelem. A kérelmezõben 2003. október 14-i idõpontban tudatosulhatott, hogy nem rendelkezik megfelelõ információkkal ahhoz, hogy reális ajánlatot tehessen, ezért megállapította, hogy a jogorvoslati kérelem nem késett el, így azt érdemben vizsgálta.
<br>A Kbt. 40. § (1) bekezdése és a 96. § (3) bekezdése alapján megállapította, hogy az ajánlati felhívás dokumentációját az 1/1996. (II. 7.) KTM rendelet szerinti tartalommal kell elkészíteni, amelyben a rendelet mellékletében felsorolt és részletesen kidolgozott munkarészeket köteles az építési beruházásra vonatkozó közbeszerzési eljárásban az ajánlatkérõ az ajánlattevõk számára biztosítani. A rendelet mellékletének 5. pontja elõírja, hogy a mennyiségi kimutatást mint kötelezõ tartalmi elemet, teljes mûveleti sorral meghatározott (összevont) tételeket tartalmazó mennyiségi kimutatást a költségajánlat összeállítása és elbírálhatósága szempontjából fontos szerkezetekrõl és berendezésekrõl minden építési beruházás ajánlati felhívásának tartalmaznia kell. Az alperes megállapította, hogy a dokumentáció összevont tételsoros mennyiségi kimutatást csak egyes berendezésekre, illetve egyes munkarészekre tartalmaz, összevont mennyiségi kimutatást felperes által sem vitatottan, a dokumentáció nem tartalmaz. Miután felperes nem biztosította a jogszabályi elõírásoknak megfelelõen a dokumentációban azokat az adatokat, amelyek az eredményes ajánlattételhez elengedhetetlenül szükségesek a hivatkozott KTM rendelet alapján, ezért jogsértést követett el. A határozat kitér még arra is, hogy az alperes a felbontott ajánlatokat megvizsgálta, és megállapította, hogy az ajánlati árak bruttó 631 és 823 000 000 Ft között mozognak. Álláspontja szerint látható, hogy csak az anyagár tekintetében nagy eltéréseket mutatnak az ajánlatok, mert a mennyiségek meghatározása és az anyagok minõségének kiválasztása az ajánlattevõ feladata volt. Az anyagárak megfelelõ dokumentáció esetén nem mutatnak ekkora mértékû szórást, hiszen minden ajánlattevõ az ajánlatkérõ által meghatározott mennyiségi igénynek, és minõségi követelménynek megfelelõen tesz ajánlatot.
<br>A bírság összegével kapcsolatban az indokolás szerint a törvényi minimumösszeg nem bír elegendõ visszatartó erõvel a jogsértõ ajánlatkérõvel szemben, különös tekintettel a közbeszerzés tárgyának értékére, és az ajánlatkérõ által tanúsított magatartására is. E körben az alperes figyelembe vette, hogy felperes 2003. október 27-én megismerte az ideiglenes intézkedés tartalmát, 2003. október 28-án mégis felbontotta az ajánlatokat, holott erre a határozat ismeretében már nem lett volna lehetõsége.
<br>Felperes jogszabálysértésre hivatkozással kérte az alperes határozatának felülvizsgálatát, ennek körében elsõdlegesen a határozat megváltoztatását azzal, hogy a jogorvoslati kérelem elkésett, másodlagosan pedig annak megállapításával, hogy felperes nem követte el a terhére megállapított jogsértéseket, ezért a bíróság az alkalmazott jogkövetkezményeket törölje. Perköltségigénye nem volt. Elõadta, hogy a konzultáció nem az ajánlatkérés kiegészítésére szolgál, hanem az ajánlattevõ által nem megfelelõen értett vagy értelmezett kérdések tisztázására. A jogorvoslati kérelmet elõterjesztõ magát a dokumentáció tartalmát kifogásolta, amelyet 2003. szeptember 30-án átvett, a jogorvoslati határidõ megnyílta így ez a nap, nem pedig a konzultáción feltett kérdésekre küldött írásbeli válaszok kézhezvétele. A kérelmezõnek ugyanis már a dokumentáció kézhezvételekor is tudomása volt arról, hogy a dokumentáció nem tartalmaz költségvetést, sem a konzultáción, sem máskor soha nem mondták az ajánlattevõknek, nem hitegették azzal, hogy az eljárás késõbbi szakaszában költségvetést fognak adni. E válasza minden ajánlattevõ irányában következetes volt, így szükségtelen volt a jogorvoslati kérelmet elõterjesztõnek az írásos választ kivárni.
<br>Nem vitatta a határozat azon megállapítását, hogy a dokumentáció összevont tételeket tartalmazó mennyiségi kimutatást nem tartalmaz, ám álláspontja szerint a dokumentációban minden lényeges adat, információ megtalálható, így az ajánlattevõk az alapján tudtak ajánlatot tenni. Mint takarékos közpénzfelhasználó, a nyugati gyakorlatot követve, a teljes beruházás egészére várt ajánlatot, és el akarta kerülni azt a korábbi tapasztalatból ismert kivitelezõi gyakorlatot, hogy a tételes költségvetésben nem szereplõ, ám a teljes beruházáshoz hozzá tartozó munkálatokkal kapcsolatban a vállalkozó újabb igénnyel álljon elõ. Hangsúlyozta, hogy a dokumentáció tartalmazza a helyiségkönyvet is, az abban szereplõ adatok összeadásával a kérelmezõ valamennyi adat birtokában van. Álláspontja szerint az általa alkalmazott gyakorlat irányába hat a jogfejlõdés is. Az ajánlatok ajánlati áraival kapcsolatban elõadta, hogy a két szélsõ érték között 30%-os a különbség, míg a további öt ajánlat között csak 10%-on belüli az eltérés. A közbeszerzési gyakorlat figyelembevételével ez a szórás nem tekinthetõ kirívóan szélsõséges különbségnek.
<br>A bírság összegét még a jogsértés megállapítása esetén is eltúlzottnak tartotta. Elõadta, hogy a bírság összegének meghatározásánál figyelembe vett terhére rótt magatartás nem bizonyított. A fax útján megérkezett határozatot a polgármester kiszignálta a jegyzõre, akit annak távollétében az aljegyzõ helyettesített, aki azt tovább szignálta az illetékes osztályvezetõre, õ pedig haladéktalanul intézkedett, de a határozat tartalmáról az illetékes személy már csak az ajánlatok felbontását követõen szerezhetett tudomást, akkor pedig a közbeszerzési eljárást azonnal felfüggesztették. Álláspontja szerint az ajánlatok felbontásából helyrehozhatatlan kár nem keletkezett. Megjegyezte még, hogy a határozat indokolása semmi olyan utalást nem tartalmaz, amely arra vonatkozna, hogy mi tette szükségessé az ideiglenes intézkedés közlésének rendkívüli módját.
<br>Az alperes nyilatkozatában fenntartotta a határozatban foglalt indokait. Álláspontja szerint a határozat nem jogszabálysértõ, ezért kérte a kereset elutasítását és felperes perköltségben marasztalását. Az elkésettséggel kapcsolatban hangsúlyozta, hogy a mennyiségi kimutatás éppen a dokumentáció pontosítását szolgálja, nélkülözhetetlen ahhoz, hogy a tervekben és a mûszaki leírásokban megfogalmazott mûszaki követelmények egyértelmû mennyiségi és minõségi követelményként jelenjenek meg. Ebbõl még nem következik a dokumentáció módosítása. Hivatkozott arra is, hogy a konzultációt követõen felperes maga egészítette ki a dokumentációt az egyéb hiányolt munkarészekkel, például hatósági engedélyekkel, így a kérelmezõ számára ténylegesen a konzultációs válaszokból vált egyértelmûvé, hogy a mennyiségi kimutatást az ajánlatkérõ felperes nem biztosítja. Ezzel kapcsolatban pedig a jogszabály alkalmazása kötelezõ függetlenül attól, hogy a kiviteli tervet a nyertes ajánlattevõ fogja elkészíteni. Álláspontja szerint a jogfejlõdés sem hat ezzel ellentétes irányba, és a felperes nyugati tapasztalataival kapcsolatos álláspontját sem osztotta. A bírság vonatkozásában elõadta, hogy a fax útján való közlés éppoly hivatalos, mint a postai úton történõ kézbesítés, a határozat jellege pedig indokolta a sürgõs közlést. A Kbt. szerint az alperesnek az eset összes körülményét kell vizsgálnia a bírság összegének meghatározásakor, e körben pedig értékelni kell a segítõ, együttmûködõ magatartást is. Felperesnek az ideiglenes intézkedést haladéktalanul végre kellett volna hajtania, a belsõ munkaszervezésre való hivatkozás nem fogadható el.
<br>Felperes keresete nem alapos.
<br>A bíróság az alperes határozatának felülvizsgálata során az államigazgatási eljárás általános szabályairól szóló, többször módosított 1957. évi IV. törvény (Áe.) 72. § (1) bekezdése alapján, a polgári perrendtartásról szóló, többször módosított 1952. évi III. törvény (Pp.) 324. § (1) bekezdése szerint lefolytatott eljárásban, a kereseti kérelem és az ellenkérelem korlátai között kizárólag azt vizsgálhatja, hogy a határozat megfelel-e támadott rendelkezéseiben az anyagi és az eljárási szabályoknak.
<br>A bíróságnak a perben azt kellett megítélnie, hogy a Középület Építõ Rt. jogorvoslati kérelme elkésett-e, az ajánlati dokumentáció sérti-e a Kbt. 96. § (3) bekezdésére tekintettel a Kbt. 40. § (1) bekezdését, a felperesi jogsértés megállapítása esetén van-e helye a bírság mérséklésének, és mindezekre tekintettel jogszabálysértõ-e az alperes határozata.
<br>A bíróság a keresetlevél, az alperes nyilatkozata, a felek elõadásai, és a közigazgatási iratok alapján megállapított tényállásból kiindulva a következõkre alapozta döntését.
<br>A közbeszerzésekrõl szóló, többször módosított 1995. évi XL. törvény (Kbt.) 38. § (1) bekezdése szerint az ajánlattevõ a dokumentáción kívül további tájékoztatást kérhet írásban az ajánlattételi határidõ lejárta elõtt, legkésõbb 10 nappal az ajánlatkérõtõl ajánlata elkészítéséhez. Ugyanezen szakasz (2) bekezdése kimondja, hogy a dokumentációval kapcsolatos kiegészítõ tájékoztatást az ajánlatkérõ köteles megadni. A közbeszerzési verseny eredményes lefolytatásának alapfeltétele, hogy az ajánlattevõk minden lényeges információval rendelkezzenek annak érdekében, hogy megfelelõ ajánlatot tehessenek. Ez az elvárás összhangban van a gondos közpénzfelhasználás követelményével, és a Kbt. 33. § (1) bekezdésének azon szabályával, amely szerint az ajánlati felhívás tartalmát úgy kell meghatározni, hogy az ajánlattevõk egyenlõ eséllyel, megfelelõ ajánlatot tehessenek. A Kbt. felhívott rendelkezése alapján az ajánlattevõnek joga van olyan kiegészítõ információkat kérni, amelyekre szüksége lehet ajánlata elkészítéséhez. A dokumentáción kívüli további tájékoztatáskérésekre történõ információszolgáltatás az ajánlatkérõ törvényi kötelezettsége. Ebbõl az is következik, hogy a feltett kérdésre adott válasz nem hárítható el azzal, hogy a dokumentáció ismert az ajánlattevõ számára, hiszen éppen azért tett fel kérdést, mert valamely rész nem volt világos, nem volt egyértelmû számára. Az ajánlatkérõi válasz az ajánlati felhívás vagy a dokumentáció tartalmát nem módosíthatja, de arra lehetõség van, hogy az egyes részeket pontosítsa, mindenki számára kétségtelenné, félreérthetetlenné, világossá tegye. A bíróság megállapította, hogy a jogorvoslati kérelmet elõterjesztõ Középület Építõ Rt. azért tett fel kérdést felperesnek, mert hiányosnak tartotta a dokumentáció tartalmát. A kérdés alapján az ajánlatkérõ felperesnek lehetõsége lett volna a dokumentáció módosításnak nem minõsülõ pontosítására, így az, hogy ezt felperes ténylegesen nem fogja megtenni, akkor vált bizonyossá, amikor errõl õt a felperes írásban tájékoztatta. A bíróság megítél
<br>ése szerint így a jogsértésrõl való tudomásszerzés idõpontja nem a dokumentáció átvétele, hanem az az idõpont, amikor a kérelmezõ számára egyértelmûvé vált, hogy az általa kifogásolt mennyiségi kimutatást felperes a késõbbiekben sem biztosítja, a dokumentáció tartalmát e körben pontosítani nem fogja, vagyis az errõl szóló írásbeli tájékoztatás kézhezvétele.
<br>A Kbt. 79. § (7) bekezdése szerint a jogorvoslati eljárást a Kbt. szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni. A jogsértõ eseményrõl a kérelmezõ 2003. október 14-én szerzett tudomást, ezért az ez idõponttól számított 15 napon belül elõterjesztett jogorvoslati kérelem határidõben érkezett, így azt az alperesnek érdemben vizsgálnia kellett.
<br>A Kbt. 40. § (1) bekezdése alapján az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást adni. A 96. § (3) bekezdése szerint felhatalmazást kap a környezetvédelmi és területfejlesztési miniszter, hogy rendeletben szabályozza építési beruházás esetében a dokumentáció részletes mûszaki tartalmát. A közbeszerzés keretében megvalósuló építési beruházásra vonatkozó ajánlati felhívás dokumentációjának részletes mûszaki tartalmáról szóló 1/1996. (II. 7.) KTM rendelet 1. §-a szerint a közbeszerzési törvény értelmében közbeszerzési eljárási kötelezettség körébe tartozó építési beruházásra vonatkozó ajánlati felhívás dokumentációjának mûszaki tartalmát az e rendeletben szabályozott ajánlatkérési mûszaki dokumentációban kell rögzíteni. A Kbt. 25. §-a kimondja, hogy a közbeszerzési eljárás Kbt.-ben meghatározott szabályaitól csak annyiban lehet eltérni, amennyiben azt a Kbt. kifejezetten megengedi. A felhívott jogszabályi rendelkezések alapján megállapítható, hogy építési beruházás esetén az ajánlatkérõnek dokumentációt kell készítenie, méghozzá a KTM rendeletben meghatározott tartalommal. A KTM rendelet 2. § (3) bekezdése szerint az építési beruházás ajánlatkérési mûszaki dokumentációját legalább az e rendelet mellékletében meghatározott tartalommal, azon belül az egyes munkarészeket az építmény jellege szerint szükséges szakági bontásban és részletességgel kell elkészíteni. A rendelet melléklete az ajánlatkérési mûszaki dokumentáció tartalmát határozza meg. A melléklet 5. pontja szerint a dokumentációnak a mennyiségi kimutatás körében tartalmaznia kell a teljes mûveleti sorral meghatározott (összevont) tételeket tartalmazó mennyiségi kimutatást, a költségajánlat összeállítása és elbírálhatósága szempontjából fontos szerkezetekrõl és berendezésekrõl.
<br>A bíróság a felek egyezõ nyilatkozata alapján megállapította, hogy a felperes által az ajánlattevõk rendelkezésére bocsátott dokumentáció teljes mûveleti sorral meghatározott (összevont) tételeket tartalmazó mennyiségi kimutatást nem tartalmaz, ilyen kimutatást felperes ajánlattevõi kérésre sem készített. A bíróság rámutat arra, hogy sem a Kbt., sem a KTM rendelet nem ad lehetõséget az ajánlatkérõ számára, hogy akár célszerûségi, akár ésszerûségi szempontból, vagy korábbi kedvezõtlen tapasztalatra való hivatkozással a dokumentáció tartalmának egyes kötelezõ elemét elhagyja, a jogszabályi elõírástól eltérjen. A Kbt. preambulumából kitûnik, hogy a szabályozást a jogalkotó - többek között - az államháztartás kiadásainak ésszerûsítése, a közpénzek felhasználása átláthatóságának és széles körû nyilvános ellenõrizhetõségének megteremtése érdekében alkotta. Ebbõl az is következik, hogy felperes a Kbt. kógens szabályaitól még a közpénzek takarékos felhasználására hivatkozással sem térhet el, hiszen a körülményre is figyelemmel volt a törvényalkotó a közbeszerzés elõírásainak meghatározásakor, az ajánlatkérõ pedig nincs abban a helyzetben, hogy a jogalkotói célt, akaratot a jogalkalmazás során felülmérlegelje. A bíróság megállapította, hogy az alperesi határozat kellõ alapossággal és részletességgel megindokolta azt, hogy építési beruházás esetén miért szükséges a dokumentáció jogszabályi szintû szabályozása. Az itt kifejtettekkel a bíróság teljes egészében egyetért, azt megismételni szükségtelennek tartja. A jogvita szempontjából annak van jelentõsége, hogy építési beruházás esetén az ajánlatkérõ köteles a KTM rendelet szerinti dokumentációt készíteni, ez alapján pedig a dokumentáció részét kell hogy képezze a mennyiségi kimutatás is, amely teljes mûveleti sorral meghatározott (összevont) tételeket tartalmazó mennyiségi kimutatást ad a költségajánlat összeállítása és elbírálhatósága szempontjából fontos szerkezetekrõl és berendezésekrõl. A jogszabály kötelezõ tartalmi elemét a felperes által rendelkezésre bocsátott doku
<br>mentáció kétséget kizáróan nem tartalmazza, ezért felperes jogsértést követett el a határozat rendelkezõ részében foglaltak szerint. A kifejtettek alapján a felperesi indokoknak a jogsértés megállapítása szempontjából nincs jelentõségük, ezért azokat a bíróság érdemben nem is vizsgálta.
<br>A Kbt. 2002. január 1-je napjától hatályos 88. § (1) bekezdés f) pontja alapján a jogszabály kifejezett rendelkezése folytán kötelezõen alkalmazandó jogkövetkezmény a bírság kiszabása. A Kbt. 88. § (4) bekezdése a bírság összegének alsó és felsõ határát határozza meg. Ezen összeghatárokon belül az alperes mérlegelve állapítja meg a kiszabandó bírság összegét. A felhívott rendelkezések értelmében, ha a bíróság a jogsértésre vonatkozó alperesi megállapításokat jogszerûnek találja, a bírság összegszerûségének körében a Kbt. keretei között csak azt vizsgálhatja, hogy az alperes megtartotta-e az összeghatárra vonatkozó rendelkezéseket, okszerûen mérlegelt-e, és mérlegelésének szempontjai a határozatból megállapíthatók-e. Nem vitás, hogy az alperes a törvényben meghatározott összeghatárok között állapította meg a bírság összegét. Felperesnek e körben a sikeres perléshez azt kellett volna bizonyítania, hogy az alperes valamely mérlegelendõ szempontot nem helytállóan értékelt, vagy pedig jogsértõ módon olyan körülményt nem vett figyelembe, amely a bírság összegének megállapításakor releváns tényezõ. A bíróság megállapította, hogy felperes ez utóbbi körbe tartozó értékelendõ körülményt nem adott elõ. A bíróság az alperessel egyezõen állapítja meg, hogy a belsõ munkaszervezésbõl fakadó késedelem a felperes terhére esik, az pedig a felek között nem volt vitás, hogy az ideiglenes intézkedést elrendelõ közigazgatási határozat a felperes hivatali szervezetéhez 2003. október 27-én megérkezett, ám az abban foglaltakat részben figyelmen kívül hagyta, részben pedig csak késedelemmel teljesítette. A bíróság rámutat még arra, hogy az Áe., bár sehol nem teszi kötelezõvé a fax útján történõ kézbesítés indoklását, az ügy körülményeire, és az ideiglenes intézkedés jellegére tekintettel, a fax útján való kézbesítés indokolt volt. Ezzel kapcsolatban konkrét jogszabálysértésre egyébként felperes maga sem hivatkozott. A bíróság az alperessel egyezõen állapította meg, hogy a kézbesített ideiglenes intézkedést a felperes részben nem, részben
<br> csak késedelmesen teljesítette, és ez olyan körülmény, amely a bírság kiszabásának meghatározásakor felperes terhén értékelendõ. Mindezek alapján a bíróság megállapította, hogy az alperes a mérlegelésnél irányadó szempontokat helyesen alkalmazta, azokat megfelelõen indokolta, a bíróságnak pedig nincs jogszabályi lehetõsége a mérlegelés szempontjainak felülmérlegelésére, és a bírság mértékének megváltoztatására. Jogszabályi felhatalmazás hiányában ugyancsak nincs lehetõség méltányosság gyakorlására sem.
<br>A bíróság a kifejtettek alapján az alperes határozatát a felperes által vitatott valamennyi részében felülvizsgálta. Ennek során megállapította, hogy az alperes helyesen tárta fel az ügyben irányadó tényállást, a vonatkozó jogszabályok helyes értelmezése és alkalmazása alapján törvényes jogi következtetéseket vont le, határozata jogszerû rendelkezéseket tartalmaz. A határozat nem jogszabálysértõ a felperes által kifogásolt körben, ezért a bíróság a felperes keresetét mint alaptalant, elutasította.
<br>A bíróság a Pp. 78. § (1) bekezdése alapján kötelezte a pervesztes felperest az alperes költségeinek megfizetésére. Ennek összegének megállapításakor a bíróság figyelemmel volt az alperes jogi képviselõje által kifejtett munka színvonalára, tevékenységének munka- és idõigényességére, valamint arra, hogy a perben a bíróság egy tárgyalást tartott.
<br>A tárgyi illetékfeljegyzési jog folytán le nem rótt kereseti illeték viselésérõl a bíróság - figyelemmel a felperes személyes illetékmentességére - a költségmentesség alkalmazásáról szóló 6/1986. (VI. 26.) IM rendelet 14. §-a alapján határozott.
<br>Az ítélet elleni fellebbezés lehetõségét a Kbt. 92. §-a biztosítja.
<br>
<br>Budapest, 2004. április 15.
<br>
<br>Dr. Vitál-Eigner Beáta s. k.,
<br>bíró
<br>
<br>
<br><br></body></html>