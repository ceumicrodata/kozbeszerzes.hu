<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1140/2004)
</h2>
<br>1024 Budapest, Margit krt. 85.
<br>Ikt.sz.: D.638/10/2004.
<br>
<br>Tárgy: a Budmárk Kft. jogorvoslati kérelme a Készenléti Rendõrség Gazdasági Igazgatóság közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Budmárk Kft. (1134 Budapest, Janicsár u. 9., a továbbiakban: kérelmezõ) jogorvoslati kérelmének, melyet a Készenléti Rendõrség Gazdasági Igazgatóság (1101 Budapest, Kerepesi út 47-49., a továbbiakban: ajánlatkérõ) "a Készenléti Rendõrség üzemeltetésében lévõ konyha élelmiszer- ellátása" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 61. § (1) bekezdés elsõ fordulatában foglaltakat, ezt meghaladóan a jogorvoslati kérelmet elutasítja.
<br>A Döntõbizottság ajánlatkérõt 1 000 000 Ft, azaz egymillió forint bírsággal sújtja.
<br>Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft (azaz egyszázötvenezer forint) igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:
<br>Ajánlatkérõ 2003. október 15-én, a Közbeszerzési Értesítõ 42. számában (7580/2003 számon) ajánlati felhívást tett közzé nyílt közbeszerzési eljárás lefolytatására a rendelkezõ részben megjelölt tárgyban.
<br>A részvételi felhívás 3. a) pontja szerint a beszerzés tárgya és mennyisége 18 tételben került felsorolásra, melybõl a 3. termékcsoport finomliszt 10 000 kg, a 15. termékcsoport cukorfélék 2500 kg volt.
<br>Ajánlatkérõ részajánlat tételére lehetõséget biztosított. "A rész ajánlat tételének szempontja: a 3. a) pontban leírtak (1-18-ig) szerint, azokon belül az összes tételre teljes mennyiségben."
<br>A felhívás 13. a) pontjában határozta meg, hogy az ajánlatok elbírálásának szempontjaként az összességében legelõnyösebb ajánlatot kívánja kiválasztani, az alábbi részszempontok és súlyszámok szerint:
<br>
<br>részszempontok
<br>súlyszámok
<br>- ajánlati ár	6
<br>- fizetési határidõ	2
<br>- megrendelési határidõ	1
<br>- soron kívüli igénylés lehetõsége	1
<br>
<br>Meghatározta, hogy az értékelés során adható pontszám részszempontonként: 1100, az ajánlatok pontszámainak meghatározása arányosítással történik, a legjobb ajánlat kapja a maximális pontszámot, a többi az eltérés arányában csökkenõ értékben.
<br>Az ajánlati felhívás 16. a) pontja - többek között - tartalmazta, hogy az ajánlatkérõ felhívja az ajánlattevõk figyelmét arra, hogy az 1995. évi XL. tv. 35. § (2) bekezdése szerint az 59. § (2)-(5) bekezdéseiben foglaltak az ajánlati felhívás részét képezik.
<br>Ajánlatkérõ dokumentációt is készített, amely tartalmazta az ajánlatok elkészítéséhez szükséges információkat, a specifikációt, a szerzõdéstervezetet.
<br>Az ajánlattételi határidõre, 2003. november 26-ra a kérelmezõn kívül a 3. termékcsoportra a Mary Ker Kft., az Agroprompt Kft., a Dunakenyér Rt., az Alba- Kenyér Rt. és a Tellér Kft., a 15. termékcsoportra a Mary Ker Kft., az Agroprompt Kft., a Tellér Kft. és a Natúr Rost Kft. nyújtott be ajánlatot. Kérelmezõ ajánlatának 132-133. oldalán csatolta a Budapesti Kereskedelmi és Iparkamara által kiadott származási bizonyítványt, melyben feltüntetésre kerültek a 3. és 15. termékcsoportban megajánlott termékek. A Kbt. 59. § (2) bekezdésére vonatkozó nyilatkozatot sem kérelmezõ, sem a többi ajánlattevõ nem csatolt. Nyertes ajánlattevõ a származási bizonyítványokat ajánlatkérõ felhívására utólag csatolta. Kérelmezõ ajánlatának 102. oldalán csatolta ISO-tanúsítványát. Nyertes ajánlattevõ ISO-tanúsítványt nem csatolt. A bontási jegyzõkönyv mellékleteként ajánlatkérõ táblázatot küldött meg ajánlattevõknek az árajánlatokról.
<br>Ajánlatkérõ valamennyi ajánlattevõt alkalmasnak és valamennyi ajánlatot érvényesnek minõsítette.
<br>Az ajánlatkérõ a 2003. december 2-i eredményhirdetésen a 3. és 15. termékcsoportban az Agroprompt Kft. ajánlatát hirdette ki nyertesként.
<br>Az összegezésben a ajánlatkérõ termékcsoportonként felsorolta a nyertes ajánlattevõk nevét, s az összegezéshez csatolt táblázatban termékcsoportonként megadta az ajánlattevõk részszempontok szerinti pontértékét. Az ajánlatok tartalmi elemeit az összegezés nem tartalmazta.
<br>Kérelmezõ 2003. december 8-án nyújtott be jogorvoslati kérelmet a Döntõbizottsághoz, amelyet a jogorvoslati eljárás során tartott tárgyaláson pontosított. Kérte, hogy a Döntõbizottság állapítsa meg a jogsértést, semmisítse meg az eljárást lezáró döntést, és kötelezze az ajánlatkérõt a költségek viselésére. Kérelme indokául elõadta, hogy az ajánlatkérõ döntése sérti a Kbt. 24. § (1) bekezdésében foglalt verseny nyilvánosságának alapelvét, valamint a az 59. § (2)-(5) bekezdésében meghatározott elbírálási rendet, illetve sérti a Kbt. 5. sz. mellékletének 2. c) pontjában meghatározott és a Kbt. 45. § (1) bekezdésébõl levezethetõ tájékoztatási kötelezettséget.
<br>Sérelmezte, hogy ajánlatkérõ összegezésében nem szerepeltek az ajánlatok tartalmi elemei és a döntéseket indokoló magyarázat.
<br>Elõadta továbbá, hogy ajánlatkérõ ugyan elõírta a Kbt. 59. § (2)-(5) bekezdéseinek alkalmazását, azokat mégsem vette figyelembe, illetve az összegezés alapján nem állapítható meg, hogy a nyertes és a kérelmezõ közötti 10%-on belüli árdifferenciát figyelembe vette-e. Megítélése szerint ajánlatát elõnyben kellett volna részesíteni, mert a nyertes nem igazolta ajánlatában, hogy az általa megajánlott termékek magyar származásúak-e vagy sem. Sérelmezte továbbá, hogy az összegzésbõl nem állapítható meg, hogy ajánlatkérõ alkalmazta-e a Kbt. 59. § (4) bekezdését, hogyan vette figyelembe a minõségbiztosítási rendszer meglétét, illetve hiányát.
<br>Ajánlatkérõ észrevételeiben elõadta, hogy eljárása során a közpénzek felhasználása átláthatóságának szempontjait messzemenõen igyekezett figyelembe venni, az ajánlati felhívásban meghatározott módszerrel, jogszerûen végezte az ajánlatok elbírálását, pontozását. Elismerte, hogy az ajánlatok tartalmi elemei közül csak a bontási jegyzõkönyv tartalmazza az ajánlati árakat. Elõadta, hogy eljárása során nem vizsgálta, csak feltételezte, hogy valamennyi ajánlattevõ magyar termékeket ajánlott meg, s ezért nem alkalmazta a Kbt. 59. § (2)-(5) bekezdésében foglalt elõnyben részesítési szabályokat. Elõadta, hogy az Agroprompt Kft.-tõl bekérte a kamarai igazolásokat.
<br>Egyéb érdekeltként a Tellér Kft. egyetértett a kérelmezõ kérelmében foglaltakkal.
<br>A Döntõbizottság megállapította, hogy a kérelem az alábbiak szerint részben alapos:
<br>A Kbt. 61. § (1) bekezdése elõírja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.
<br>A Kbt. 5. sz. melléklete szerint az összegezésnek az eljárásról tartalmaznia kell:
<br>
<br>2. a) Az érvényes ajánlatot tevõ, ki nem zárt és alkalmasnak talált ajánlattevõk neve, ajánlatuknak az elbírálás szempontja és - az összességében legelõnyösebb ajánlat választása esetén - annak részszempontjai szerinti tartalmi elemei:
<br>b) Az a) pont szerinti ajánlatok értékelése a következõ táblázatba foglalva:
<br>c) A táblázatban szereplõ értékelési pontszámok indokolása:
<br>A Döntõbizottság megállapította, hogy ajánlatkérõ által készített és az eredményhirdetéskor ismertetett összegezés nem tartalmazza az ajánlatok értékelt tartalmi elemeit.
<br>A törvény elõírja, hogy az összegezésnek tartalmazni kell a részszempontok szerinti tartalmi elemeket. Az ajánlattevõk ennek alapján tudják megállapítani, hogy az ajánlatkérõ helyesen értékelt-e, valóban az ajánlati felhívásban meghatározott elbírálási szempont, az összességében legelõnyösebb ajánlat részszempontjai és azok és súlyozása alapján döntött-e. A tájékoztatási kötelezettség az eljárás tisztaságának egyik fontos biztosítéka. A fentiek alapján az ajánlatkérõ által készített összegezés nem felelt meg a Kbt. 61. § (1) bekezdés elsõ fordulatában meghatározottaknak.
<br>A Döntõbizottság megállapította, hogy nem alaposak a kérelmezõnek a további kérelmi elemei.
<br>Kérelmezõ vitatta az ajánlatkérõ értékelését abból a szempontból, hogy a Kbt.-nek az elõnyben részesítésre vonatkozó egyes rendelkezéseit nem alkalmazta.
<br>A Kbt. 35. § (2) bekezdése kimondja, hogy az 59. § (2)-(5) be kezdésében foglaltak az ajánlati felhívásnak részét képezik. Erre a körülményre az ajánlati felhívásban fel kell hívni az ajánlattevõk figyelmét.
<br>A Döntõbizottság megállapította, hogy erre ajánlatkérõ fel hívta az ajánlattevõk figyelmét, a felhívása - fent idézett - 16. pontja elsõ francia bekezdésében.
<br>A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így, az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.
<br>Az 59. § (2) bekezdése szerint az ajánlatok elbírálása során legfeljebb tízszázalékos mértékû eltérés esetén azt az árra vonatkozó ajánlatot is egyenértékûnek kell tekinteni, amely alapján a belföldön foglalkoztatottak által elõállított érték az árubeszerzés tárgya értékének ötven százalékát meghaladja.
<br>A Kbt. 59. § (2) bekezdése az egyenértékûség feltételeként a belföldön foglalkoztatottak által elõállított érték meghatározott magasabb arányát szabja meg. E tekintetben csak kérelmezõ ajánlata tartalmazott értékelhetõ nyilatkozatot, így a rendelkezésre álló adatok szerint a belföldön elõállított érték vonatkozásában az ajánlatok nem voltak összehasonlíthatók, így ajánlatkérõ jogszerûen nem alkalmazhatta az ajánlati árak vonatkozásában az egyenértékûségi szabályt.
<br>Az ajánlati felhívás nem tartalmazott olyan elõ írást, mely szerint ajánlattevõk kötelesek lettek volna a Kbt. 59. § (2) bekezdésére vonatkozó nyilatkozat csatolására. Ennek következtében érvényes ajánlatot tettek anélkül, hogy a belföldön elõállított érték vonatkozásában nyilatkoztak volna. Az érvényes ajánlatokat ajánlatkérõnek el kellett bírálnia, így tekintettel arra, hogy az ajánlatok csak egymáshoz viszonyítottan részesíthetõk elõnyben, csak a bennük fellelhetõ kifejezett nyilatkozatokra tekintettel értékelhetõek, ajánlatkérõ nem volt abban a helyzetben, hogy az egyenértékûségi szabályt az ajánlatok értékelése során alkalmazhatta volna, tehát nem követett el jogsértést az egyenértékûségi szabály alkalmazásának mellõzése által, figyelemmel a Kbt. 59. § (4) bekezdésére is, mely kimondja, hogy a (2) bekezdésben meghatározott tartalmú ajánlatok között kell az elõnyben részesítési szabályt alkalmazni.
<br>A Döntõbizottság megállapította, hogy ajánlatkérõ nem került abba a helyzetbe, hogy a két termékcsoport körében észlelt 10%-on belüli áreltérésekre tekintettel az ár mint bírálati részszempont vonatkozásában ajánlattevõk ajánlatát e kérdésben az 59. § (2) bekezdésében foglaltakra tekintettel összehasonlíthatta volna.
<br>A Kbt. 59. § (5) bekezdése szerint abban az esetben, ha a (2)-(4) bekezdésben foglaltak alapján a nyertes ajánlat nem állapítható meg, egyenértékû ajánlatok esetén elõnyben kell részesíteni - ebben a sorrendben - azt az ajánlatot:
<br>b) amikor az ajánlattevõnek a minõségbiztosítási rendszerét - bármely nemzeti rendszerben akkreditált - tanúsító tanúsította.
<br>Tekintettel arra, hogy az ajánlatok nem voltak egyenértékûek és az 59. § (5) bekezdésének alkalmazására csak egyenértékû ajánlatok esetén kerülhet sor, a Döntõbizottság ebben a körben is megállapította, hogy az ajánlatkérõ nem követett el jogsértést az (5) bekezdés b) pontja alkalmazásának mellõzésével sem, ezért a jogorvoslati kérelmet ebben a részében is elutasította.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés d) és h) pontjai szerinti jogkövetkezményeket állapította meg.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértést, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdés szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a jogsértés súlyára tekintettel nem ítélte indokoltnak a minimális bírságnál magasabb összegû bírság kiszabását.
<br>A Döntõbizottság személyi bírságot nem szabott ki, mert a rendelkezésre álló adatok alapján nem volt egyértelmûen megállapítható a jogszabálysértõ összegezés elkészítésért felelõs személye.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 16.
<br>
<br>Dr. Telek Katalin s. k., Hámori András s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>