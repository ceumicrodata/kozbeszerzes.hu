<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1137/2004)
</h2>
<br>1024 Budapest, Margit krt. 85.
<br>Ikt.sz.: D.16/3/2004.
<br>
<br>Tárgy: az Elster Mérnöktechnika Kft. jogorvoslati kérelme az Észak-magyarországi Áramszolgáltató közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Elster Mérnöktechnika Kft. (1138 Budapest, Váci út 152-156., a továbbiakban: kérelmezõ) által az Észak-magyarországi Áramszolgáltató Rt. (3525 Miskolc, Dózsa Gy. út 13., a továbbiakban: ajánlatkérõ) "80 000 db + 25% egyfázisú, 16 000 db + 25% háromfázisú, hatásos, közvetlen csatlakozású villamos fogyasztásmérõ beszerzése" tárgyú közbeszerzési eljárása ellen benyújtott jogorvoslati kérelmét elutasítja.
<br>Az eljárás során felmerült költségeit a kérelmezõ maga viseli.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A kérelmezõ 2004. január 9-én kelt és a Döntõbizottsághoz 2004. január 10-én érkezett beadványában sérelmezte ajánlatkérõ rendelkezõ részben megjelölt közbeszerzési eljárását.
<br>A Döntõbizottság a beadványt tartalma alapján jogorvoslati kérelemnek tekintette.
<br>A Döntõbizottság a beadvány alapján megállapította, hogy az a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 80. § (1) bekezdésében megjelölt adatokat teljeskörûen nem tartalmazza, valamint a Kbt. 80. § (2) bekezdése alapján az igazgatási szolgáltatási díj befizetése sem történt meg.
<br>A Döntõbizottság kérelmezõt 2004. január 10-én hiánypótlásra hívta fel a Kbt. 80. § (3) bekezdése alapján azzal, hogy a hiánypótlás kézhezvételétõl számított 5 napon belül beadványát egészítse ki a Kbt. 80. § (1) bekezdés szerinti adatokkal, illetve a Kbt. 80. § (2) bekezdése alapján az igazgatási szolgáltatási díj befizetésérõl intézkedjen. A felhívás tartalmazta, hogy amennyiben a kérelmezõ a Kbt. 80. § (3) bekezdése alapján meghatározott 5 napos hiánypótlási határidõn belül a hiánypótlási kötelezettségének nem tesz eleget, a Közbeszerzési Döntõbizottság a jogorvoslati kérelmet a Kbt. 80. § (4) bekezdése alapján elutasítja.
<br>A kérelmezõ a hiánypótlásról szóló felhívást a visszaérkezett tértivevény tanúsága szerint 2004. január 13-án vette át, azonban a hiánypótlás teljesítésére 5 napon belül, sõt azt követõen sem került sor.
<br>A Kbt. 80. (4) bekezdése szerint, ha a bizottság megállapítja, hogy a (3) bekezdés szerinti hiánypótlást nem teljesítették, a jogorvoslati kérelmet elutasítja.
<br>A fentiekre tekintettel a Döntõbizottság a kérelmezõ jogorvoslati kérelmét a Kbt. 76. § (1) bekezdése szerint biztosított jogkörében eljárva, figyelemmel a Kbt. 80. § (4) bekezdésére, a Kbt. 88. § (1) bekezdés a) pontja alapján elutasította.
<br>A költség viselésére vonatkozó rendelkezés a Kbt. 88. § (1) bekezdés h) pontján alapul.
<br>A bírósági jogorvoslatot a Kbt. 89. § (1) bekezdése tartalmazza.
<br>
<br>Budapest, 2004. január 21.
<br>
<br>Dr. Engler Magdolna s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Dr. Bíró László s. k.,
<br>közbeszerzési biztos
<br>
<br>
<br><br></body></html>