<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1143/2004)
</h2>
<br>1024 Budapest, Margit krt. 85.
<br>Ikt.sz.: D.660/6/2003.
<br>
<br>Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás az Informatikai és Hírközlési Minisztérium közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: kezdeményezõ) jogorvoslati kezdeményezésének, melyet az Informatikai és Hírközlési Minisztérium (1077 Budapest, Dob u. 75-81., képviseli: dr. Bûrös László ügyvéd, 1092 Budapest, Kinizsi u. 21-25., a továbbiakban: ajánlatkérõ) "az Informatikai és Hírközlési Minisztérium év végi médiakampány kampányfilmjeivel kapcsolatos gyártási feladatok elvégzése" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 62. § (2) bekezdését.
<br>A Döntõbizottság ajánlatkérõt 1 000 000 Ft (azaz egymillió forint) bírsággal sújtja.
<br>Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A felek viselik az eljárással felmerült költségeiket.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ 2002-ben "A minisztérium és az általa kiírt pályázatok promóciójához szükséges papíralapú és online kiadványok szerkesztése, nyomdai kivitelezés, direct mail akciók tervezése és lebonyolítása, egyéb, az információs társadalom kiteljesítését segítõ ismeretterjesztõ tájékoztató projektek - kampányok, esetenként országos rendezvénysorozatok - tervezése, lebonyolítása, szóróanyagok és kreatív ajándékok tervezése" tárgyban tárgyalásos közbeszerzési eljárást indított. Az eljárás nyertese a Mátai és Végh Kreatív Mûhely Kft. lett, vele kötötte meg ajánlatkérõ a vállalkozási keretszerzõdést 2003. április 28-án.
<br>A szerzõdés 2. pontjában határozták meg a felek a megállapodásuk tárgyát, azonosan a felhívásban meghatározott tárggyal. Rögzítették, hogy a keretszerzõdés tárgyának teljesítése egyedi szerzõdések megkötésével történik. A szerzõdés 3. pontjában rendelkeztek a felek a vállalkozói díjról, a vállalkozó által végzett szolgáltatásformák (pl. papíralapú kiadványok szerkesztése, nyomdai költségek, online kiadványok, havonta jelentkezõ hírlevél sablonjának elkészítése, szerkesztése, frissítése, 5000 db CD-ROM elõállítása stb.) szerint határozták meg az egységárakat.
<br>A szerzõdés 20. pontjában kikötötték, hogy a szerzõdés az aláírásától számított 1 évig vagy a rendelkezésre álló keret összeg (bruttó 128 200 000 Ft) felhasználásáig érvényes.
<br>Ajánlatkérõ a keretszerzõdés teljesítése során három reklámkampányfilmet is kért a vállalkozótól, és azt is felhasználta a 2003. május 12. és július 31-e között lefolytatott "Internet. A világ megismerhetõ" szlogenû szemléletformáló kommunikációs kampánya során.
<br>A vállalkozási keretszerzõdésben meghatározott összegbõl megmaradt 22 millió Ft egy részét a keretszerzõdés teljesítésére használta fel ajánlatkérõ, míg másik részébõl elkészítette megrendelése alapján a Mátai és Végh Kft. újabb három kampányfilm háromirányú kreatív koncepcióját, az elõzetes célcsoport felmérésre vonatkozó tanulmányt, továbbá hirdetésekre (sajtó és elektronikus) vonatkozó terveit.
<br>Ajánlatkérõ részére - kérésére - további 25 millió Ft pénzügyi fedezetet biztosítottak és ezt követõen indította meg az eljárás tárgyát képezõ közbeszerzési eljárását.
<br>Ajánlatkérõ 2003. december 1-jén tájékoztatta arról a Döntõbizottság elnökét, hogy a Kbt. 70. § (2) bekezdés a) é s b) pontja alapján hirdetmény közzététele nélküli tárgyalásos közbeszerzési eljárást kíván lefolytatni a korábbi keretszerzõdése kiegészítésére.
<br>Tájékoztatójában ismertette, hogy az alap közbeszerzési eljárás lefolytatásának célja az volt, hogy megváltoztassa a társadalom jelentõs csoportjainak idegenkedését a világhálótól, kedvezõtlen beállítódásukat átalakítsa.
<br>2003. május 12. és július 31. között folytatta le az "Internet. A világ megismerhetõ" szlogenû szemléletformáló kampányát. Az elvégzett hatásvizsgálat is a sikerességét támasztotta alá, ugyanakkor a pozitív folyamat erõsítése érdekében az év végére újabb ráerõsítõ kampányfilmek készítését határozta el. A keretszerzõdés szerint rendelkezésre álló forrásai nem fedezték az év végi kiegészítõ kampányfilmjeinek a gyártási költségét. Ajánlatkérõ közölte, hogy álláspontja szerint a Kbt. 70. § (2) bekezdés a) és b) pontjában meghatározott feltételek fennállnak, a kiegészítõ vállalkozási szerzõdés összege bruttó 25 millió Ft, mely nem haladja meg az eredeti keretszerzõdés összegének 50%-át.
<br>Ajánlatkérõ megküldte a Döntõbizottság elnöke részére az ajánlati felhívását és a korábban kötött vállalkozási keretszerzõdését.
<br>Ajánlatkérõ felhívásában a korábbi nyertes ajánlatevõt hívta fel ajánlattételre, rendelkezett eljárása lefolytatásának menetérõl, az elsõ tárgyalás idõpontjáról. Közölte, hogy az ajánlatokat a legalacsonyabb összegû ellenszolgáltatás szempontja alapján bírálja el.
<br>Felhívása 13. pontjában rögzítette, hogy a kiegészítõ vállalkozási szerzõdés megkötésére az ajánlattevõvel az eredményhirdetést követõ napon, amennyiben ez nem munkanap, úgy az azt követõ elsõ munkanapon kerül sor.
<br>A Döntõbizottság elnöke 2003. december 16-án jogorvoslati eljárást kezdeményezett ajánlatkérõ közbeszerzési eljárása ellen arra hivatkozással, hogy a rendelkezésre álló bizonyítékok alapján a választott eljárásfajta jogalapjának jogszerûsége nem állapítható meg egyértelmûen. Indítványozta az eljárásfajta jogalapjának és az ajánlati felhívás jogszerûségének a vizsgálatát.
<br>Ajánlatkérõ írásbeli észrevételében és tárgyalási nyilatkozatában kérte a jogorvoslati eljárás megszüntetését.
<br>Álláspontja szerint jogszerûen választotta a Kbt. 70. § (2) bekezdés a) és b) pontja alapján kiegészítõ szolgáltatásra a hirdetmény közzététele nélküli tárgyalásos közbeszerzési eljárást.
<br>Megítélése szerint, annak ellenére, hogy a korábbi közbeszerzési eljárásának sem a felhívása, sem dokumentációja, sem a megkötött keretszerzõdés nem tartalmazott konkrét rendelkezést reklámfilmek, kampányfilmek készítésérõl, azok készítése beletartozott a beszerzés tárgyába. Ajánlatkérõ beszerzési igénye ugyanis tájékoztató anyagok, projektek elkészítésére, lebonyolítására vonatkozott és ez szakmailag a szerzõdésben konkrétan meghatározott formákon túl kiterjed a filmek készítésére is. Maga a keretszerzõdési forma is olyan típusú megállapodás, amelyet a felek a teljesítés során töltenek meg konkrét tartalommal, egyedi megrendelésekkel. Ez történt akkor, amikor a keretszerzõdés teljesítése során a nyári kampányban elkészítésre került három reklámfilm. Az indokolta most kiegészítõ közbeszerzési eljárás indítását, hogy a korábbi keretszerzõdés pénzügyi fedezete már nem biztosította az újabb reklámfilmek elkészítésének teljes költségét. Szükségessé vált további forrás biztosítása, amelyre viszont a közbeszerzési eljárást, az elõzõ kiegészítését ki kellett írni.
<br>Ismertette, hogy 22 millió Ft maradt meg a keretszerzõdés fedezetébõl, amelyet részben még keretszerzõdési feladatokra használtak fel, részben pedig új év végi kampány indítására. Ez utóbbi részt felhasználták, a korábbi nyertes ajánlattevõ elkészítette az új reklámfilmek kreatív koncepcióját, a célcsoport felmérését és a hirdetések tervezetét.
<br>Megítélése szerint fennállnak a Kbt. 70. § (2) bekezdés a) és b) pontjában meghatározott feltételek. A 2003. nyarán lefolytatott kampány hatásvizsgálati eredménye alapján került ajánlatkérõ abba a helyzetbe, hogy döntsön arról, szükséges-e további kampányfeladatok megvalósítása, ezért az elõrenemláthatóság feltétele fennáll.
<br>Az egyértelmûen megállapítható, hogy jelen közbeszerzési eljárás értéke nem haladja meg az alap közbeszerzési eljárás értékének 50%-át. Ajánlatkérõ álláspontja szerint szakmai és gazdasági szempontok alapján nem választható szét aránytalan nehézség nélkül a korábbi szerzõdés teljesítésétõl jelen beszerzés teljesítése. Jelentõs többletköltségeket és idõveszteséget okozna, amennyiben nem a korábbi nyertes ajánlattevõ valósítaná meg a filmek gyártási feladatait. Egy új vállalkozónak meg kellene ismernie az eddig elvégzett munkát, a filmek vonatkozásában megvalósított elõkészítést. Ajánlatkérõnek egy idõben két vállalkozóval állna fenn jogviszonya ugyanolyan típusú munkák ellátására, mely belsõ szervezési munkát és költségeket is jelentene. Ajánlatkérõ bejelentette, hogy a felhívott ajánlattevõ benyújtotta az ajánlatát, a közbeszerzési eljárását lefolytatta, 2003. december 15-én kihirdette az eljárást lezáró döntését, az eljárás nyertese a Mátai és Végh Kft. lett, vele 2003. december 16-án bruttó 22 531 038 Ft vállalkozási díj mellett megkötötte az eljárást lezáró szerzõdést.
<br>A Döntõbizottság elõször az ajánlatkérõ által választott eljárásfajta jogszerûségét vizsgálta, és az alábbi indokokra tekintettel megállapította, hogy az nem jogsértõ.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (2) bekezdés a) és b) pontja szerint:
<br>Az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát és b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl.
<br>A Döntõbizottság megítélése szerint különös körültekintéssel kell vizsgálni a választott eljárásfajta feltételeinek fennállását az olyan típusú közbeszerzési eljárásokban, amikor az alap közbeszerzési eljárásban a beszerzés tárgyát nem egyedi, konkrét feladat elvégzése képezte, mert ebben az esetben a teljesítés és az ahhoz kapcsolódás vizsgálata nem folytatható le a konkrét feladatokhoz kötött teljesítésekkel azonos módon.
<br>Jelen esetben ilyennek minõsül ajánlatkérõ alapbeszerzése, melyben szolgáltatásokat kért projektekhez, kampányokhoz, akként, hogy nem kötötte konkrét projekthez a szerzõdésben meghatározott teljesítési formákat. A szerzõdése hatályának fennállását idõtartam alapján, illetve a keretösszeg rendelkezésre állására tekintettel állapította meg.
<br>Erre tekintettel ajánlatkérõnek fennáll az elvi lehetõsége arra, hogy további konkrét feladatokat határozzon meg a keretszerzõdés hatálya alatt.
<br>A Döntõbizottság megítélése szerint az eredeti beszerzési tárgyhoz viszonyítottan a kampányfilmek készítése kiegészítésnek minõsül.
<br>A fentiekben ismertetett speciális beszerzési körülményekre tekintettel a Döntõbizottság elfogadta, hogy ajánlatkérõ nyári kampányát követõen került abba a helyzetbe, hogy döntsön szükséges-e év végi kampányfilmek elkészítése.
<br>A Kbt. 70. § (2) bekezdés a) pontjában meghatározott feltétel - az 50%-os határérték - fennállása a két szerzõdése érték összevetése alapján megállapítható.
<br>A Döntõbizottság megítélése szerint abban az esetben, ha a korábbi nyertes ajánlattevõ már elkészítette az új reklámfilmek kreatív koncepcióját, a célcsoport felmérést és a hirdetések tervezetét, akkor szakmai és gazdaságossági szempontokat figyelembe véve elfogadható, hogy a korábbi nyertes ajánlattevõ is valósítsa meg az általa elkészített koncepció szerint a gyártási feladatokat.
<br>A Kbt. 70. § (2) bekezdésében meghatározott általános feltételek, továbbá az a) és a b) pontban megadott speciális feltételek fennállását, a Döntõbizottság a konkrét beszerzés egyedi sajátosságai alapján a fentiekre tekintettel állapította meg.
<br>A Döntõbizottság megállapította, hogy ajánlatkérõ felhívása nem felel meg a Kbt. rendelkezéseinek.
<br>A Kbt. 62. § (2) bekezdése értelmében a szerzõdés megkötésének idõpontja - a Kbt. 71/B. § (3)-(4) bekezdése szerinti eset kivételével - nem határozható meg az eredményhirdetést követõ naptól számított nyolcadik napnál korábbi és a harmincadik napnál késõbbi idõpontban.
<br>A Kbt. 71/B. § (3) és (4) bekezdésének rendelkezései a Kbt. 70. § (1) bekezdés c) pontja, valamint a Kbt. 70. § (1) bekezdés d) pontja szerinti eljárásfajtára vonatkoznak.
<br>A Kbt. fenti rendelkezései alapján egyértelmûen megállapítható, hogy az ajánlatkérõ által választott - Kbt. 70. § (2) bekezdés a) és b) pontja szerinti - eljárásfajta esetén érvényesülnie kell a Kbt. 62. § (2) bekezdésében meghatározott szerzõdéskötési idõpontnak.
<br>Ajánlatkérõ ezzel ellentétesen felhívása 13. pontjában azt rögzítette, hogy az eredményhirdetést követõ napon, amennyiben pedig ez nem munkanap, akkor az azt követõ munkanapon köti meg az eljárást lezáró szerzõdést. Ajánlatkérõ ezzel megsértette a Kbt. 62. § (2) bekezdésében foglaltakat, továbbá jogsértõen meg is kötötte a szerzõdést.
<br>A Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 62. § (2) be kezdését.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft. Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a beszerzés értékére és a megállapított jogsértésre tekintettel úgy ítélte meg, hogy nem indokolt a minimális bírságnál magasabb összegû bírság kiszabása.
<br>A Döntõbizottság személyi bírságot nem szabott ki, mert a rendelkezésre álló bizonyítékok alapján a jogsértésért felelõs személye nem volt egyértelmûen megállapítható.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 15.
<br>
<br>Dr. Nagy Gizella s. k., Fábián Péter s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>