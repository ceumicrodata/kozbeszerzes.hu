<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1141/2004)
</h2>
<br>1024 Budapest, Margit krt. 85.
<br>Ikt.sz.: D.647/8/2003.
<br>
<br>Tárgy: a Grafika Press Nyomdaipari Rt. jogorvoslati kérelme a BKV Rt. közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Grafika Press Nyomdaipari Rt. (1101 Budapest, Monori u. 1-3., képv.: Dr. Hámori Gergely Ügyvédi Iroda - továbbiakban: kérelmezõ) jogorvoslati kérelmét - melyet a Budapesti Közlekedési Rt. (1072 Budapest, Akácfa u. 15., képv.: Szabó & Szomor Ügyvédi Iroda - továbbiakban: ajánlatkérõ) nyomda ipari termékek gyártása és szállítása tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2003. augusztus 21-én megjelent számában a rendelkezõ részben megjelölt beszerzés tárgyában. A felhívás 3. a) pontjában a beszerzés tárgyait öt tételcsoportra osztotta, tételcsoportonként lehetõvé tette részajánlat tételét.
<br>A felhívás 16. pontja hetedik bekezdésében kikötötte: "Az ajánlatban kifejezetten nyilatkozni kell arról, hogy ajánlattevõ nem köt ki minimális gyártási és szállítási mennyiséget. Ennek megfelelõ nyilatkozat hiányában az ajánlat érvénytelen." Az ajánlati dokumentáció 4. oldalán a 2.4. pontban ajánlatkérõ ezt a kikötését megismételte.
<br>A dokumentáció 23. oldalán a 111. fejezet "2. Minõségi, megfelelõségi követelmények" cím alatt ajánlatkérõ elõírta, hogy az "ajánlattevõ nyilatkozzon arról, hogy a szállított termékek megfelelnek a vonatkozó nemzetközi és magyar szabványoknak."
<br>Az ajánlattételi határidõre, október 2-re a kérelmezõ és további 12 ajánlattevõ nyújtott be ajánlatot.
<br>Ajánlatkérõ a november 14-re halasztott eredményhirdetésen tételcsoportonként kihirdette az eljárás nyerteseit.
<br>Kérelmezõ ajánlat át - ami az 1-4. tételcsoportra vonatkozott - érvénytelennek nyilvánította azon indokok alapján, hogy nem az ajánlati dokumentáció 2.4. pontja szerinti nyilatkozatot tette a minimális gyártási, illetve szállítási mennyiséget illetõen, valamint a III. fejezet 2. pontja szerint nem nyilatkozott a gyártásra és szállításra kerülõ termékek minõségérõl.
<br>Kérelmezõ december 10-én jogorvoslati kérelmet terjesztett elõ, melyben kérte, hogy a Döntõbizottság állapítsa meg a jogsértést, és semmisítse meg ajánlatkérõ döntését, ideiglenes intézkedésként tiltsa meg a közbeszerzési szerzõdés megkötését.
<br>Kérelme indokolásaként elõadta, hogy mindkét érvénytelenítési indok jogsértõ. Ajánlata tartalmazza a minimális gyártási mennyiségrõl szóló nyilatkozatot. Elismeri, hogy abban a "szállítási" szó nem szerepel, de álláspontja szerint a minimális gyártási és szállítási mennyiség azonos fogalmak, azok külön-külön nem értelmezhetõk.
<br>Ajánlata tartalmazza a nála bevezetett minõségbiztosítási rendszerek ismertetését, így azok bizonyítják termékei megfelelõségét.
<br>Mindkét érvénytelenségi okkal kapcsolatban hivatkozott arra, hogy sem a felhívásban, sem a dokumentációban nem szerepelt olyan nyilatkozatminta, melyet formai követelményként ajánlatkérõ elõírt volna, így a nyilatkozatokat tartalmuk szerint kell megítélni.
<br>Végezetül elõadta, hogy miután ajánlatkérõ hiányosnak ítélte a két nyilatkozat tartalmát, kötelessége lett volna hiánypótlás keretében pótoltatni a hiányokat.
<br>A Döntõbizottság ideiglenes intézkedést nem alkalmazott, mert a rendelkezésére álló dokumentumokból nem volt megállapítható, hogy fennállna a Kbt. szabályainak megszegése folytán a közbeszerzés tisztaságának megsértése, vagy annak veszélye.
<br>Ajánlatkérõ kérte a jogorvoslati kérelem elutasítását. Elõadta, hogy az ajánlati felhívásban és a dokumentációban elõírta, hogy a minimális gyártási és szállítási mennyiségre vonatkozóan kifejezett nyilatkozatot kell tenniük ajánlattevõknek. A kérelmezõ nyilatkozatából hiányzik egy lényeges tartalmi elem; a szállításra vonatkozó nyilatkozat. A minõségbiztosítási tanúsítvány csatolása nem pótolja a termékek nemzetközi és hazai szabványoknak való megfelelõségérõl szóló nyilatkozatot, mert az ISO tanúsítvány a kérelmezõnek mint gyártónak a mûködésére vonatkozik és nem a szállítandó termékre.
<br>Hiánypótlás keretében nem volt lehetõség a nyilatkozatok hiányainak orvoslására, mert e nyilatkozatok nem tartoznak a Kbt. 44. és 46. §-ai szerinti nyilatkozatok körébe, és nem tekinthetõk formai hiányosságnak.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg.
<br>A Kbt. 43. § (1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie." Az 52. § (2) bekezdés d) pontja alapján az ezen feltételeknek nem megfelelõ ajánlat érvénytelen.
<br>Ajánlatkérõ a felhívás 16. pontja hetedik bekezdésében kikötötte; hogy az ajánlatban kifejezett nyilatkozatot kell tenni arra nézve, hogy ajánlattevõ nem köt ki minimális gyártási és szállítási mennyiséget. Közölte azt is, hogy ezen elírásának nem megfelelõ ajánlat érvénytelen. Elõírása a dokumentáció 4. oldalán a 2.4. pontban megerõsítést nyert.
<br>Kérelmezõ ajánlata szerinti nyilatkozat így szólt: "Alulírott Farkas Tamás mint a Grafika-Press Nyomdaipari Rt. ajánlattevõ cégjegyzésre jogosult képviselõje büntetõjogi felelõsségem tudatában nyilatkozom, hogy az általam jegyzett cég a BKV Rt. által kiírt 6050/2003 számú közbeszerzési pályázatra beadott ajánlatában NEM köt ki minimális gyártási, illetve érték- mennyiséget."
<br>A felhívás és a nyilatkozat szövegezését összevetve megállapítható, hogy azok eltérnek egymástól, mégpedig annyiban, hogy a felhívás szerint a gyártásra és szállításra is nyilatkozni kellett, a nyilatkozat pedig csak a gyártásról szól.
<br>A nyilatkozatban szereplõ "értékmennyiséget" szavak nem értelmezhetõk a szállítási mennyiségre tett nyilatkozatként.
<br>Ajánlatkérõ kifejezett nyilatkozatot kért arra nézve, hogy az ajánlattevõ nem köt ki az ajánlatban minimális gyártási és szállítási mennyiséget, azaz a teljesítést nem teszi majd függõvé attól, hogy egy, csak egy bizonyos mennyiségû megrendelés esetén gyártja és szállítja le a beszerzés tárgya szerinti termékeket. Ajánlatkérõ vonatkozásában ebben a tekintetben inkább a részére való szállításra vonatkozó minimális kikötés hiányának volt jelentõsége, kérelmezõ viszont pont erre nem nyilatkozott.
<br>A Döntõbizottság megállapítja, hogy a kérelmezõ ajánlata a minimális gyártási és szállítási mennyiségekre vonatkozóan nem felel meg az ajánlati felhívás 16. pontja hetedik bekezdésében foglaltaknak, így ezen okból ajánlatkérõ helytállóan nyilvánította a kérelmezõ ajánlatát érvénytelennek.
<br>A Döntõbizottság nem fogadta el kérelmezõ érvelését, miszerint a gyártási mennyiség fogalma magában foglalja a szállítási mennyiség fogalmát is. Az ajánlattevõ által gyártott mennyiség nem feltétlenül esik egybe az ajánlatkérõ részére szállítandó mennyiséggel.
<br>Ajánlatkérõnek joga volt a szerzõdés teljesítése során elõ adódó viták elõre kizárása érdekében kifejezett nyilatkozatot kérni úgy a minimális gyártási, mint a minimális szállítási mennyiség kikötése mellõzésére nézve.
<br>Ajánlatkérõ a dokumentáció 23. oldalán a III. fejezetben elõírta: "az ajánlattevõ nyilatkozzon arról, hogy a szállított termékek megfelelnek a vonatkozó nemzetközi és magyar szabványoknak."
<br>A kérelmezõ ajánlata a szabványoknak való megfelelésre vonatkozó nyilatkozatot nem tartalmazott, a jogorvoslati eljárásban arra hivatkozott, hogy a csatolt minõségbiztosítási tanúsítvány szavatolja az általa szállított termékek megfelelõ minõségét.
<br>A Döntõbizottság ezen hivatkozással szemben elfogadta ajánlatkérõ érvelését, miszerint a minõségbiztosítási tanúsítvány nem pótolja a termékek minõségére vonatkozó nyilatkozatot, mert a tanúsítvány a gyártóra vonatkozik és nem a termékre.
<br>A kérelmezõ tehát nem tett eleget a termékek nemzetközi és magyar szabványoknak való megfelelõségét garantáló nyilatkozat megtételére vonatkozó ajánlatkérõi kikötésnek, ezért ezen okból ajánlatkérõ helytállóan nyilvánította a kérelmezõ ajánlatát érvénytelennek.
<br>A Döntõbizottság megállapította, hogy ajánlatkérõnek a kérelmezõ ajánlatát érvénytelenné nyilvánító döntése jogszerû volt, ezért a jogorvoslati kérelmet elutasította.
<br>A Döntõbizottság nem fogadta el kérelmezõ kifogását, miszerint ajánlatkérõnek élnie kellett volna a hiánypótlási felhívás lehetõségével, ezáltal ajánlata érvényessé tehetõ lett volna.
<br>A Kbt. 43. § (4) bekezdése a 44. § és 46. § szerinti nyilatkozatok, igazolások körében, valamint formai hiányosságok esetén teszi lehetõvé a hiánypótlást.
<br>A 44. § az ajánlattevõ alkalmassága igazolására, a 46. § az ajánlattevõnek az eljárásban való részvétele kizártságára írja elõ az igazolások, nyilatkozatok benyújtását.
<br>Ajánlatkérõ a szóban forgó nyilatkozatokat nem az alkalmasság, illetve a közbeszerzési eljárásban való részvételt kizáró tényezõk fenn nem állásának igazolásaként, hanem érvényességi feltételként írta elõ. A minimális szállítási mennyiségekre és a termékek szabványoknak való megfelelõségére vonatkozó nyilatkozatok hiánya nem formai, hanem tartalmi hiányosság.
<br>Ezen indokokra figyelemmel a hiányok pótoltatására ajánlatkérõnek nem volt jogi lehetõsége.
<br>Döntõbizottság a Kbt. 76. § (1) bekezdésében biztosított jogkörében eljárva a 88. § a) pontja szerint rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 16.
<br>
<br>Dr. Csitkei Mária s. k., Hámori András s. k.,
<br>közbeszerzési biztos közbeszerzési biztos
<br>
<br>Ruthner Oszkár s. k.,
<br>közbeszerzési biztos
<br>
<br>
<br><br></body></html>