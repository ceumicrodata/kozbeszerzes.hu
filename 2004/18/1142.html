<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1142/2004)
</h2>
<br>1024 Budapest, Margit krt. 85.
<br>Ikt.sz.: D.645/12/2003.
<br>
<br>Tárgy: a Varga Aviation Consulting Kft. jogorvoslati kérelme a Készenléti Rendõrség közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a VARGA AVIATION CONSULTING Kft. (1119 Budapest, Etele út 65. V/47., a továbbiakban: kérelmezõ) által a Készenléti Rendõrség Gazdasági Igazgatóság (1101 Budapest, Kerepesi út 47-49., a továbbiakban: ajánlatkérõ.) "MD-500 E típusú helikopterberendezések javításának, berendezések és alkatrészek szállításának, berendezések üzem idõ-hosszabbításának, mûszaki szolgáltatások biztosításának bonyolítása, vállalkozási keretszerzõdés alapján eseti igénylések segítségével" tárgyú közbeszerzési eljárása ellen benyújtott jogorvoslati kérelmet elutasítja.
<br>Az eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:
<br>Ajánlatkérõ 2003. október 22-én a Közbeszerzési Értesítõ 43. számában részvételi felhívás közzétételével a rendelkezõ részben meghatározott tárgyú elõminõsítési közbeszerzési eljárást kezdeményezett.
<br>Ajánlatkérõ az ajánlati felhívásban meghatározta, hogy többváltozatú ajánlat tételére lehetõség van, azonban részajánlatot nem lehet benyújtani.
<br>Ajánlatkérõ az ajánlati felhívás 9. a) pontjában a pénzügyi, gazdasági alkalmasság igazolására csatolandók között az alábbiakat is elõírta:
<br>"- a vállalkozási formájára elõírt 2000., 2001., 2002. évi - könyvvizsgáló által auditált - mérlegének és eredménykimutatásának a Kbt. 44. § (1) bekezdés b) pontja alapján történõ bemutatását."
<br>Ajánlatkérõ az ajánlati felhívás 10. b) pontjában az ajánlattevõnek a szerzõdés teljesítésére alkalmatlanná minõsítésének szempontjai között a harmadik és negyedik francia bekezdésben az alábbiakat határozta meg:
<br>"- 2000., 2001. gazdasági év nettó árbevétele nem éri el az évenkénti 50 millió forintot,
<br>- 2002. évi eredménykimutatása alapján nettó árbevétele nem éri el a 100 millió forintot."
<br>Ajánlatkérõ az ajánlati felhívás 12. pontjában az "egyéb információk" címû részben meghatározta, hogy a részvételi jelentkezés érvénytelen, ha a részvételre jelentkezõ, illetve a vele kapcsolatban álló alvállalkozó az 1995. évi XCVII. törvény 29. §-a és a 21/1998. HM rendelet 15. §-ában foglaltaknak megfelelõen nem rendelkezik a Katonai Légügyi Hatóság által kiadott MD-500 típusú helikopterek javítására, karbantartására vonatkozó mûködési engedéllyel.
<br>A kérelmezõ 2003. november 7-én kelt levelében ajánlatkérõtõl konzultáció tartását kérte, amelyet az ajánlatkérõ válaszában a Kbt. 38. § (1) bekezdésére hivatkozással elhárított.
<br>A részvételi jelentkezési határidõre, 2003. november 17-ig a kérelmezõ és a Bp. Aircraft Service Kft. nyújtott bejelentkezést.
<br>Ajánlatkérõ 2003. november 27-én tartotta az eredményhirdetést, melyen a kérelmezõt a szerzõdés teljesítésére alkalmatlanná nyilvánította a felhívás 10. b) pontja alapján, mivel a 2000. évi nettó árbevétele az 50 millió Ft-ot, a 2002. évi nettó árbevétele a 100 millió Ft-ot nem érte el. Ajánlatkérõ Bp. Aircraft Kft.-t a szerzõdés teljesítésére alkalmasnak és az általa benyújtott részvételi jelentkezést érvvényesnek minõsítette, majd ajánlattételre felhívta e céget.
<br>Kérelmezõ 2003. december 10-én nyújtott be jogorvoslati kérelmet a Döntõbizottsághoz, melyben kérte, hogy a Döntõbizottság semmisítse meg ajánlatkérõ kérelmezõ alkalmatlanságára vonatkozó döntését, ideiglenes intézkedéssel függessze fel az eljárást, tiltsa meg a szerzõdés megkötését, állapítsa meg a jogsértést, és kötelezze ajánlatkérõt a költségek viselésére.
<br>Elõadta, hogy a jogsértésekrõl a közbeszerzési eljárás elõminõsítési szakasza lezárásáról szóló levélbõl 2003. december 1-jén szerzett tudomást.
<br>Sérelmezte, hogy ajánlatkérõ nem összességében értékelte a részvételre jelentkezõk alkalmasságát, továbbá a részvételi felhívásban elõírt évekre vonatkozó nettó árbevétel úgy lett meghatározva, hogy a meglehetõsen szûk és résztvevõk által tökéletesen ismert piacon csakis egy lehetséges ajánlattevõ lehessen, amelyik az ajánlattételre, felkérésre is került. A részvételi felhívás 10. c) pontjában meghatározta ajánlatkérõ, hogy az összességében legelõnyösebb ajánlat szerint fog értékelni, és ez megtévesztés volt az alkalmassági és alkalmatlansági feltételek tekintetében. Azaz a kiíró egyrészt nem a kiírás szerint járt el, és ezzel megtévesztette a részvételre jelentkezõket, másrészt súlyosan megsértette a Kbt. 24. §-ának (1) bekezdésében foglalt fõ alapelvet, a verseny tisztaságát. Azzal, hogy a feltételek között 2001-rõl 2002-re nettó 50 millió forinttal több árbevételt ír elõ (ami kevés Magyarországon mûködõ cégnek sikerülhetett, hiszen ez nettó 100%-os árbevétel-növekményt jelent egy év alatt) súlyosan megszegte a Kbt. 24. § (2) bekezdésében foglalt esélyegyenlõség-biztosítási kötelezettségét az ajánlatkérõ, és aránytalanul predesztinálta a végeredményt. Az elõminõsítésre jelentkezõ másik cég valószínûleg 100 millió forint éves árbevétellel rendelkezik, azonban ennek a bevételnek megítélése szerint gyakorlatilag semmi köze sincs a Légirendészet MD-500 E típusú helikoptereihez. A cég valószínûleg nem is rendelkezik a Katonai Légügyi Hatóság olyan szintû engedélyével, amivel cége rendelkezik. Elõadta, hogy cége hét éve folyamatosan biztosítja a Készenléti Rendõrség MM-500 E típusú helikoptereinek alkatrészellátását és berendezésjavítását. Jelenleg is több MD-500 E helikopter karbantartását végzi és rendelkezik a Polgári Légügyi Hatóság JAR-145 engedélyével is. Tapasztalata az amerikai helikopterek javításával, alkatrész ellátásával nem hasonlítható össze más cégekkel.
<br>Ajánlatkérõ a jogorvoslati kérelemre benyújtott írásbeli észrevételében és a tárgyaláson tett nyilatkozatában elõadta, hogy álláspontja szerint a közbeszerzési eljárás minden tekintetben a jogszabályoknak megfelelõen zajlott, a verseny tisztasága, valamint az esélyegyenlõség biztosított volt. A közbeszerzési eljárás tárgyának speciális jellegére tekintettel olyan szempontok kerültek meghatározásra, melyek biztosították azt, hogy a tõkeerõs, megfelelõ anyagi fedezettel rendelkezõ gazdálkodószervezetek jelentkezzenek. A részvételi felhívás feltételeinek a Kbt. 24. § rendelkezéseit vélelmezetten sértõ meghatározásával kapcsolatban hivatkozott arra, hogy a kérelmi elem elkésett, hiszen kérelmezõ már a részvételi jelentkezés benyújtása elõtt megismerte a jelenleg vitatott feltételeket, és a jogvesztõ 15 napos határidõn belül nem nyújtott be jogorvoslati kérelmet.
<br>Kérelmezõ pénzügyi szempontból nem bizonyult alkalmasnak, hiszen a 2000. és 2002. évi nettó árbevétele az - alkalmassági feltételeként meghatározott - 50, illetve 100 millió forintos határ alatt maradt. (2000. évben a nettó árbevétele 29 663 000 Ft volt, 2002. évben pedig 67 006 000 Ft-ot tett ki.)
<br>Elõadta, hogy a jogorvoslati kérelemben leírtakkal ellentétben a Budapest Aircarft Service Kft. rendelkezik a Katonai Légügyi Hatóság megfelelõ engedélyével, valamint pénzügyi, gazdasági és mûszaki szempontból is alkalmas jelentkezõnek bizonyult.
<br>Ajánlatkérõ a fentiek alapján kérte a megalapozatlan jogorvoslati kérelem elutasítását.
<br>A Bp. Aircraft Service Kft. észrevételében elõadta, hogy érthetetlen számára az, hogy a jogorvoslat kezdeményezõje miért gondolja, hogy ajánlatkérõ csak egyetlen szempont alapján bírálta a részvételre jelentkezõk alkalmasságát, hiszen a felhívás 10. a) pontjában öt alkalmassági feltételt, a 10. b) pontban pedig hat alkalmatlansági feltételt adott meg.
<br>Kérelmezõ tudomása szerint 2003. november 17-én részvételre jelentkezett, így az sem érthetõ, hogy miért csak 2003. december 1-jén szerzett tudomást a felhívás vélelmezett jogsértõ kritériumairól, hiszen a sérelmezett feltételeket a részvételi felhívás tartalmazta.
<br>Ajánlatkérõ a 10. b) pontban értelmezése szerint minimum- kritériumokat határozott meg - nem pedig "növekményt", ahogy azt a kérelmezõ gondolja -, melynek több hazai légiforgalmi szolgáltató cég is képes eleget tenni. Ez utóbbit bizonyítja a Közbeszerzési Értesítõben 7539/2003. számon ugyanazon ajánlatkérõ által megjelentetett részvételi felhívás - melynek egyezõ a kritérium rendszere az alkalmasság vonatkozásában [10. b) ] - melyre tudomása szerint több, a pénzügyi feltételeknek eleget tevõ részvételi jelentkezés érkezett. Ezen túlmenõen kérelmezõ értelmezése megalapozatlan az éves 100% árbevétel- növekmény tekintetében. Pl. a cége 2002. évi nettó árbevétele meghaladta a 730 M Ft-ot, így esetében ezen kiírási feltétel teljesítése csak évi 6-8%-os növekedést feltételez. Véleménye szerint ajánlatkérõ nem sértette meg a Kbt. 24. § (2) bekezdését. A részvételi felhívás 3. a) pontja szerint meghatározott közbeszerzés tárgya vonatkozásában kérelmezõ sajnálatosan félreértelmezi a Kbt. 44. § (2) bekezdés a) pontja szerinti, valamint a részvételi felhívás 9. b) pontja szerint mûszaki alkalmasság igazolására kért referenciák bemutatását, ugyanis értelmezésében csak a Légirendészet helikopterein végzett közbeszerzés lehet referencia. Véleménye szerint, ha így lenne, az sértené a Kbt. 24. § (2) bekezdését.
<br>Sajnálatos, hogy a kérelmezõ úgy gondolta, hogy a Bp. Aircraft Kft. nem rendelkezik azon jogosításokkal, minõsítésekkel stb., amelyek kiíró szerint szükségesek a mûszaki alkalmasság megítéléséhez, ez részérõl ugyancsak téves megítélés lehet, amelyet nem megfelelõ vagy elegendõ információkra alapozva hangoztatott.
<br>A Döntõbizottság ideiglenes intézkedést nem alkalmazott, mert annak törvényi elõfeltételei nem álltak fenn.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Döntõbizottság elõször a részvételi felhívással kapcsolatos jogorvoslati kérelem elkésettségét vizsgálta meg.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>Kérelmezõ 2003. november 7-én konzultációs lehetõséget kért ajánlatkérõtõl, majd 2003. november 17-én részvételi jelentkezést nyújtott be jelen közbeszerzési eljárásra a részvételi felhívás alapján. Kérelmezõ erre tekintettel legkésõbb 2003. november 7-én - amikor a közbeszerzési eljárásban a részvételi felhívás feltételeirõl konzultálni kívánt ajánlatkérõvel - tudomást szerzett a részvételi felhívás feltételeirõl, így az azokkal kapcsolatos általa vélelmezett jogsértésekrõl is legkésõbb ebben az idõpontban tudomást kellett szereznie.
<br>Kérelmezõ azon álláspontját, hogy a jogsértõ alkalmassági-alkalmatlansági feltételekrõl és a részvételi felhívás megtévesztõ szövegérõl csak a részvételi szakasz lezárásáról szóló levélbõl értesültek, a Döntõbizottság nem fogadta el, mert kérelmezõ a közbeszerzési eljárás során konzultációs indítvánnyal élt, majd annak elutasítása után részvételi jelentkezést nyújtott be, tehát a részvételi felhívást és a vitatott rendelkezéseket legkésõbb már a konzultációra vonatkozó kérésének idõpontjában meg kellett ismernie.
<br>A Kbt. 79. § (7) bekezdés rendelkezése alapján a jogsértõ eseményrõl - adott esetben a részvételi felhívás vitatott feltételeirõl - való tudomásszerzést követõ 15 napos jogvesztõ határidõn belül lehet joghatályosan jogorvoslati kérelmet benyújtani. Kérelmezõ legkésõbb 2003. november 7-én megismerte a részvételi felhívást - hiszen azzal kapcsolatban konzultálni kívánt ajánlatkérõvel - így esetében - e körben - ettõl az idõponttól kell a jogvesztõ határidõt számítani. Kérelmezõ azonban csak 2003. december 10-én a jogvesztõ határidõ lejárta után nyújtotta be jogorvoslati kérelmét, így az e részben elkésett és e kérelmi elemeket a Döntõbizottság érdemben nem vizsgálhatta.
<br>A Döntõbizottság ezt követõen a kérelmezõ alkalmatlanságával kapcsolatos kérelmi elem megalapozottságát vizsgálta meg.
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.
<br>Az ajánlatkérõ a részvételi felhívás 10. b) pontjában meghatározta - a 9. a) pontban elõírtakkal összefüggésben - a szerzõdés teljesítésére alkalmatlanná minõsítés szempontjait, többek között a 3. és 4. francia bekezdésben a 2000., 2001. és 2002. évek nettó árbevételének minimális értékét.
<br>A kérelmezõ ajánlatához csatolt egyszerûsített éves beszámolóiból megállapítható volt, hogy a 2000. évi nettó árbevétele az 50 millió forintot, a 2002. évi nettó árbevétele a 100 millió forintot nem érte el.
<br>A kérelmezõ esetében ennek alapján a két alkalmatlansági feltétel fennáll.
<br>Az alkalmassá nyilvánítás szempontjai mindegyikének külön-külön is meg kell felelni, és csak a feltételek összességének megléte esetén minõsítheti ajánlatkérõ ajánlattevõt a szerzõdés teljesítésére alkalmassá, illetve egyetlen alkalmatlansági feltétel fennállása esetén is alkalmatlan az ajánlattevõ a szerzõdés teljesítésére. A kérelmezõ esetén alkalmatlansági feltétel állt fenn, ezért ajánlatkérõ jogszerûen nyilvánította alkalmatlanná a szerzõdés teljesítésére, így a jogorvoslati kérelem e része megalapozatlan.
<br>A Döntõbizottság megjegyzi, hogy kérelmezõ saját érdekkörébe esõen félreértelmezte a felhívás 10. c) pontját, amely az ajánlatok - és nem a részvételi jelentkezések - elbírálásának szempontját tartalmazta az összességében legelõnyösebb meghatározással.
<br>A Döntõbizottság ezt követõen a Bp. Aircraft Kft. részvételi jelentkezésének érvénytelenségét vitató kérelmi elem megalapozottságát vizsgálta meg.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Kérelmezõ vélelmezte, hogy a Bp. Aircraft Kft. nem rendelkezett a felhívás 16. pontjában elõírt hatósági engedéllyel és így részvételi jelentkezése is érvénytelen, mert nem létezõ engedélyt nem csatolhatott a részvételi jelentkezéséhez.
<br>A Döntõbizottság megállapította, hogy a Bp. Aircraft Kft. jelentkezési anyagának 35. oldalán csatolta a HM Katonai Lég ügyi Hivatal 81/2/2002. Nyt. sz. hatósági engedélyét, amelynek az 1. sz. melléklete tartalmazza a beszerzés tárgya szerinti típusú légi jármû javítását, karbantartását.
<br>Ennek alapján a Döntõbizottság megállapította, hogy a Bp. Aircraft Kft. részvételi jelentkezése e szempontból megfelel a részvételi felhívás feltételeinek, ezért nem érvénytelen, így a jogorvoslati kérelem e része is megalapozatlan.
<br>A fent leírt indokok alapján a Döntõbizottság a Kbt. 76. § (1) be kezdésében biztosított jogkörében eljárva az elkésett kérelmi elemet a Kbt. 80. § (4) bekezdése, míg a megalapozatlan jogorvoslati kérelmi elemeket a Kbt. 88. § (1) bekezdés a) pontja alapján utasította el, és a Kbt. 88. § (1) bekezdésének h) pontja szerint rendelkezett a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 19.
<br>
<br>Dr. Nagy László s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Dr. Tukacs László s. k.,
<br>közbeszerzési biztos
<br>
<br>
<br><br></body></html>