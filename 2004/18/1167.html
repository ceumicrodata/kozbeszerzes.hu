<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1167/2004)
</h2>
<br>1024 Budapest, Margit krt. 85.
<br>Ikt.sz.: D.39/5/2003.
<br>
<br>Tárgy: a Mélyépítõ Budapest Kft. orvoslati kérelme az útgazdálkodási és Koordinációs Igazgatóság közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Mélyépítõ Budapest Kft. (1144 Budapest, Füredi u. 74-76., képviseli: dr. Bánhegyi Árpád ügyvéd, 1027 Budapest, Margit krt. 3. fszt. 23., továbbiakban: kérelmezõ) által az Útgazdálkodási és Koordinációs Igazgatóság (1024 Budapest, Fényes E. u. 713., a továbbiakban: ajánlatkérõ) "a 41. számú fõút négynyomúsítása építési munkái a 70+335-71+100 km-szelvény között" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonására tekintettel - megszünteti.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2004. január 7-i, 2. számában tette közzé részvételi felhívását nyílt elõminõsítéses eljárás megindítására a rendelkezõ részben meghatározott tárgyban.
<br>Felhívásában meghatározta a részvételre jelentkezõk pénzügyi, gazdasági és mûszaki alkalmasságával szemben támasztott követelményeit. A felhívása 10. b) pontjában határozta meg a tíz szerzõdés teljesítésére alkalmatlanná minõsítési szempontot, elsõként az alábbit: mérlegadatai szerint az elõzõ 3 év utolsó 2 évében a saját tõke kisebb a jegyzett tõkénél, és a mérleg szerinti forgóeszközök értéke kisebb, mint a rövid lejáratú kötelezettségek összege.
<br>Kérelmezõ 2004. január 20-án nyújtotta be jogorvoslati kérelmét, mert álláspontja szerint a fenti alkalmatlansági szempont sérti a Kbt. rendelkezéseit.
<br>Kérte jogsértés megállapítását, a jogsértõ rendelkezés megsemmisítését és ideiglenes intézkedésként a közbeszerzési eljárás felfüggesztését.
<br>A Döntõbizottság a jogorvoslati eljárást megindította, és 2004. február 3-a 10.30 órára tárgyalást tûzött ki.
<br>A kérelmezõ 2004. január 26-án írásban bejelentette, hogy jogorvoslati kérelmét visszavonja, és kérte a jogorvoslati eljárás megszüntetését.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>Tájékoztatja a Döntõbizottság a feleket, hogy a jogorvoslati eljárás megszüntetésére tekintettel a kitûzött tárgyalás nem kerül megtartásra.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. január 26.
<br>
<br>Dr. Nagy Gizella s. k., Divinyi Péterné s. k.,
<br>közbeszerzési biztos közbeszerzési biztos
<br>
<br>Dr. Kalmárné Diósy Ildikó s. k.,
<br>közbeszerzési biztos
<br><br></body></html>