<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2654/2004)
</h2>
<br>Budapest, Margit krt. 85.
<br>Ikt.sz.: D.108/4/2004.
<br>
<br>Tárgy: a Trade Fair Plussz Kft. jogorvoslati kérelme a Magyar Turizmus Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Trade Fair Plussz Kiállításszervezõ és Kivitelezõ Kft. (3527 Miskolc, Tüzér út 15-17., a továbbiakban: kérelmezõ) jogorvoslati kérelmét, melyet a Magyar Turizmus Rt. (1012 Budapest, Vérmezõ u. 4., a továbbiakban: ajánlatkérõ) "Budapesti Vásárközpontban 2004. március 18-21. között megrendezésre kerülõ Utazás 2004 kiállításon az idegenforgalmi régiók standjának és a központi funkciós terület kulcsrakész kivitelezése, szervezése és üzemeltetése" tárgyú közbeszerzési eljárása ellen nyújtott be - érdemi vizsgálat nélkül - hivatalból elutasítja.
<br>Az eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ a rendelkezõ részben meghatározott tárgyban közbeszerzési eljárást folytatott le, melyben a STAND-Art 98 Bt. ajánlattevõ ajánlatát érvénytelenné nyilvánította.
<br>Ajánlatkérõ döntése ellen a STAND-Art 98 Bt. jogorvoslati kérelmet nyújtott be és a jogorvoslati eljárás D.83/2004. szám alatt van folyamatban.
<br>Ebben a folyamatban levõ jogorvoslati eljárásban nyújtotta be 2004. február 23-án beadványát a kérelmezõ, melyben kérte többek között a jogorvoslati eljárás felfüggesztését.
<br>A Döntõbizottság a kérelmezõ beadványát annak tartalma alapján jogorvoslati kérelemnek minõsítette és megállapította, hogy az nem teljeskörûen tartalmazza a közbeszerzésekrõl szóló 1995. évi XL. törvény (a továbbiakban: Kbt.) 80. § (1) bekezdése szerinti adatokat és nem került megfizetésre a Kbt. 80. § (2) bekezdésében meghatározott 150 000 Ft igazgatási szolgáltatási díj sem.
<br>Emiatt D.108/2/2004. szám alatt a Döntõbizottság 2004. február 23-án - elutasítás terhe mellett - felhívta a kérelmezõt a hiányzó adatok pótlására, és az igazgatási szolgáltatási díj megfizetésére ötnapos hiánypótlási határidõ megállapítása mellett.
<br>A Döntõbizottság a kérelmezõ 2004. február 25-én kelt válaszából megállapította, hogy a kérelmezõ a hiányt nem pótolja, ezért a Kbt. 76. § (1) bekezdésében biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján - a Kbt. 80. § (4) bekezdésére figyelemmel - elutasította.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 1.
<br>
<br>Dr. Bíró László s. k., Hámori András s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>