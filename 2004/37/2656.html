<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (2656/2004)
</h2>
<br>
<br>13.K.32.253/2002/10.
<br>
<br>A Fõvárosi Bíróság a dr. Pórffy Miklós jogtanácsos által képviselt MÛBER-INVECON Kft. (1035 Budapest, Miklós u. 11.) felperesnek a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv.sz.: D.374/19/2002.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében - amely perbe az alperes pernyertessége érdekében a dr. Szekér Gyula ügyvéd (1065 Budapest, Podmaniczky u. 16.) által képviselt Országos Nyugdíjbiztosítási Fõigazgatóság (1132 Budapest, Visegrádi u. 49.) beavatkozott - meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a felperest, hogy a Fõvárosi Illetékhivatal felhívására fizessen meg az államnak 5000 Ft (ötezer forint) feljegyzett kereseti illetéket, valamint 15 napon belül az alperesnek és a beavatkozónak 10 000 Ft (tízezer forint)-10 000 Ft (tízezer forint) perköltséget.
<br>Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 4 példányban, a Magyar Köztársaság Legfelsõbb Bíróságához címezve benyújtani.
<br>
<br>INDOKOLÁS
<br>
<br>Az Országos Nyugdíjbiztosítási Fõigazgatóság mint ajánlatkérõ a 2002. június 12-én közzétett 4760/2002. számú ajánlati felhívásával a közbeszerzésekrõl szóló 1995. évi XL. törvény (a továbbiakban: Kbt.) 32. § (1) bekezdése alapján nyílt közbeszerzési eljárást indított, amelynek során vállalkozási szerzõdésre vonatkozó ajánlatok benyújtását kérte.
<br>Az ajánlati felhívás 3. a) pontja szerint a beszerzés tárgya és mennyisége: mûszaki ellenõrzési tevékenység végzése összesen 6 fõvel (2 fõ építészet, 1 fõ statika, 1 fõ épületgépészet, 1 fõ épületvillamosság, 1 fõ felvonó szakágban) a vállalkozási szerzõdésben meghatározott idõszakban a Fõvárosi és Pest Megyei Nyugdíjbiztosítási Igazgatóság 1085 Budapest, Fiumei út 19/A-B szám alatti irodaépület-együttesének teljes rekonstrukciós kivitelezési munkáinak és a 1085 Budapest, Szerdahelyi u. 14. szám alatti irattári épület kivitelezési munkái során, valamint a kivitelezési munkák által az érintett, a fenti épületek szomszédos épületeire vonatkozó, az építés-kivitelezési munkák befejezése utáni mûszaki állagfelvétel elvégzése.
<br>Az ajánlati felhívás 16. pontjának 8. francia bekezdésében az ajánlatkérõ a szerzõdés megkötésének feltételeként írta elõ, hogy a nyertes ajánlattevõnek rendelkeznie kell érvényes felelõsségbiztosítással, legalább 100 M Ft/biztosítási idõtartam értékben. A 9. francia bekezdésben a szerzõdés megkötésének további feltételeként pedig azt írta elõ, hogy a nyertes ajánlattevõnek 10 éves idõtartamú garanciabiztosítást kell kötnie jelen közbeszerzés tárgyában.
<br>Az ajánlatkérõ által készített ajánlati dokumentációt az OVIBER Kft., a FÕBER Rt., a Csíky és Társa Kkt., valamint a CÉH Rt. vásárolta meg.
<br>A felperes (I. r. kérelmezõ ) 2002. június 27-én, a Metro Közlekedésfejlesztési, Beruházási és Mérnöki Szolgáltató Kft. (II. r. kérelmezõ ) 2002. június 28-án jogorvoslati kérelmet nyújtott be az alpereshez, kérve az ajánlati felhívás megsemmisítését és ideiglenes intézkedésként a közbeszerzési eljárás felfüggesztését.
<br>A felperes elõadta, hogy az ajánlatkérõ a Ptk. 474-483. §-ai szerinti tartalmú megbízási szerzõdés helyett mûszaki ellenõrzés tárgyában a Ptk. 389. §-ában foglalt tartalmú vállalkozási szerzõdésre kért ajánlatot, annak felelõsségi rendszerére vonatkozó feltételekkel. Az ajánlatkérõ az ajánlati felhívás 16. pontjának 8. és 9. francia bekezdéseivel megsértette a Kbt. 24. § (2) bekezdését és a 33. § (1) bekezdését, mivel a 40. § (5) bekezdésével ellentétes, irreális, 10 éves idõtartamú, 100 millió Ft-os garanciabiztosítást írt elõ feltételként az ajánlattevõk részére. Elõadta továbbá, hogy az irreális mértékû biztosítási igény nemcsak jogszabályba ütközik, de megalapozatlan is, mivel a Ptk. 394. § (1) bekezdése szerint nem a mûszaki ellenõr, hanem a vállalkozó a felelõs a tervezési és az épületkivitelezési tevékenységért, de a mûszaki ellenõr mulasztásért, nem megfelelõ munkavégzéséért is. A megalapozatlan tartalmú ajánlati felhívás az ajánlattevõk túlnyomó részét az ajánlattétel lehetõségébõl kizárta, ezzel a Kbt.-ben elõírt esélyegyenlõséget megsértette. Álláspontja szerint a beszerzés tárgya szerinti mûszaki ellenõri tevékenység kifejezetten olyan jellegû tevékenység, amely a megbízásra jellemzõ elemeket foglalja magában. A Ptk. 389. §-ában megfogalmazott vállalkozási szerzõdés egy eredménykötelem, amelynek produkálására köteles a nyertes ajánlattevõ, ez pedig nem várható el egy mûszaki ellenõrtõl, ezért is jogsértõ az ajánlati felhívás 2. b) pontjában és 3. a) pontjában a tevékenység végzésére vállalkozási szerzõdés megkötésének az elõírása. Utalt arra, hogy e jogsértés miatt az ajánlati dokumentációt már ki sem váltották, mert eredményfelelõsségre nem kívántak szerzõdést kötni.
<br>A felperes az ajánlati felhívás 16. pontjának 8. és 9. francia bekezdésében foglaltakkal kapcsolatban elõadta, hogy a felelõsségbiztosításra vonatkozó kikötésben értelmezhetetlen a biztosítási idõtartam jelentése, és túlzott a 100 MFt-os értékhatár a mûszaki ellenõri tevékenységre, amely munkának az ellenértéke ennél sokkal kisebb, megítélése szerint a beszerzési érték 0,5-5%-os mértéke lenne elfogadható. A garanciabiztosítás vonatkozásában pedig arra hivatkozott, hogy a garancia a kivitelezõket terheli, és õket is a jogszabály által meghatározott szavatossági idõn belül, így nem fogadható el a 10 éves idõtartam feltüntetése.
<br>Az alperes a jogorvoslati eljárás során ideiglenes intézkedést nem hozott, hivatkozással arra, hogy annak a Kbt. 82. § (1) bekezdésében meghatározott törvényi feltételei nem álltak fenn.
<br>Az alperes a 2002. július 17-én kelt D.374/19/2002. számú határozatával mindkét jogorvoslati kérelmet elutasította.
<br>A felperes jogorvoslati kérelmének elutasítását azzal indokolta, hogy a Kbt. nem tartalmaz elõírást az ajánlatkérõ vonatkozásában a szerzõdés meghatározása tekintetében, az eljárást lezáró szerzõdés megítélése is kívül esik a Kbt. 76. § (1) bekezdésében meghatározott hatáskörén.
<br>Az ajánlati felhívás 16. pontjának 8. és 9. francia bekezdésével kapcsolatban az alperes megállapította, hogy a Kbt. tiltó rendelkezése hiányában az ajánlatkérõ jogosult a Kbt. 70. § (3) bekezdésében említett építési beruházáson kívül más vonatkozásban is felelõsségbiztosítás vagy más biztosítási kötelezettség elõírására a Kbt. általános szabályainak megtartásával.
<br>Az alperes rámutatott arra, hogy az ajánlatkérõ mind a felelõsségbiztosítás, mind a garanciabiztosítás tekintetében csak a leendõ nyertes ajánlattevõvel szemben támasztotta a 8. és 9. bekezdésben foglalt feltételeket. Az ajánlattételi szakaszban az ajánlattevõknek erre vonatkozóan csak szándéknyilatkozatot kellett tenniük, e feltételek nem alkalmassági feltételek, azokat az ajánlatkérõ szerzõdési feltételként határozta meg. Így abban a kérdésben kellett állást foglalni, hogy ezek a szakaszok sértik-e a Kbt. 24. §-ában meghatározott alapelveket, valamint a Kbt. 33. § (1) bekezdésében elõírt, a megfelelõ ajánlattételre vonatkozó egyenlõ esély biztosításának követelményét. Jelen esetben a mûszaki ellenõri tevékenység egy 6 milliárd forintos beruházási értékre vonatkozik, így ennek megfelelõ teljesítése biztosítékául felelõsségbiztosítási és garanciabiztosítási kötelezettség támasztása elfogadható az esélyegyenlõség sérelme nélkül.
<br>Az alperes álláspontja szerint a 6 milliárd Ft-os beszerzési érték és a 100 millió Ft-os felelõsségbiztosítási érték egybevetése alapján nem állapítható meg eltúlzottság, szavatossági, garanciális és egyéb elõírások tekintetében pedig 10 évig is terjedhet a helytállási kötelezettség.
<br>Az alperes megállapította, hogy a felelõsségbiztosítással és a garanciabiztosítással kapcsolatos részletes ajánlatkérõi követelményeket az ajánlati felhívás nem tartalmazta. Az ajánlati felhívásban meghatározott alapvetõ információk vonatkozásában jogsértés nem volt megállapítható, a részletes szabályozás elmaradása pedig nem volt jogsértõ, mert a Kbt. 37. § (1) bekezdése alapján az ajánlatkérõ a részletes szabályokat a dokumentációban is meghatározhatja.
<br>A felperes keresetet terjesztett elõ az alperes határozatának bírósági felülvizsgálata iránt, vitatva az alperesnek a hatáskörével kapcsolatos álláspontját. Hivatkozott arra, hogy a szerzõdés megtévesztõ minõsítése alapján az ajánlatkérõ olyan felelõsségi rendszert írt elõ, amely csak vállalkozási szerzõdés esetén indokolt, és amely a potenciális ajánlattevõk túlnyomó részének kizárását eredményezte.
<br>Az ajánlati felhívás 16. pontjának 8. és 9. francia bekezdésével kapcsolatban fenntartotta azt a véleményét, hogy az ott közölt biztosítási igények irreálisak, de értelmezhetetlenek is. Utalt arra, hogy nem derült ki az eljárás során, hogy mi a különbség a felelõsség- és garanciabiztosítás között, a felperes szerint a kettõ azonos.
<br>A felperes kifejtette, hogy a beruházási gyakorlatban a beruházás értékének maximum 0,5-5%-áig terjedõ értékû kivitelezési hibák fordultak elõ, ezekért is a tervezõ és a kivitelezõ a felelõs, a mûszaki ellenõr díja a tervezõi és a kivitelezõi együttes díjnak átlagosan 1%-a.
<br>A felperes álláspontja szerint az ajánlatkérõ az általuk kifogásolt ajánlati felhívásával megsértette a Kbt. 24. § (2) bekezdésében és a 33. § (1) bekezdésében elõírt esélyegyenlõség biztosításának követelményét. A megtévesztõ ajánlati felhívás és az irreális mértékû, költséges biztosítási díj miatt 3 ajánlat érkezett 40 és 90 millió Ft-os díjhatárok között; két cég jogorvoslati kérelmet terjesztett elõ, két ajánlattevõ pedig a tárgyaláson kifogásolta a feltételeket. Az ajánlatkérõ megsértette továbbá a Kbt. 40. § (5) bekezdését és a 44. § (7) bekezdését, az 57. § (2) bekezdését, a Ptk. 4. § (4) bekezdését és a Ptk. 5. § (1) bekezdését is.
<br>A felperes elõadta, hogy tudomása szerint az ajánlatkérõ 40 millió Ft összegû ajánlatot fogadott el a mûszaki ellenõri feladatok ellátásra, amit az igényelt biztosítási díj valós összege jelentõsen meghalad. Indítványozta a perben a biztosítási szerzõdések beszerzését mind a mûszaki ellenõri, mind a tervezõi és kivitelezõi szerzõdések vonatkozásában, szükség esetén szakértõ kirendelését, valamint az ajánlatkérõ képviselõjének tanúkénti meghallgatását is kérte.
<br>A felperes arra is hivatkozott, hogy a biztosításra vonatkozó követelménnyel kapcsolatos álláspontját a biztosítótársaságok eljárása is alátámasztja. Ajánlatkérésével megkereste a négy legnagyobb biztosítótársaságot, amelyek közül három egyáltalán nem válaszolt, a negyedik pedig elutasította az ajánlat kérését. Arra is utalt, hogy 1996-tól áttekintette az ajánlati felhívásokat, de azok egyikében sem szerepelt az általa kifogásolt, irreális mértékû és értelmezhetetlen biztosítási igény. Elõadta továbbá, hagy ugyancsak irreális igény az ajánlati felhívás 3. a) pontjában feltüntetett, 6 fõs mûszaki ellenõri létszám a vállalkozási szerzõdés teljes idõszakában.
<br>Az alperes érdemi ellenkérelme a kereset elutasítására irányult. Fenntartva a határozatában foglaltakat elõadta, hogy az eljárást lezáró szerzõdés típusával, tartalmával szemben a Kbt. nem tartalmaz elõírást, így az ezzel kapcsolatos esetleges jogsértés elbírálása sem tartozik a hatáskörébe. Rámutatott arra, hogy jelen esetben a jogorvoslati eljárás tárgyát kizárólag az ajánlati felhívás képezte, a vállalkozási szerzõdéstervezetet azonban az ajánlati dokumentáció tartalmazta, így jogsértés megállapításához a szerzõdéstervezet tartalmát is meg kellett volna vizsgálni, amire a jogorvoslati kérelem nem terjedt ki.
<br>Az alperes álláspontja szerint a felperes által megjelölt Kbt. 40. § (5) bekezdése és a Kbt. 47. § (7) bekezdése az ajánlati felhívás 16. pontjának 8. és 9. francia bekezdésében támasztott felelõsségbiztosítási és garanciabiztosítási feltételek megítélésére nem irányadóak. A felelõsségbiztosításra vonatkozó követelményt a szervezettel szemben támasztotta az ajánlatkérõ, a nyertes cég a meglévõ felelõsségbiztosításával is igazolhatta e követelmény kielégítését. Nem minõsíthetõ túlzottnak a 6 milliárd Ft-os beruházási értékhez képest a 100 millió Ft-os biztosítási követelmény, amely 60-ad része a beruházási értéknek. Utalt arra, hogy a szerzõdés és a teljesítés feltételeitõl függ, hogy milyen mértékû biztosíték nyújthat garanciát a szerzõdésszerû teljesítésre, jelentõs nagyságú károk is bekövetkezhetnek, amelyre kisebb értékû biztosítás nem nyújthat fedezetet.
<br>A garanciabiztosítással kapcsolatban az alperes elõadta, hogy a tervezõnek és a kivitelezõnek jogi felelõssége nem zárja ki azt, hogy a mûszaki ellenõrrel szemben is érvényesíthetõ legyen nem szerzõdésszerû teljesítés esetén a jogi felelõsség, ezért a garanciabiztosítás elvárása nem jogszerûtlen és nem sérti a Kbt. alapelveit.
<br>Az alperes kifejtette, hogy a beruházás vonatkozásában több alapvetõ szerkezeti elem esetében fennáll 10 éves helytállási kötelezettség, így a felhívás megfogalmazása jogsértõnek nem minõsíthetõ. Utalt arra is, hogy a közbeszerzési eljárásra a Kbt. szabályait kell alkalmazni, arra a felperes által hivatkozott Ptk.-beli jogszabályi rendelkezések nem irányadóak.
<br>A perben az alperes érdekében az ajánlatkérõ beavatkozott. Az alperes álláspontját osztva szintén a kereset elutasítását kérte.
<br>A felperes keresete alaptalan.
<br>A bíróság az alperes határozatát az államigazgatási eljárás általános szabályairól szóló, módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek és a beavatkozó nyilatkozatai, valamint a közigazgatási iratok alapján állapította meg.
<br>A bíróságnak a perben arról kellett döntenie, hogy a felperes jogorvoslati kérelmében elõadott indokok alapján az ajánlati felhívás szerinti szerzõdésmegnevezés, valamint az ajánlati felhívás 16. pontjának 8. és 9. francia bekezdésében elõírt ajánlatkérõi követelmények jogszabálysértõek-e. A felperes a jogorvoslati kérelmében nem hivatkozott a Kbt. 44. § (7), a Kbt. 57. § (2) bekezdésének megsértésére, valamint az ajánlati felhívás 3. a) pontját sem a mûszaki ellenõrzést végzõk megjelölt létszáma miatt kifogásolta, ezért e vonatkozásban az alperes határozata sem tartalmaz a bíróság által felülvizsgálható jogi okfejtést.
<br>A Kbt. 76. § (1) bekezdése értelmében a közbeszerzésekkel kapcsolatos jogorvoslat körében az alperesi Döntõbizottság hatáskörébe tartozik
<br>a) a közbeszerzési eljárás jogtalan mellõzése miatt indult eljárás lefolytatása;
<br>b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;
<br>c) az ajánlatkérõ döntésével szemben bármely érdekelt által benyújtott kérelem elbírálása.
<br>A (2) bekezdés szerint a bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása.
<br>A bíróság rámutat arra, hogy a közbeszerzési eljárás jogszerûségét - így az eljárást indító ajánlati felhívás jogszerûségét is - az alperesnek nem a Ptk., hanem a Kbt. szabályai alapján kell vizsgálnia. A Kbt. nem tartalmaz rendelkezést arra vonatkozóan, hogy az ajánlatkérõ egy adott tárgyú közbeszerzési eljárás megindítása esetén milyen szerzõdéstípust jelöljön meg, e vonatkozásban az ajánlatkérõt megilleti a választás joga. Jelen esetben az ajánlatkérõ vállalkozási szerzõdésre kért az ajánlattevõktõl ajánlatot, a szerzõdés ilyen megnevezésének jogszerûségét a Kbt. 76. § (1) bekezdése alapján az alperesi döntõbizottság nem volt jogosult vizsgálni.
<br>A Kbt. 24. § (1) bekezdése értelmében a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát. A (2) bekezdés szerint az ajánlatkérõnek biztosítania kell az esélyegyenlõséget az ajánlattevõk számára.
<br>A Kbt. 33. § (1) bekezdése elõírja, hogy az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.
<br>A Kbt. 37. § (1) bekezdése szerint ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza. Az ajánlati felhívásban az ajánlatkérõ köteles megadni a dokumentáció rendelkezésre bocsátásának módját, határidejét, annak beszerzési helyét és pénzügyi feltételeit is.
<br>A Kbt. 40. § (5) bekezdése értelmében az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.
<br>A bíróság leszögezi, hogy jelen esetben kizárólag az ajánlati felhívásnak a felperes által jogszabálysértõnek tartott tartalmi elemei képezték az alperesi vizsgálat tárgyát. Az a körülmény, hogy a részletes ajánlatkérõi követelmények az ajánlati felhívásban nem szerepeltek, nem alapozza meg az ajánlati felhívás jogellenességét, mivel a Kbt. 37. § (1) bekezdése alapján az ajánlatkérõ jogosult arra, hogy részletes elvárásait a dokumentációban közölje az ajánlattevõkkel.
<br>Az ajánlati felhívás 16. pontjának 8. és 9. francia bekezdésében elõírt ajánlatkérõi követelményekkel kapcsolatban a bíróság megállapította, hogy az abban foglaltaknak való megfelelés valóban szûkítheti a lehetséges ajánlatkérõk körét, de a perbeli beszerzés igen jelentõs értékére figyelemmel az ajánlatkérõ jogosult meghatároznia azokat az elvárásait, amelyekkel a szerzõdésszerû teljesítést biztosítottnak látja. A 8. francia bekezdés a nyertes ajánlattevõvel szemben írta elõ azt, hogy rendelkeznie kell olyan érvényes - nem feltétlenül a jelen közbeszerzés tárgyára figyelemmel kötött - felelõsségbiztosítással, amelynek értéke a biztosítási idõtartamban legalább 100 M Ft. A 9. francia bekezdés kifejezetten a jelen közbeszerzés tárgyában írja elõ a nyertes ajánlattevõ számára azt, hogy kössön 10 éves idõtartamú garanciabiztosítást, amely kizárólag a jelen beszerzés szerzõdésszerû teljesítését szolgálja.
<br>Fentiekre figyelemmel a bíróság nem látta megállapíthatónak az ajánlati felhívás érintett részeivel kapcsolatban a Kbt. esély egyenlõséget deklaráló alapelvének megsértését. Az egyenlõ eséllyel történõ ajánlattétel biztosítása nem azt jelenti, hogy az ajánlatkérõnek olyan feltételeket kell elõírnia, amelyeknek valamennyi ajánlattevõ meg tud felelni, és így a közbeszerzési eljárásban való érvényes részvételük eleve biztosított. Az ajánlati felhívás tartalmát a Kbt. rendelkezéseivel összhangban, a Kbt. 2. számú mellékletében közölt mintának megfelelõen kell az ajánlatkérõnek meghatároznia úgy, hogy az abban foglaltak minden ajánlattevõ számára egyértelmûek legyenek, és az ajánlatkérõ által elõírt követelmények ne támasszanak indokolatlan, hátrányos feltételeket a potenciális ajánlattevõkkel szemben.
<br>Mivel a rendelkezésre álló adatok a per érdemi eldöntéséhez elegendõ alapul szolgáltak, a bíróság a felperes bizonyítási indítványait mellõzte.
<br>A kifejtettek alapján a bíróság a felperes keresetét elutasította, és a felperest a Pp. 78. § (1) bekezdése alapján kötelezte az alperes és a beavatkozó költségeinek megtérítésére.
<br>A felperes a keresetlevelén 5000 Ft kereseti illetéket lerótt, a fennmaradó 5000 Ft kereseti illeték megfizetésére a 6/1986. (VI. 26.) IM rendelet 13. § (2) bekezdése alapján köteles.
<br>
<br>Budapest, 2003. év március hónap 27. napján
<br>
<br>Nagyné dr. Fürjes Erzsébet s. k.,
<br>bíró
<br><br></body></html>