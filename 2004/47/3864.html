<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3864/2004)
</h2>
<br>1024 Budapest, Margit krt. 85.
<br>Ikt.sz.: D.111/7/2004.
<br>
<br>Tárgy: a Pannon-Team Kft. jogorvoslati kérelme a Veszprémi Egyetem ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Pannon-Team Építõipari Fõvállalkozó és Kivitelezõ Kft. (9027 Gyõr, Pesti út 1/B, képviseli: dr. Tomcsányi Tamás ügyvéd, 1124 Budapest, Csörsz u. 43., a továbbiakban: kérelmezõ) jogorvoslati kérelmét, melyet a Veszprémi Egyetem (8200 Veszprém, Egyetem u. 10., nevében eljár VeszprémBer Rt., képv.: Takácsné dr. Kovács Éva ügyvéd, 8200 Veszprém, Radnóti tér 2/A, a továbbiakban: ajánlatkérõ) "Veszprémi Egyetem, Veszprém, Wartha Vince u. 1. sz. alatti építési területen diákhotel (diákotthon) építése és üzemeltetése" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2003. december 31-én a Közbeszerzési Értesítõ (K. É.) 52. számában közzétett részvételi felhívással tárgyalásos eljárást indított a rendelkezõ részben meghatározott beszerzés tárgyában.
<br>A részvételi felhívás 2. b) pontjában ajánlatkérõ meghatározta, hogy a nyertes ajánlattevõ saját finanszírozásban megvalósítja a diákhotelt, és a használatbavételi engedéllyel rendelkezõ épület igénybevételével ajánlatkérõ szolgáltatást kíván beszerezni.
<br>A pénzügyi, gazdasági és mûszaki alkalmasság igazolására ajánlatkérõ a felhívás 8.3. pontban elõírta többek között, hogy a jelentkezõknek a teljes fedezet hiányában banki nyilatkozatot kell csatolni, amelyben a bank visszavonhatatlanul garantálja, hogy a céget a teljesítési határidõ hosszáig, a befektetés legfeljebb 90%-áig hitelben részesíti. Továbbá nyilatkoznia kell a banknak, hogy új befektetõ bevonása esetén is biztosítja a szerzõdés feltételeinek változatlanságát, beszerezve az egyetem jóváhagyását a szerzõdés módosításához, az új szerzõdés megkötéséhez, valamint szükség esetén a bank saját intézkedésével biztosítja az egyetemmel kötött szerzõdés változatlan fenntartását a szerzõdött szolgáltatás teljes idõtartamára.
<br>Ajánlatkérõ a részvételi felhívás 9. b) pontjában fogalmazta meg azon szempontjait, amely esetében a jelentkezõ a szerzõdés teljesítésére alkalmatlannak minõsül. Ezen szempontok között a 9. b) 8. pontban szerepelt, hogy alkalmatlan a jelentkezõ, ha nem rendelkezik banki nyilatkozattal, amellyel a bank visszavonhatatlanul garantálja, hogy a céget a teljesítési határidõ hosszáig hitelben részesíti, illetve ha a nyilatkozat nem tartalmazza a cég hitelminõsítését, továbbá ha a bank nem nyilatkozik arról, hogy új befektetõ bevonása esetén is a bank biztosítja a szerzõdéses feltételek változatlanságát, beszerezve az egyetem jóváhagyását a szerzõdés módosításához, az új szerzõdés megkötéséhez.
<br>Ajánlatkérõ dokumentációt biztosított a jelentkezések összeállításához. A jelentkezési határidõt megelõzõen a jelentkezõk kérdéseket intéztek ajánlatkérõ felé. A kérdések között szerepelt az, hogy a felhívás 8.3. pontjával kapcsolatban ajánlatkérõ értelmezze, hogy "új befektetõ bevonása esetén is biztosítja a szerzõdés feltételeinek változatlanságát, beszerezve az egyetem jóváhagyását a szerzõdés módosításához, az új szerzõdés megkötéséhez" szövegrészt.
<br>Kérdések között fogalmazódott meg egyik jelentkezõ részérõl, hogy a 8.3. pontban foglalt követelmények kerüljenek módosításra a fedezet vonatkozásában. Ajánlatkérõ válasz szerint a 8.3. pontban foglaltakat fenntartja.
<br>Jelentkezõk részérõl kérdésként merült fel továbbá, hogy a felhívás 8.3. pontjában szereplõ szövegrész, miszerint "Szükség esetén a bank saját intézkedésével biztosítja az egyetemmel kötött szerzõdés változatlan fenntartását a szerzõdött szolgáltatás teljes idõtartamára" körében ajánlatkérõ milyen formájú kötelezettségvállalást kér.
<br>Ajánlatkérõ a feltett kérésekre írásban, 2004. február 20-án megadta a válaszait, a felhívás 8.3. pontjában foglaltakkal kapcsolatban felmerült kérdésre az alábbi választ adta:
<br>"A bank az általa hitelképesnek minõsített új befektetõvel kötendõ hitelszerzõdés feltételeinek meghatározása során biztosítja azt, hogy ajánlatkérõ és a korábbi befektetõ között létrejött szolgáltatási szerzõdés befektetõi oldalról való teljesítésének feltételei változatlanok maradnak, és ehhez az új befektetõvel kötendõ hitelszerzõdéshez beszerzi az egyetem hozzájárulását. Az új befektetõvel kötendõ hitelszerzõdés feltételeinek fentiek szerinti meghatározását és így a korábbi befektetõ és ajánlatkérõ között létrejött szerzõdés szerinti szolgáltatás változatlan feltételekkel történõ teljesítésének biztosítását értjük a bank saját intézkedésén."
<br>A részvételi jelentkezési határidõre, 2004. január 26-án 10 órára jelentkezést nyújtott be:
<br>- Magyar Építõ Rt. és OTP Befektetési, Ingatlanforgalmazási és Vagyonkezelõ Rt. konzorciumként
<br>- ARCADOM Rt.
<br>- Vegyépszer Rt.
<br>- Pannon-Team Kft.
<br>A bontást követõen 13 óra 9 perckor jelentkezés érkezett a HÉROSZ Rt.-tõl, melyet ajánlatkérõ a késõbbiekben érvénytelennek nyilvánított.
<br>A jelentkezéseket bizottság értékelte, majd hiánypótlást követõen döntött a HÉROSZ Rt. érvénytelenségérõl és kérelmezõ alkalmatlanságáról, valamint döntött arról, hogy a másik 3 jelentkezõt felkéri ajánlattételre, és velük kíván tárgyalni.
<br>Kérelmezõ alkalmatlanságát azzal indokolta ajánlatkérõ, hogy a becsatolt banki nyilatkozat tartalma nem felel meg a felhívásban foglaltaknak, mert nem tartalmazza az "új befektetõ bevonása esetén is biztosítja a szerzõdés feltételeinek változatlanságát, beszerezve az egyetem jóváhagyását a szerzõdés módosításához, az új szerzõdés megkötéséhez" kitételt.
<br>Kérelmezõ 2004. február 24-én nyújtott be jogorvoslati kérelmet, melyben az alkalmatlanná nyilvánító döntést sérelmezte. Álláspontja szerint a jelentkezésébe csatolt banki nyilatkozat a törvényi feltételeknek megfelel. Ajánlatkérõ további feltételei olyanok, amelyek jogszerûen nem teljesíthetõek. Az elõ írás alkalmat adhat a szubjektív értékelésre, mellyel a Kbt. 24. § (1), (2) bekezdése sérül.
<br>Kérelmezõ a jogorvoslati tárgyaláson nyilatkozott, hogy az ajánlatkérõi döntést azon okból kifogásolja, hogy mivel nem volt elõ írás a banki nyilatkozat formájára és annak tartalmára vonatkozóan, ezért ajánlatkérõ nem kifogásolhatja jogszerûen, hogy az "új befektetõ bevonása esetén a bank biztosítja a szerzõdés feltételinek változatlanságát" szövegrész nem szerepel a nyilatkozatban. Álláspontjuk szerint a csatolt banki nyilatkozat tartalmilag kielégíti a felhívás 8.3. pontjában elõírtakat, a bank nyilatkozatával a finanszírozás vállalása körében egyben vállalta azt is, hogy az új befektetõ bevonása esetén a feltételek változatlanságát biztosítja. Elõadta, hogy mivel a bank a finanszírozás vállalásakor a felhívás és dokumentáció feltételeit ismerte, így a kiadott nyilatkozat felöleli valamennyi, a felhívás 8.3. pontjában elvárt körülményt.
<br>Kérelmezõ kérte a döntés megsemmisítését, valamint hogy a Döntõbizottság kötelezze ajánlatkérõt, hogy kérelmezõt vonja be az eljárásba. Ideiglenes intézkedésként az eljárás felfüggesztését.
<br>Ajánlatkérõ észrevétele szerint a kérelem elkésett. A kifogásolt elõ írás a részvételi felhívás közzétételekor (2003. dec. 31.), de legkésõbb a dokumentáció megvásárlásakor (2004. jan. 15.) kérelmezõ tudomására jutott. A rendelkezésére álló 15 napos jogvesztõ határidõ után nyújtotta be a kérelmet, ezért az elkésett.
<br>Érdemben ajánlatkérõ megalapozatlannak tartja a kérelmezõ kérelmét. A nyilatkozatot a teljesítési biztonság érdekében írták elõ, és kizárja a szubjektív értékelést. Az elõ írás nem volt túlzott, amit az is alátámaszt, hogy a többi jelentkezõ teljesítette azt.
<br>A tárgyaláson kifejtette, hogy a felhívásban egyértelmûen meghatározták, hogy milyen körülményekre kérnek nyilatkozatot a banktól. A felhívás 8.3. pontjában kifejezetten kérték, hogy a bank nyilatkozzon az új befektetõ esetén a változatlan feltételek biztosításáról, ezzel szemben a kérelmezõ banki nyilatkozata csak a finanszírozásra tartalmaz nyilatkozatot, annak tartalma megítélése szerint nem terjed ki a hiányolt új befektetõ esetére. Mivel pedig a felhívásban konkrétan meghatározták az alkalmatlanná minõsítés feltételét, amely között szerepelt az új befektetõre vonatkozó banki nyilatkozat hiánya, álláspontja szerint jogszerûen állapították meg a kérelmezõ szerzõdés teljesítésére való alkalmatlanságát.
<br>Ajánlatkérõ hivatkozott továbbá arra is, hogy egy másik jelentkezõ, az ARCADOM Rt részére ugyanaz a bank, mint akitõl a kérelmezõ is csatolt nyilatkozatot, az ajánlatkérõ felhívásban rögzített elvárásának megfelelõen nyilatkozatot adott a szerzõdési feltételek változatlanságáról új befektetõ belépése esetére.
<br>A Döntõbizottság az ügyben ideiglenes intézkedést nem alkalmazott. Jelen eljárásban az ajánlattételi határidõ lejárta 2004. március 29-e.
<br>A Döntõbizottság megállapította, hogy a kérelmezõ jogorvoslati kérelme megalapozatlan az alábbi indokok alapján:
<br>A Döntõbizottság rögzíti, hogy a jelen eljárásban ajánlatkérõ a 2003. december 31-én közzétett részvételi felhívásának 8.3. pontjában elõírta, hogy milyen körülményekre vonatkozóan kér milyen tartalommal banki nyilatkozatot. Az elõírt igazoláshoz kapcsolódóan a felhívás 9. b) 8. pontja rögzítette a banki nyilatkozathoz kapcsolódó alkalmatlansági szempontját is az ajánlatkérõ.
<br>A felhívás 8.3. pontjával kapcsolatban érkezett kérdésekre adott válaszában ajánlatkérõ megerõsítette, hogy az új befektetõ bevonása estén a szerzõdéses feltételek változatlanságának biztosítása jelenti a bank saját intézkedését, illetõleg hogy a felhívás 8.3. pontjában foglaltakat fenntartja.
<br>A részvételi jelentkezési határidõ 2004. január 26-a volt.
<br>A Kbt. 79. § (7) bekezdése értelmében az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A részvételi felhívásban megfogalmazott rendelkezések jogsértõ volta miatt a fentiek alapján tehát legkésõbb 2004. január 26-ától számított 15 napon belül, azaz 2004. február 10-éig élhettek volna a jelentkezõk, így kérelmezõ is jogorvoslattal. A Döntõbizottság tehát érdemben nem vizsgálhatta kérelmezõ kérelme alapján, hogy ajánlatkérõ által megfogalmazott feltétel a banki nyilatkozat tekintetében jogszerû- e vagy sem.
<br>A Kbt. 76. § (1) bekezdésben rögzített hatáskörében - a kérelem keretei között és a fent ismertetettek alapján - a Döntõbizottságnak azt kellett vizsgálnia, hogy a kérelmezõ ajánlatában csatolt banki nyilatkozat kielégíti-e az ajánlatkérõi elvárást, és erre tekintettel ajánlatkérõ helyesen állapította-e meg kérelmezõ szerzõdés teljesítésére való alkalmatlanságát.
<br>A Kbt. 63. § (1) bekezdése elsõ mondata értelmében két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás.
<br>E szakasz (7) bekezdése kimondja, hogy a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.
<br>A 63. § (8) bekezdés pedig rögzíti, hogy a két szakaszból álló eljárás részvételi szakaszában a 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.
<br>Ajánlatkérõ a részvételi felhívás 8.3. pontjában közölte, hogy a jelentkezõktõl banki nyilatkozat csatolását kéri a pénzügyi, gazdasági alkalmasság igazolására. A felhívás 8.3. pontjában azt is meghatározta, hogy a csatolandó banki nyilatkozat mire terjedjen ki. Ezen pont szerint tehát a nyilatkozatnak ki kellett terjednie egyrészt a befektetés hitelezésére, másrészt arra, hogy új befektetõ esetén a szerzõdés feltételeinek változatlansága biztosított, valamint hogy ezt a bank saját intézkedésével biztosítja.
<br>Ajánlatkérõ a 8.3. pontban részletezett tartalmú banki nyilatkozathoz a felhívás 9. b) 8. pontjában alkalmatlanná minõsítési szempontként fogalmazta meg, ha a jelentkezõ banki nyilatkozata nem garantálja a befektetés hitelezésének vállalását, valamint ha nincs nyilatkozat a banktól arra, hogy új befektetõ esetén garantálja a szerzõdési feltételek változatlanságát, beszerezve az egyetem jóváhagyását.
<br>A kérelmezõ jelentkezésének 19. oldalán csatolt banki nyilatkozatban kizárólag a finanszírozás vállalására vonatkozóan ad nyilatkozatot, azonban tartalmilag a Döntõbizottság megítélése szerint nem tartalmaz nyilatkozatot az új befektetõ esetére történõ szerzõdéses feltételek változatlanságának biztosításáról, illetve az ajánlatkérõ jóváhagyásának beszerzésérõl.
<br>A csatolt banknyilatkozat tartalmilag kizárólag csak a hitelnyújtás szándékáról szól, azzal, hogy a finanszírozás a bank illetékes döntéshozó szerveinek - a feltételek kidolgozásán alapuló - jóváhagyásától függ.
<br>A nyilatkozat nem tér ki arra, hogy a bank vállalja az új befektetõ bevonása esetére a szerzõdéses feltételek változatlanságának biztosítását.
<br>Tekintettel arra, hogy ajánlatkérõ a bank által tett, az új befektetõ bevonása esetére biztosított szerzõdési feltételek változatlanságára vonatkozó nyilatkozat hiányát a jelentkezõ szerzõdés teljesítésére való alkalmatlanná minõsítés feltételeként jelölte meg, jogszerûen járt el, amikor a kérelmezõ hiányos tartalmú banki nyilatkozatára tekintettel a kérelmezõ szerzõdés teljesítésére való alkalmatlanná minõsítésérõl döntött.
<br>Az ügy elbírálása körében nem bír relevanciával a Döntõbizottság megítélése szerint azon kérelmezõi hivatkozás, hogy a banknak szándékában állt a feltételek változatlanságát is biztosítani új befektetõ esetére, hiszen ajánlatkérõ pontosan megfogalmazta azon elvárását, hogy ezen körülményre a banknak nyilatkozni kell. A nyilatkozat hiánya pedig a felhívás alapján a pályázó alkalmatlanná minõsítésének egyik szempontjaként fogalmazódott meg. A fentiek alapján tehát a jelen közbeszerzési eljárásban a szerzõdéses feltételek változatlanságáról új befektetõ esetére szóló banki nyilatkozat hiánya önmagában, a bank tényleges szándékától függetlenül jogszerûen eredményezhette a kérelmezõ szerzõdés teljesítésére való alkalmatlanságának megállapítását ajánlatkérõ részérõl.
<br>Tekintettel a fent elõadottakra a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 30.
<br>
<br>Dr. Sárkány Izolda s. k., Beckné Erdei Beáta
<br>közbeszerzési biztos közbeszerzési biztos
<br>
<br>Divinyi Péterné s. k.,
<br>közbeszerzési biztos
<br><br></body></html>