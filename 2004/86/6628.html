<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (6628/2004)
</h2>
<br>
<br>3.Kf.27.246/2003/3.
<br>
<br>A Fõvárosi Ítélõtábla a Bita-Petrik és Társai Ügyvédi Iroda (ügyintézõ: ifj. dr. Petrik Ferenc ügyvéd, 1012 Budapest, Mikó u. 14.) által képviselt Budapesti Közgazdaság-tudományi és Államigazgatási Egyetem (1093 Budapest, Fõvám tér 8.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hivatkozási szám: D.479/ 9/2002.) alperes ellen közbeszerzési ügyben hozott közigazgatási határozat felülvizsgálata iránt indult perében a Fõvárosi Bíróság 2003. évi április 15-én kelt 25.K.32.87912002/3. számú ítélete ellen a felperes által 4. sorszám alatt elõterjesztett fellebbezés folytán meghozta a következõ
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja, az alperes D.479/9/2002. számú határozatát megváltoztatja és a jogkövetkezmények megállapítását mellõzi.
<br>Kötelezi az alperest, hogy 15 napon belül fizessen meg a felperesnek 50 000 (azaz ötvenezer) forint együttes elsõ, másodfokú perköltséget.
<br>A kereseti és a fellebbezési illetéket az állam viseli. Ez ellen az ítélet ellen fellebbezésnek nincs helye. 
<br>
<br>INDOKOLÁS
<br>
<br>A felperes a Miniszterelnöki Hivatal informatikai kormánybiztossága (a továbbiakban: kormánybiztosság) pályázatán 40 000 000 Ft fejlesztési támogatást nyert el, amely következtében 2001. november 27-én megállapodást kötött a kormánybiztossággal a pénzeszköz átadás-átvételérõl, továbbá arról, hogy a projekt tervezett futamideje 9 hónap, melynek befejezését követõen a felperes részletes pénzügyi és szakmai beszámolót köteles készíteni, és azt legkésõbb 2002. szeptember 9-ig a kormánybiztosság részére megküldeni. A szerzõdés megkötését követõen kidolgozott projektalapító dokumentum végsõ változata 2002. április 25-én készült el. A felperes az idõ rövidségére tekintettel levélben kérte a kormánybiztosságot, hogy a projekt véghatáridejét 2002. december 21-re módosítsa, ezzel egyidejûleg értelemszerûen módosulna ugyanerre az idõpontra az általa kötelezõen elõterjesztendõ beszámoló határideje is. A kormánybiztosság a határidõ-módosítást tudomásul vette, errõl szóló beleegyezõ nyilatkozatát a felperes 2002. június 16-án kapta kézhez. Ezt megelõzõen azonban a felperes 2002. június 14-én tárgyalásos közbeszerzési eljárást indított arra hivatkozással, hogy a szeptember 1-jei határidõ nyílt eljárás kiírását nem teszi lehetõvé. Az eljárás lefolytatása után 2002. július 15-én nyertest hirdetett. Ezt követõen észlelte, hogy eljárása nem felelt meg a Kbt. rendelkezéseinek, így megállapodott a nyertesnek hirdetett ajánlattevõvel, hogy a szerzõdést nem köti meg, hanem azonos mûszaki tartalommal, azonos résztvevõi körrel új eljárást indít. Az új eljárás indításáról 2002. július 31-én tájékoztatta a Közbeszerzések Tanácsa Közbeszerzési Döntõbizottság elnökét (a továbbiakban: elnök), azzal érvelt a tárgyalásos eljárás mellett, hogy a projekt megvalósítására nyitva álló - 2002. december 1-jéig terjedõ - idõtartam nem teszi lehetõvé más eljárásfajta választását. A közbeszerzési eljárást lefolytatta, és nyertest hirdetett.
<br>Az elnök által kezdeményezett jogorvoslati eljárás eredményeképpen az alperes 2002. szeptember 12-én kelt D.479/9/2002. számú határozatában megállapította, hogy a felperes megsértette a közbeszerzésekrõl szóló 1995. évi XL. törvény (a továbbiakban: Kbt.) 26. §-ának (1) bekezdés második fordulatát, ezért a közbeszerzési eljárást indító és az azt követõ döntéseit megsemmisítette, a felperessel szemben 1 millió forint, míg az informatikai igazgatóval szemben 100 000 Ft bírságot szabott ki. A határozat indoklása szerint a Kbt. 70. §-ában szabályozott tárgyalásos eljárásra vonatkozó, a jogalkotó által rögzített három együttes feltétel nem állt fenn. A felperes maga kérte a korábbi teljesítési határidõ módosítását, arra maga tett javaslatot úgy, hogy 2002. december 21-i véghatáridõ elfogadását indítványozta, tudatában annak, hogy a projekt megvalósítása minimum négy hónap idõigényû. A teljesítési határidõ elfogadását követõen mindezeknek a tudatában nem is számolt a nyílt eljárás lehetõségével, hanem hirdetmény közzététele nélküli tárgyalásos eljárást indított és folytatott le, miközben semmilyen olyan külsõ kényszerítõ indokot megjelölni nem tudott, amely miatt a 2002. december 1-jei határidõ tartása feltétlenül szükséges volt.
<br>A felperes keresetében az alperesi határozat megváltoztatását, illetõleg annak megállapítását kérte, hogy a jogsértést nem követte el. Arra hivatkozott, hogy az alperes nem értékelte azt a körülményt, hogy a felperes már 2002. június 14-én határozott a közbeszerzési eljárás megindításáról akkor, amikor a 2002. szeptember 1-jei határidõvel kellett számolnia. Ekkor még nem rendelkezett azzal az információval, hogy a teljesítés határideje módosításra került, a sürgõsséget indokoló körülmények ekkor sem és továbbra sem az õ érdekkörében merültek fel. A lebonyolított tárgyalásos eljárás során a Kbt. rendelkezései sérültek, ezért új eljárás kezdeményezésérõl kellett döntenie, amelynek megindítására azonban csak 2002. július 31. napján volt lehetõsége. Hivatkozott továbbá arra is, hogy ismételt határidõ-módosítás nem volt adott, amennyiben a projektet nem tudta volna az újabb határidõre megfelelõen lezárni és beszámolót készíteni, a kapott összeget vissza kellett volna fizetnie.
<br>Az alperes érdemi nyilatkozatában kiemelte, hogy kizárólag a 2002. július 31-én indított közbeszerzési eljárást vizsgálta, az elsõ eljárás jogszerûségével kapcsolatban nem foglalt állást. Fenntartotta azt az álláspontját, hogy a rendkívüli sürgõs helyzet bekövetkezése felperesi ajánlatkérõ érdekkörében merült fel.
<br>Az elsõfokú bíróság a felperes keresetét elutasította. Ítéletének indoklásában mindenekelõtt hangsúlyosan hivatkozott arra, hogy közbeszerzési eljárás fõszabályként nyílt eljárás lehet. A meghívásos, illetõleg tárgyalásos eljárás kivételes eljárásnak tekinthetõ, mely esetben szigorú, szûkítõ szabályok érvényesülnek. Az elsõfokú bíróság indoklásában leszögezte, hogy a felek nem vitatták, hogy a második, 2002. július 31-én indított közbeszerzési eljárás esetén nyílt eljárás alkalmazásakor a 2002. december 1-jei határidõ nem lett volna tartható, valamint azt sem, hogy az alperes határozatában csak a másodikként lefolytatott közbeszerzési eljárás jogszerûségét vizsgálta, az elsõ eljárás jogszerûsége sem a közigazgatási, sem a bírósági eljárásnak nem tárgya.
<br>Az elsõfokú bíróság a következõkkel érvelt:
<br>
<br>1. Bár a felperes 2002. június 16-án már ismerte a módosított 2002. december 1-jei határidõt, azonban csak 2002. július 31-én indította meg eljárását, amikor a rendelkezésére álló idõtartam nyílt eljárás lefolytatását már nem tette lehetõvé. Az ügy megítéléséhez azonban fontos tényként hozzá tartozott az is, hogy a felperes a határidõ-módosítás ismeretében nyilvánvalóan azért nem indított nyílt közbeszerzési eljárást, mert két nappal korábban az eredeti határidõre való hivatkozással már indított tárgyalásos eljárást (jogszerûen). E körülmény miatt a felperes mulasztása és ez okból a vizsgált eljárás jogszerûtlensége nem áll fenn.
<br>
<br>2. Ugyancsak nem ered a felperes mulasztásából az a körülmény, hogy nem kezdeményezte a projekt véghatáridejének ismételt módosítását. A 2002. december 1-jei határidõ ugyanis kényszerítõ körülménynek tekinthetõ, amelynek tartása indokolt volt, hiszen a szerzõdõ feleknek erre nézve volt egy érvényes megállapodásuk, mely mindkettõjüket kötötte. Nem lehet felróni a felperesnek, hogy nem kért ismételt határidõ-módosítást, mivel a kormánybiztosság válasza és ennek kimenetele egyaránt kétséges volt. Feltételezésekre pedig az elsõfokú bíróság álláspontja szerint nem lehet alapozni egy közbeszerzési eljárás jogszerûségére vonatkozó megállapítást.
<br>
<br>3. A vizsgált közbeszerzési eljárást azért kellett a felperesnek megindítania, mert az elsõ eljárást jogsértõen folytatta le, és ez a tény a felperes terhére róható. A sürgõsséget indokoló körülmény tehát az õ mulasztásából eredt, a perrel érintett második közbeszerzési eljárásban nyílt eljárásra megadott határidõk azért nem voltak tarthatók, mert a felperes jogsértése révén a közbeszerzési eljárást meg kellett ismételni.
<br>Az elsõfokú bíróság ítélete elleni fellebbezésében a felperes az elsõfokú bíróság ítéletének megváltoztatását, az alperesi határozat megváltoztatását és annak megállapítását kérte, hogy jogsértést nem követett el. Arra hivatkozott, hogy a vizsgálat tárgya az volt, hogy a sürgõsséget indokló körülmények az ajánlatkérõ mulasztásából erednek-e vagy sem. Az elsõfokú bíróság tévesen a korábbi eljárással összefüggésben állapította meg ezt a felperesi mulasztást. Figyelmen kívül hagyta azt a tényt is, hogy új közbeszerzési eljárást ugyanazon tárgyban csak annak törvényes lezárását követõen lehet indítani.
<br>Az alperes fellebbezési ellenkérelmet nem terjesztett elõ. A felperes fellebbezése alapos.
<br>A Kbt. 70. §-ának (1) bekezdés c) pontja szerint tárgyalásos eljárást alkalmazásának akkor van helye, ha az ajánlatkérõ által elõre nem látható okból elõállt rendkívüli sürgõsség miatt a Kbt.-ben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.
<br>A fellebbezési kérelem korlátaira tekintettel a másodfokú bíróság kizárólag azt vizsgálhatta, hogy a hivatkozott törvényi rendelkezés sérelmét jelenti-e a felperes által lefolytatott korábbi tárgyalásos eljárás kimenetele. Az alperesi határozat szerint a felperes terhére értékelt, a Kbt. 70. § c) pontja sérelmét megalapozó kifogásokat az elsõfokú bíróság nem fogadta el (1.; 2. pont), fellebbezés hiányában ezen okokból marasztalásnak nem lehet helye.
<br>Az elsõfokú bíróság helyesen rögzítette, hogy a 2002. június 14-én indított közbeszerzési eljárás jogszerûsége vizsgálat tárgya nem lehet. Ez egyben azt is jelenti, hogy jelen perben nincs helye annak jogszerûsége vagy a Kbt. szabályaiba ütközõ módon történt lefolytatása esetén ezzel összefüggésben jogkövetkezmény alkalmazásának. Csak az eljárás ténye és az azzal kapcsolatos határidõk, mint a perbeli ügy szempontjából releváns tényállás elemei vehetõk figyelembe. Mindezek ellenére az elsõfokú bíróság két alkalommal is minõsítette a nem vizsgálható eljárást a Kbt. szabályaival összefüggésben. A már hivatkozottak szerint a másodfokú bíróság kizárólag a 3. pontban megállapítottak alapján kiemeli, hogy az elsõfokú bíróság hatáskör hiányában jogszerûen a felül nem vizsgálható eljárás felperes által elismert hibái ellenére sem juthatott volna arra a következtetésre, hogy a korábbi eljárás "jogellenessége" a perben vizsgált eljárásra kiható módon a felperes mulasztását megalapozza. Helyesen utalt arra a felperes, hogy azonos tárgyban újabb közbeszerzési eljárás megindítására csak abban az esetben van lehetõség, ha a korábban indult eljárás már valamilyen formában befejezést nyert, így e szempontból lehetett volna a projekt véghatáridejének ismeretében a korábbi eljárás befejezõdésének idõpontja alapján a mulasztást vizsgálat tárgyává tenni. A felperesi magatartást erre nézve az alperes nem vizsgálta, ezért a bírósági eljárás során sem merült fel annak szükségessége.
<br>Mindezekre figyelemmel a felperes terhére a Kbt. 70. §-ának (1) bekezdés c) pontjának sérelme nem volt megállapítható, ezért a másodfokú bíróság az elsõfokú bíróság ítéletét a Pp. 253. §-ának (2) bekezdése alapján megváltoztatta, az alperes határozatát a Kbt. 91. §-ának (5) bekezdése alapján megváltoztatta, és a jogkövetkezmények mellõzésérõl döntött.
<br>A felperes fellebbezése sikerre vezetett, ezért a Pp. 78. §-ának (1), (2) és 79. § (1) bekezdés alapján az alperes köteles a felperesnél felmerült elsõ és másodfokú perköltség viselésére, míg az alperes személyes költségmentessége folytán a kereseti és fellebbezési illetéket a 6/1986. (VI. 26.) IM rendelet 14. §-a alapján az állam viseli.
<br>
<br>Budapest, 2004. április 7. 
<br>
<br>Dr. Sára Katalin s. k.,	Dr. Páldy Zsuzsanna s. k.,
<br>a tanács elnöke	elõadó bíró
<br>
<br>Dr. Szõke Mária s. k.,
<br>bíró
<br><br></body></html>