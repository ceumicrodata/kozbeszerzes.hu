<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0118)
</h2>
<br>
<br>3.Kf.27.133/2003/3.
<br>
<br>A Fõvárosi Ítélõtábla a dr. Moldován András ügyvéd (1051 Budapest, József nádor tér 12.) által képviselt Kaposi Mór Megyei Kórház I. r. (7400 Kaposvár, Tallián Gy. u. 20-34.) és a Fõvárosi Önkormányzat Uzsoki utcai Kórház II. r. (1145 Budapest, Uzsoki u. 29.) felpereseknek a dr. Nagy László Gábor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat bírósági felülvizsgálata iránt indult perében a Fõvárosi Bíróság 2002. december 3. napján kelt 12.K.30.236/2002/5. számú ítélete ellen az alperes által 6. sorszám alatt elõterjesztett fellebbezésére meghozta az alábbi
<br>
<br>ÍTÉLETET
<br>
<br>A Fõvárosi Ítélõtábla az elsõfokú bíróság ítéletét megváltoztatja és a felperesek keresetét elutasítja.
<br>Kötelezi az I. r. és II. r. felperest, hogy egyetemlegesen 15 napon belül fizessenek meg az alperesnek 30 000 (Harmincezer) forint együttes elsõ- és másodfokú perköltséget.
<br>A kereseti és fellebbezési illetéket az állam viseli.
<br>Ez ellen az ítélet ellen fellebbezésnek helye nincs.
<br>
<br>
<br>INDOKOLÁS
<br>
<br>Három kórház - köztük a felperesek - 2001. augusztus 29. napján közös közbeszerzés eljárást indítottak orvosi eszközök beszerzésére. Az ajánlatra többek között jelentkezett a Coriárius Kft., amelynek a felperesek valamennyi tételére tett részajánlatát érvénytelennek nyilvánították a Kbt. 52. § (2) bekezdés b) pontjára való hivatkozással, mert az ajánlattevõ a termékek minõség tanúsítványához nem csatolta annak 17 oldalas mellékletét.
<br>A Coriárius Kft. jogorvoslati kérelmében annak megállapítását kérte az alperestõl, hogy a közbeszerzési eljárásból való kizárása törvénysértõ volt, kifogásolva azt is, hogy hiánypótlásra nem szólították fel. Álláspontja ugyanakkor az volt, hogy az ORKI által kiadott minõsítõ határozat 17 oldalas mellékletét szükségtelen volt a pályázathoz csatolni, mert a pályázat tartalmazta a Dahlhausen cég nevére kiállított úgynevezett CE-bizonyítványokat.
<br>Az alperes a jogorvoslati kérelemnek részben helyt adott, megállapította a Kbt. 43. § (4) bekezdésének sérelmét, és az érintett részajánlatokkal kapcsolatos döntéseket megsemmisítette, valamint a II. r. felperest 1 M Ft-os bírsággal sújtotta. Indokolása szerint az ajánlattevõ Dahlhausen és MEDEX termékeket ajánlott. Ajánlata tartalmazta az ORKI és a CE tanúsítványokat a konkrét termékek megnevezését tartalmazó mellékletek nélkül. Tekintve, hogy a tanúsítványok szövege nem tartalmazta, hogy az csak a mellékletekkel együtt érvényes, a Döntõbizottság úgy foglalt állást, hogy az ajánlattevõ érvényes, bár hiányos minõségtanúsítványokat csatolt, a hiány azonban pótolható lett volna. Megítélése szerint a melléklethiány formai hiba, ami belefér a Kbt. hiánypótlási szabályába.
<br>A döntés felülvizsgálata iránt a felperesek terjesztettek elõ keresetet, annak megváltoztatását kérték. Álláspontjuk az volt, hogy a melléklethiány nem formai, hanem lényeges tartalmi hiányosság, mivel csakis a mellékletbõl derül ki, hogy milyen konkrét terméket kínál az ajánlattevõ. Az általa jogosultan forgalmazható termékekre tett-e ajánlatot.
<br>Az elsõfokú bíróság az alperes határozatát megváltoztatta, és a jogsértés megállapítását, valamint a jogkövetkezményét mellõzte. A jogi álláspontja a Kbt. 43. § (4) bekezdése figyelembevételével az volt, hogy a melléklet hiánya tartalmi hiányosság, mert anélkül nem lehetett megállapítani az ajánlott konkrét termékek mibenlétét, és annak jogosult forgalmazását. Utalt arra, hogy a hiánypótlási eljárás lényege nem az, hogy abból derüljön ki, hogy mi valójában az ajánlat tárgya, és a megajánlott termékeket az ajánlattevõ legálisan forgalmazhatja-e. Álláspontját erõsítette - nézete szerint -, hogy utólagos vizsgálattal az volt megállapítható, hogy az ajánlattevõ által megajánlott 75 tételbõl csak 11-re vonatkozott az engedély.
<br>Az ítélet ellen az alperes terjesztett elõ fellebbezést, amelyben annak megváltoztatását, a felperesek keresetének elutasítását és költségben való marasztalását kérte. Álláspontja szerint tévedett az elsõfokú bíróság, amikor akként foglalt állást, hogy a hiánypótlás az adott termékek forgalomba hozatalára vonatkozó jogosultságot tisztázta volna, mivel ez az ajánlat lényegi tartalmi módosítását jelentette volna. Az egyes megajánlott termékek felsorolását a Coriárius Kft. ajánlata ugyanis tartalmazta, ezért a hiánypótlás annak körét nem is érintette volna. Az alperes jogi álláspontja az volt, hogy a hiánypótlási felhívás célja az ajánlatokban szereplõ olyan hiányosságok, érvénytelenségi okok kiküszöbölésével az ajánlatok érvényessé tétele, amely pótlások az adott ajánlat tartalmát nem érintik, illetve azokat nem módosítják. A perbeli esetben formai hiányosságról volt szó, amely hiánypótlási eljárás keretében pótolható lett volna.
<br>Felperesek fellebbezési ellenkérelmükben az elsõfokú bíróság ítéletének helybenhagyását kérték, annak helyes indokai alapján.
<br>Az alperes fellebbezése alapos.
<br>Az elsõfokú bíróság megfelelõ alapossággal rögzítette ítélete indokolásában az ügyben irányadó tényállást, azonban abból téves jogi következtetést vont le.
<br>A Kbt. 43. § (4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb 10 napos határidõt biztosíthat a Kbt. 44. § és 46. § szerinti igazolás vagy nyilatkozat utólagos csatolására, formai hiányosságok pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén. A fenti jogszabályhelybõl megállapíthatóan hiányzó okirat utólagos csatolására csak akkor van lehetõség, ha az az okirat a Kbt. 44. § és 46. §-a szerinti igazolás vagy nyilatkozat. Ha a Kbt. 43. (4) bekezdésének második fordulata az irányadó - nevezetesen - egyéb, az ajánlattal kapcsolatos formai hiányosság pótlása, a jogalkotó szóhasználatából következõen egyértelmûen megállapítható, hogy a formai hiányosság egy meglévõ, az ajánlatnál rendelkezésre álló okirat, adat valamely hibája esetében állhat fenn. A perbeli esetben a Kbt. 43. § (4) bekezdése második fordulata szerinti feltételek vizsgálata volt szükséges.
<br>Az eldöntendõ kérdés az volt, hogy a mellékletek hiánya tekinthetõ-e olyan formai hiányosságnak, amely hiánypótlási eljárás során kiküszöbölhetõ lett volna. E tekintetben a másodfokú bíróság azt állapította meg, hogy a 17 oldalas melléklet csatolása az ajánlat tartalmán nem változtatott volna, ugyanis a megajánlott termékek az ajánlatban - nem vitásan - felsorolásra kerültek, annak körét a hiánypótlás nem érinthette. A szükséges mellékletek csatolása olyan hiányosság kiküszöbölését jelentette volna, amely folytán az ajánlatkérõ által elõírt szükséges engedélyek ,,teljes körûvé'' válhattak volna. Ezért helyesen állapította meg az alperes a felperesek terhére a jogsértést.
<br>Az elsõfokú bíróság által hivatkozott utólagos vizsgálattal kapcsolatosan rámutat a másodfokú bíróság, hogy már az ajánlat érdemi vizsgálatát jelenti, hogy a mellékletben felsorolt termékek lefedik-e az ajánlott termékkört vagy sem, azok forgalmazására az ajánlattevõ jogosult-e. Ezzel szemben az alperesnek és keresetindítás folytán az elsõfokú bíróságnak is azt kell vizsgálnia, hogy az ajánlatkérõ a közbeszerzési eljárásnak a hiánypótlási szakaszában helyesen ítélte-e meg a hiánypótlás alkalmazásának szükségességét. Ez azonban nem jelentheti az ajánlat érdemi vizsgálatát.
<br>Mindezekre tekintettel a Fõvárosi Ítélõtábla az elsõfokú bíróság ítéletét a Pp. 253. 2) bekezdése alapján megváltoztatta, és a felperesek megalapozatlan keresetét elutasította.
<br>A pervesztes felpereseket a Pp. 78. § (1), (2) és 79. § (1) 1 bekezdése értelmében kötelezte a sikeresen fellebbezõ alperes javára az elsõ- és másodfokú együttes perköltség megfizetésére.
<br>A felperesek az illetékekrõl szóló 1990. évi XCIII. törvény 5. § (1) bekezdése b) és c) pontja értelmében illetékmentesek, ezért a kereseti és fellebbezési illetéket a 6/1986. (VI. 26.) IM. r. 14. §-a az állam viseli, amelynek folytán a szükségtelenül lerótt 10 000 (Tízezer) forint kereseti illetéket a felperesek vissza igényelhetik.
<br>
<br>Budapest, 2003. október 15. napján
<br>
<br>Dr. Sára Katalin s. k., Dr. Páldy Zsuzsanna s. k.,
<br>tanácselnök bíró
<br>
<br>Dr. Szõke Mária s. k.,
<br>elõadó bíró
<br>
<br>
<br><br></body></html>