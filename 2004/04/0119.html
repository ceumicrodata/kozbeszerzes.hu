<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0119)
</h2>
<br>
<br>3.Kf.27.162/2003/6.
<br>
<br>A Fõvárosi Ítélõtábla a dr. Trinn Gábor ügyvéd (1052 Budapest, Váci u. 18.) által képviselt Ansaldobreda S.p.A. (511000 Pistoia, Via Ciliegiole 110/B.) felperesnek a dr. Nagy László Gábor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében, amely perben az alperes pernyertessége érdekében beavatkozott a dr. Sz. Szabó Sándor ügyvéd (1065 Budapest, Bajcsy-Zs. út 55. III/1.) által képviselt Budapesti Közlekedési Rt. I. r. (1072 Budapest, Akácfa u. 15.) és a dr. Grigássy György ügyvéd (1054 Budapest, Kálmán Imre u. 26.) által képviselt Budapest Fõváros Önkormányzata II. r. (1052 Budapest, Városház u. 9-11.) beavatkozó a Fõvárosi Bíróság 2002. november 7. napján kelt 13.K.31.400/2002/9. számú ítélete ellen az alperes, az I. r. és II. r. beavatkozó által 10, 11, 12. sorszám alatt elõterjesztett fellebbezésre meghozta az alábbi
<br>
<br>ÍTÉLETET
<br>
<br>A Fõvárosi Ítélõtábla az elsõfokú bíróság ítéletét megváltoztatja, és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek, valamint az I-II. r. alperesi beavatkozónak egyen ként 40 000-40 000-40 000 (Negyvenezer-Negyvenezer-Negyvenezer) forint együttes elsõ- és másodfokú perköltséget.
<br>Kötelezi a felperest, hogy fizessen meg a Magyar Államnak - az illetékhivatal külön felhívására - 10 000 (Tízezer) forint kereseti és 72 000 (Hetvenkettõezer) forint fellebbezési illetéket.
<br>Ez ellen az ítélet ellen fellebbezésnek helye nincs.
<br>
<br>INDOKOLÁS
<br>
<br>Az I. r., és II. r. alperesi beavatkozók 2001. július 26-án több napilapban ajánlati felhívást tettek közzé villamos szerelvények beszerzésére. A beavatkozók által megbízott IDEX INTER-ED Kft. a pályázati felhívást, mint potenciális ajánlattevõnek, a felperesnek 2001. július 31-én megküldte. A felperest 2002. március 6-án technikai paraméterek nem teljesítése miatt az eljárásból kizárták.
<br>E döntés ellen felperes 2002. március 22-én terjesztett elõ jogorvoslati kérelmet elõadva, hogy a beszerzés a közbeszerzésekrõl szóló 1995. évi XL. törvény (a továbbiakban: Kbt.) hatálya alá tartozik. Ennek ellenére a beszerzési eljárás a Kbt. figyelmen kívül hagyásával került lebonyolításra.
<br>Az alperes a D.148/11/2001. számú határozatával a felperes jogorvoslati kérelmét elutasította, elkésettség okán. E döntését azzal indokolta, hogy a felperes az ajánlati felhívást és annak tartalmát megismerte, a dokumentációt 2001. július 31-én postai úton átvette, ajánlatát 2002. január 22-én benyújtotta. Ennek folytán az általa vélelmezett jogsértésrõl, ami a közbeszerzési eljárás jogtalan mellõzésében nyilvánult meg, a beszerzést kezdeményezõ ajánlati felhívás, illetve a megvásárolt ajánlati dokumentáció szövegébõl az ajánlati dokumentáció átvételének idõpontjában tudomást kellett szereznie. Ehhez az idõponthoz képest a felperes számára a jogorvoslati kérelem benyújtására nyitva álló 15 napos határidõ 2001. augusztus 15-én lejárt.
<br>Az alperes határozatának felülvizsgálatára irányuló keresetében a felperes a Kbt. 79. § (8) bekezdés c) pontja alapján kifejtette, hogy a közbeszerzési eljárás mellõzésével történõ beszerzés esetén, a jogsértõ esemény bekövetkezésének a szerzõdés megkötésének idõpontját kell tekinteni. A Kbt. 76. § (1) bekezdése alapján megindított jogorvoslati eljárásban ezt az idõpontot azért nem tudta megjelölni, mert a szerzõdés megkötésére a beszerzési eljárás alapján még nem került sor. Ennek következtében nem a határidõ lejárta után, hanem annak megkezdése elõtt nyújtotta be jogorvoslati kérelmét.
<br>Az elsõfokú bíróság az alperes határozatát hatályon kívül helyezte, és az alperest új eljárásra kötelezte. A jogorvoslati kérelem elkésettsége körében kifejtett jogi álláspontja az volt, hogy a határidõ számítására a Kbt. 79. § (8) bekezdés c) pontja az irányadó. Mivel az ilyen jogsérelemre való hivatkozás esetén a jogsértõ esemény bekövetkezésének idõpontja nem szükségképpen azonos a jogsértésrõl való tényleges tudomásszerzés idõpontjával, így a 15 napos szubjektív határidõ kezdete is értelemszerûen a jogsértõ esemény bekövetkezésének idõpontjához kötõdik.
<br>Az ítélet ellen az alperes, és az I-II. r. alperesi beavatkozók terjesztettek elõ fellebbezést. Kérték az elsõfokú bíróság ítéletének megváltoztatását, a felperes kereseti kérelmének elutasítását, és perköltségben való marasztalását. Az alperes jogi álláspontja az volt, hogy a bíróság figyelmen kívül hagyta azon tényt, hogy a felperes részt vett abban a beszerzési eljárásban, amelyet közbeszerzési eljárás mellõzésével folytattak le. Ennek alapján részérõl a tudomásszerzés magából az eljárásban való részvételébõl ered, így a Kbt. 79. § (8) bekezdése nem alkalmazható, mert a szubjektív tudomásszerzés a felperes részérõl legkésõbb az ajánlattételkor bekövetkezett. Álláspontja szerint a Kbt. 79. § (8) bekezdésének alkalmazása az esetben lehetséges, ha a kérelmezõ nem vesz részt magában az eljárásban. Az I. r. beavatkozó azzal érvelt, hogy a közbeszerzési eljárás mellõzésével történõ beszerzés esetén a jogsértés akkor következik be, amikor a beszerzés a közbeszerzési eljárás szabályainak mellõzésével megkezdõdik. Ezen esetben a jogsértésrõl csak azok szerezhetnek tudomást, akik a beszerzésben maguk is részt vesznek. Ezért megkülönböztetendõ a beszerzésben részt vevõ és részt nem vevõ személyek tekintetében a jogorvoslati határidõ kezdete. Értelemszerûen ebben az esetben a jogsértõ esemény bekövetkezésének a szerzõdés megkötését kell tekinteni. A II. r. alperesi beavatkozó arra hivatkozott, hogy az alperes helyes jogkövetkeztetésre jutott akkor, amikor a felperes számára a jogorvoslati kérelem benyújtására nyitva álló 15 napos jogvesztõ határidõt elkésettnek tekintette.
<br>A felperes ellenkérelmében az elsõfokú bíróság ítéletének helybenhagyását és a fellebbezõk perköltségben való marasztalását indítványozta. A Kbt. 79. § (8) bekezdésével, a beszerzési eljárásban résztvevõ és az abból kimaradt jogi alanyok közötti különbségtétellel, valamint az állapot fenntartásában megnyilvánuló jogellenes magatartás természetével kapcsolatosan fejtette ki álláspontját. Ennek körében a Kbt. 79. § (7) és (8) bekezdéseivel kapcsolatosan elõadta, hogy a szubjektív és objektív jogorvoslati határidõk számítása esetén is ugyanabból a jogsértõ eseménybõl kell kiindulni, csak míg az elsõ esetében a határidõ csak a jogsértõ eseményrõl való tudomásszerzéssel, addig a második esetében már ezen jogsértõ esemény puszta bekövetkeztével megnyílik.
<br>A fellebbezések - az alábbiak szerint - alaposak.
<br>A Kbt. 79. § (2) bekezdése szerint az alperes eljárása kérelemre vagy hivatalból indul meg. Kérelemre indult eljárás esetén a (7) bekezdés rendelkezései értelmében az eljárást a Kbt. szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kezdeményezni. E határidõk elmulasztása jogvesztéssel jár. A (8) bekezdés akként rendelkezik, hogy a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni
<br>a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát;
<br>b) az elõírt határidõnél késõbb közzétett hirdetmény esetén a hirdetmény megjelenését;
<br>c) közbeszerzési eljárás mellõzésével történõ beszerzés esetén a szerzõdés megkötését.
<br>A (9) bekezdés rendelkezése alapján a jogorvoslati eljárást azonban a jogsértõ eseménnyel elõidézett állapot fennállása esetén a (8) bekezdésben meghatározott idõpont elõtt is meg lehet indítani.
<br>E rendelkezésekbõl megállapíthatóan, a Kbt. az eljárásjogokban egyébként nem szokatlan módon a jogorvoslati kérelem elõ terjesztésére szubjektív és objektív határidõt állapít meg. A két határidõ számításának kezdetére a Kbt. eltérõ terminológiát használ, amikor is a jogsértõ eseményhez kapcsoltan a szubjektív határidõ kezdetét a tudomásra jutáshoz az objektív határidõ kiszámításának kezdõ idõpontját annak bekövetkezéséhez köti.
<br>A Kbt. hatálya alá tartozó beszerzésekkel kapcsolatos valamennyi, a Kbt. által szabályozott eljárási cselekményhez fûzõdhet jogsértés. Mivel a jogorvoslati kérelem benyújtását kiváltó jogsértõ esemény nem minden esetben határozható meg egyértelmûen, a törvény az ilyen jellemzõen elõforduló, illetve a folyamatosan fennálló jogsértések esetei közül kiemel néhányat és pontosan meghatározza a jogsértés bekövetkezésének idõpontját. A Kbt. 79. § (7)-(9) bekezdéseinek rendelkezésébõl következik, hogy az utóbbi jogalkotói segítség azonban csak az objektív jogvesztõ határidõk végsõ idõpontjának meghatározására vonatkozik, a szubjektív határidõ számítását nem érinti, annak rendelkezései változatlanul a (7) bekezdés rendelkezései irányadóak és alkalmazandóak.
<br>A perbeni esetben a jogsértõ esemény a közbeszerzési eljárás mellõzésében nyilvánult meg, melyrõl a felperes az ajánlati dokumentáció 2001. július 31-én történt átvételével tudomást szerzett. A tudomásszerzés bizonyított idõpontja indokolta e határidõ figyelembevételét, amelyhez képest a jogorvoslati kérelem benyújtására nyitva álló szubjektív határidõt a felperes elmulasztotta.
<br>Mindezek alapján tévesen ítélte meg az elsõfokú bíróság a Kbt.-nek a szubjektív és objektív határidõ számítására vonatkozó rendelkezéseit.
<br>A másodfokú bíróság jogértelmezését erõsíti a törvény preambulumában megfogalmazott azon cél, mely a törvény rendelkezéseit sértõ eljárás kiküszöbölését a jogellenes döntések megelõzését célozza. A közbeszerzési törvénynek egy sor, a jogorvoslati eljárások gyorsítására irányuló szabálya van, abból a jogalkotói megfontolásból eredõen, hogy minél rövidebb ideig álljon fenn jogbizonytalanságot eredményezõ állapot. A fentebb kifejtett jogszabályi törekvéseknek gyökeresen ellentmondana az elsõfokú bíróság jogszabály értelmezésének elfogadása, amely végsõ fokon odavezetne, hogy a közbeszerzési eljárás folyamatának elsõ mozzanatában megvalósuló és ismert jogsértés esetén lehetõséget biztosítana a kivárásra, és a jogorvoslat elõ terjesztésének késleltetésére.
<br>Az elsõfokú bíróság által képviselt állásponttal ellentétes jogalkalmazást erõsíti a Kbt. 79. § (9) bekezdése is, amely a jogorvoslati eljárás megindítását lehetõvé teszi a (8) bekezdésben meghatározott idõpont elõtt is. Ennél fogva a Kbt. 79. § (8) bekezdésébe foglalt szabály - amely segítséget nyújt az eljárásban részt vevõknek, a tekintetben, hogy mit kell a jogsértõ esemény bekövetkezésének tekinteni - nem járhat azzal a következménnyel, hogy a jogorvoslati eljárás megindítását függetlenül egyéb tényezõktõl, a Kbt. 79. § (8) bekezdés c) pontjában írt feltétel bekövetkezésének mechanikus alkalmazásához kösse.
<br>Mindezekre tekintettel a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján megváltoztatta, és a felperes megalapozatlan keresetét elutasította.
<br>A pervesztes felperest a Pp. 78. § (1); (2) és 79. § (1) bekezdése értelmében kötelezte a sikeresen fellebbezõ alperes, valamint I. r. és II. r. alperesi beavatkozók javára az elsõ és másodfokú perköltség megfizetésére.
<br>A felperes köteles az illetékekrõl szóló 1990. évi XCIII. törvény 62. § (1) bekezdés h) pontja értelmében az illetékfeljegyzési jog folytán le nem rótt kereseti és fellebbezési illeték viselésére a 6/1986. (VI. 26.) IM. r. 13. § (2) bekezdése alapján.
<br>
<br>Budapest, 2003. október 8. napján
<br>
<br>Dr. Sára Katalin s. k., Dr. Szõke Mária s. k.,
<br>tanácselnök elõadó bíró
<br>
<br>Dr. Páldy Zsuzsanna s. k.,
<br>bíró
<br><br></body></html>