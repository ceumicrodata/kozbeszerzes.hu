<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0111)
</h2>
<br>
<br>3.Kf.27.163/2003/5.
<br>
<br>A Fõvárosi Ítélõtábla a dr. Dombóvári Péter jogtanácsos (3529 Miskolc, Soltész N. K. 173.) által képviselt Borsod-Abaúj-Zemplén Megyei Állami Közútkezelõ Kht. (3529 Miskolc, Soltész N. K. 173.) felperesnek a dr. Csanádi Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felül vizsgálata iránt indult perében, amely perbe az alperes pernyertessége érdekében a dr. Szalai Endre ügyvéd (8210 Veszprém, Bajcsy-Zs. u. 8. II/4.) által képviselt Schmidt és Társai Gépipari Kft. (8200 Veszprém, Balaton u. 21.) beavatkozott, a Fõvárosi Bíróság 2002. november 22. napján kelt 13.K.32.426/2002/4. számú ítélete ellen a felperes által 5. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja, az alperes D.392/11/2002. számú határozatát megváltoztatja, és a jogkövetkezmények alkalmazását mellõzi.
<br>Kötelezi az alperest, hogy 15 napon belül fizessen meg a felperesnek 10 000 (Tízezer) forint másodfokú perköltséget.
<br>A kereseti és fellebbezési illetéket az állam viseli.
<br>Ez ellen az ítélet ellen fellebbezésnek helye nincs.
<br>
<br>
<br>INDOKOLÁS
<br>
<br>Az ajánlatkérõ felperes 2002. június 26-án a közbeszerzésekrõl szóló 1995. évi XL. törvény (a továbbiakban: Kbt.) 32. § (1) bekezdése alapján nyílt közbeszerzési eljárást indított 6-6 sószóró-felépítményre vonatkozó szállítási szerzõdésre. Az ajánlati felhívás 4. pontja szerint a teljesítés határideje, vagy a szerzõdés idõtartama 6 db sószóró felépítmény esetében 2002. október 30-a, míg a további 6 db felépítmény esetében 2003. január 30-a volt.
<br>Az ajánlati felhívás 11. b) pontjának 3. francia bekezdése szerint szerzõdésre alkalmatlannak minõsül az az ajánlattevõ, aki az elmúlt két évben nem tud a közbeszerzés tárgyát képezõ berendezésbõl legalább évi 10 db szállításáról magyarországi referenciát igazolni.
<br>Az alperesi beavatkozó jogorvoslati kérelmet terjesztett elõ az alperesnél azon indokkal, hogy a Kbt. 24. § (2) bekezdését sérti a felperes ajánlati felhívása 11. b) pontjának 3. francia bekezdése.
<br>Az alperes a jogorvoslati kérelemnek helyt adva megállapította, hogy a felperes megsértette a Kbt. 44. § (7) bekezdését, amelynek folytán az ajánlati felhívás 11. b) pont 3. francia bekezdését megsemmisítette, és a felperessel, valamint Berczi Lajossal, mint az eljárásért felelõs személlyel szemben 1 000 000 Ft, illetõleg 100 000 Ft bírságot szabott ki. Döntésének indoka az v olt, hogy az ajánlati felhívás elõ írása nem igazodik az összesen 12 db sószóró felépítmény mértékéhez, attól 40%-kal nagyobb darabszámot követel meg, amely feltétel aránytalan a beszerzés mennyiségéhez képest. A referenciákkal kapcsolatosan indokolatlannak tartotta annak magyarországi területre való szûkítését azzal, hogy az hátrányos megkülönböztetést eredményezett.
<br>A felperes az alperes határozatának bírósági felülvizsgálata iránt keresetet terjesztett elõ, amelyben sérelmezte az ajánlati felhívás 11. b) pontjának harmadik francia bekezdésében elõírt alkalmatlanná minõsítési szempont alperesi megítélését, kérte a határozat hatályon kívül helyezését.
<br>Az elsõfokú bíróság a felperes keresetét mint alaptalant elutasította. Indokolásában a Kbt. 44. § (1); (2); (6) és (7) bekezdéseire hivatkozással kifejtette, hogy a két évre vonatkozó évi 10 db referencia igazolás a szintén két évet érintõ évi 6 db beszerzés mennyiségét 40%-kal meghaladja, ami túlzott követelmény az ajánlattevõk alkalmasságának igazolására. Megítélése szerint a perbeli beszerzés mennyiségével azonos darabszámú referencia-igazolás felelt volna meg a szerzõdés teljesítéséhez ténylegesen szükséges feltételnek, az ezt meghaladó mérték sérti a Kbt. 24. §-ában elõírt esélyegyenlõség alapelvét. Sértõnek tartotta a magyarországi referenciák kizárólagosságára vonatkozó kikötést is azon indokkal, hogy mind belföldre, mind külföldre irányuló szállítások esetén az ajánlattevõnek a beszerzés tárgyát képezõ berendezéssel való teljesítést kell igazolnia.
<br>Az elsõfokú bíróság ítélete ellen elõterjesztett fellebbezésében a felperes annak megváltoztatását és kereseti kérelmének helyt adó döntés meghozatalát kérte. Megítélése szerint a bíróság tévesen értékelte, illetõleg értelmezte a tényeket, mivel a közbeszerzési pályázat 12 db sószóró felépítmény beszerzésére vonatkozott a három hónapos futamidõ alatt, így a referenciaként 10 db-ban megállapított mennyiség ennél kevesebb. A Kbt. 44. § (7) bekezdése a ,,szükséges mértékig'' kívánja meg a vonatkozó adatok és tények igazolását, melyet a felperes nem lépett túl. Jogszabály kötelezi a téli üzemeltetéssel kapcsolatos teendõk elvégzésére, ezért fontos, hogy a közbeszerzés tárgyát képezõ sószóró felépítmény olyan referenciával rendelkezõ vállalkozás terméke kell legyen, amelynek ebben gyakorlata van, és ezt kívánta az évi 10 db felépítmény gyártásának referenciájával biztosítani. Hangsúlyozta, hogy a beszerzés tárgyát képezõ terméket elvonatkoztatni a magyarországi felhasználástól nem lehet, hiszen az európai téli útüzemeltetés országonként eltérõ, és ez indokolta a magyarországi referencia kiírását.
<br>Az alperes és az alperesi beavatkozó fellebbezési ellenkérelmükben az elsõfokú bíróság ítéletének helybenhagyását és a felperes perköltségben való marasztalását kérték. Az alperes kiemelte, hogy a felperes nem a perbeli beszerzés mennyiségével azonos darabszámú referenciaigazolást írt elõ, hanem azt 2 évre vonatkoztatva, összesen 20 db-ban határozta meg, mely így a beszerzés mennyiségét 40%-kal meghaladta, és ezáltal eltúlzott volt. Ezen érvelést erõsítette meg az alperesi beavatkozó azzal, hogy az ily módon történt ajánlati kiírás sérti a Kbt. 24. § (2) bekezdését.
<br>A fellebbezés - az alábbiak - szerint alapos.
<br>Az alperesi beavatkozó jogorvoslati kérelmében a Kbt. 24. § (2) bekezdésének sérelmét jelölte meg, azonban az alperes ez általános alapelv sérelmének kimondása mellõzésével, határozatát a Kbt. 44. § (7) bekezdésére alapította. Ezért a bíróságok eljárása a kereseti kérelem és ellenkérelem, illetõleg a fellebbezési kérelem és ellenkérelem korlátai között e jogszabályhely megsértésének vizsgálatára korlátozódhat.
<br>A Kbt. 44. § (1) és (2) bekezdése az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi, gazdasági és mûszaki alkalmasságának igazolási módjait határozza meg.
<br>A (6) bekezdés az ajánlatkérõ kötelezettségévé teszi azt, hogy az ajánlati felhívásában határozza meg, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (7) bekezdése az ajánlatkérõ számára állít korlátot azzal, hogy az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, míg a (4) bekezdés - ténylegesen a (6) bekezdés - szerinti követelményeket legfeljebb a szerzõdés teljesítéséhez ténylegesen szükséges feltételek mértékéig írhatja elõ. (Itt jegyzi meg a Fõvárosi Ítélõtábla, hogy a Kbt.-nek a 2001. évi LXXIV. törvény 144. §-ával történõ módosítása folytán a Kbt. 44. § (4) bekezdése (6) bekezdésre változott, azonban ez jogszabályszerkesztési hiba miatt nem került átvezetésre.)
<br>A jogszabályi határ (korlát) tehát a közbeszerzés tárgya, illetve a beszerzés becsült értékére fegyelemmel a szerzõdés teljesítéséhez ténylegesen szükséges feltételek mértéke. E rendelkezésekkel a jogalkotó azt kívánta elérni a Kbt. alapelveivel összhangban, hogy adott beszerzés elnyeréséért valamennyi, potenciálisan azt teljesíteni képes ajánlattevõ versenybe szállhasson. Alkalmatlanságot egy olyan feltétel se eredményezhessen, amelynek elõ írása eleve túlterjeszkedett a beszerzéshez megkívánt szükséges mértéken.
<br>A Kbt. hivatkozott rendelkezései alapján a másodfokú bíróság - ellentétben az elsõfokú bíróság által elfogadott alperesi állásponttal - a szerzõdés teljesítéséhez szükséges feltételek mértékét a közbeszerzés tárgyával összevetve az ajánlati felhívás kifogásolt elõ írásait nem találta túlzottnak. Ennek megítélésénél valamennyi adatot figyelembe vette, ellentétben az alperes által alkalmazott módszerrel, amely az összesen 12 db sószóró felépítmény mennyiségét a megkívánt 20 darabra szóló referencia mennyiséggel állította arányba az idõtényezõ figyelmen kívül hagyása mellett. Ez utóbbi - a teljesítési idõ - is része a szerzõdési feltételeknek, így az ajánlatkérõ az alkalmasság vizsgálata körében okkal lehet figyelemmel arra, hogy vajon az általa elvárt határidõket az ajánlattevõk tartani tudják-e. Ez pedig a darabszámok mechanikus összevetésével nem lehetséges. A két évre, évenként 10 db szállítására vonatkozó referencia- elõ írás, összevetve azt a beszerzés tárgyát képezõ 12 db sószóró felépítmény mennyiségével, és a két évre szóló, de összesen három hónapos teljesítési határidõvel, túlzott mértékûnek nem tekinthetõ. Ettõl független a szállítás szerzõdés szerinti teljesítésére elõírt biztosíték, amely valóban a szerzõdéses feltételekre tartozó kérdés. Ennélfogva az ajánlatkérõ ezen elõ írása igazodott a szerzõdés teljesítéséhez szükséges mértékhez, nem sértve a Kbt. 44. § (7) bekezdésének második fordulatát.
<br>A referencia magyarországi területre vonatkozó elõ írása is indokolt feltételnek tekinthetõ a közbeszerzés tárgyára és a felhasználási cél jellegére figyelemmel. A referencia kérés lehetõsége tartalmánál és rendeltetésénél fogva olyan intézmény, amivel az ajánlatkérõ szabadon kell, hogy rendelkezzen, mert e nélkül nem tudja betölteni az általa elérni kívánt célt. Ezért a Kbt. is csak a 44. § (7) bekezdésének második fordulata szerinti korlátot állítja fel. Az, hogy egy magyarországi cég, magyarországi felhasználásra szánt beszerzéseknél a felhasználási területre vonatkozó referenciát kér, nem tekinthetõ túlzott, indokolatlan, a szerzõdés tényleges teljesítéséhez szükséges mértéket meghaladó elõ írásnak.
<br>Mindezekre figyelemmel a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján megváltoztatta, az alperes határozatát a Kbt. 91. § (5) bekezdése alapján megváltoztatta és a jogkövetkezmények alkalmazását mellõzte.
<br>A pervesztes alperest a Pp. 78. § (1); (2); 79. § (1) és 83. § (1) bekezdése értelmében kötelezte a felperes másodfokú perköltségének viselésére. Az elsõfokú eljárás során a felperesnek perköltsége nem merült fel, ezért e kérdésben a másodfokú bíróságnak rendelkeznie nem kellett.
<br>Az alperes illetékekrõl szóló 1990. évi XCIII. törvény (Itv.) 5. § (1) bekezdés c) pontja, alapján illetékmentes, ezért az illeték feljegyzési jog folytán le nem rótt kereseti és fellebbezési illetéket a 6/1986. (VI. 26.) IM. r. 14. §-a alapján az állam viseli.
<br>A másodfokú bíróság döntése folytán a szükségtelenül lerótt 10 000 Ft kereseti illetéket a felperes az Itv. 79. (1) bekezdése szerint visszaigényelheti.
<br>
<br>Budapest, 2003. október 29. napján
<br>
<br>Dr. Sára Katalin s. k., Dr. Szõke Mária s. k.,
<br>tanácselnök elõadó bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>