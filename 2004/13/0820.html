<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0820/2004)
</h2>
<br>1024 Budapest, Margit krt. 85.
<br>Ikt. sz.: D.627/9/2003.
<br>
<br>Tárgy: az OMS Hungária Kft. jogorvoslati kérelme Kiskõrös Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az OMS Hungária Kft. (2890 Tata, Bacsó B. u. 37. a továbbiakban: kérelmezõ) jogorvoslati kérelmének, melyet a Kiskõrös Város Önkormányzata (6200 Kiskõrös, Petõfi tér 1., nevében eljár: ÉPINBER Kft., 6000 Kecskemét, Csányi János krt. 12. a továbbiakban: ajánlatkérõ) "Kiskõrös Város szennyvízcsatorna-hálózatának és szennyvíztisztító telepének megvalósítása" tárgyú közbeszerzési eljárása ellen nyújtott be helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 33. § (1) bekezdését és ezért ajánlatkérõ ajánlati dokumentációra vonatkozó döntését megsemmisíti.
<br>A Döntõbizottság ajánlatkérõt 1 000 000 Ft, azaz egymillió forint bírsággal sújtja. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000, azaz százötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ 2003. augusztus 27-én részvételi felhívást tett közzé nyílt, elõminõsítéses közbeszerzési eljárás megindítására.
<br>A felhívás 3. a) pontjában a beszerzés tárgyát és mennyiségét az alábbiak szerint jelölte meg:
<br>Kiskõrös város szennyvízcsatorna-hálózatának és szennyvíztisztító telepének megvalósítása az alábbi fõbb jellemzõkkel
<br>A megépítendõ létesítmények fõbb mûszaki adatai:
<br>
<br>Gravitációs csatornahálózat:
<br>NA 200-as mûanyag gerincvezeték:
<br>23 782,0 fm
<br>1686 ingatlant érintõ NA 150-es mûanyag bekötõvezeték telekhatárig:
<br>12 755,5 fm
<br>Szennyvízátemelõ:
<br>1 db
<br>Szennyvíztisztító telep: 2250 m 3 /d-rõl 3000 m 3 /d kapacitásúra történõ bõvítése és technológiai korszerûsítése.
<br>
<br>A részvételi szakasz eredményhirdetésére 2003. október 10-én került sor, melyen 10 jelentkezés érvénytelenségét és három jelentkezõ alkalmasságát hirdették ki.
<br>A három alkalmasnak minõsített jelentkezõ kérelmezõ, a BAU-TEAM Kft., valamint a Somogyi és Társa Kft. és a SOLT ÚT Kft. közös jelentkezése. Részükre az ajánlati felhívást és a dokumentációt még aznap megküldték. Kérelmezõ 2003. november 5-én jogorvoslati kérelmet terjesztett elõ, melyben a dokumentáció egyes rendelkezéseit sérelmezte. Ajánlatkérõ 2003. november 11-én kelt bejelentésében közölte, hogy a kiküldött ajánlati felhívást visszavonta, és egy új, egységes szerkezetû ajánlati felhívást és ajánlati dokumentációt fog az ajánlattevõk részére megküldeni. Erre tekintettel kérelmezõ jogorvoslati kérelmét visszavonta, és a Döntõbizottság az eljárást megszüntette.
<br>Ajánlatkérõ új ajánlati felhívást és dokumentációt készített, melyet 2003. november 18-án ajánlattevõknek megküldött.
<br>Az ajánlati felhívás 13. pontjában ajánlatkérõ meghatározta, hogy az összességében legkedvezõbb ajánlat szempontja alapján bírálja el az ajánlatokat.
<br>Megadta az értékelés részszempontjait és a súlyszámokat az alábbiak szerint:
<br>jólteljesítés biztosítékai:
<br>részszempontok
<br>súlyszámok
<br>- jótállási idõ elõírtakon túli megajánlása (%)	2
<br>- a szavatossági idõ elõírtakon túli vállalása (%)	2
<br>- késedelmi kötbér megajánlása (Ft)	2
<br>- egyéb jólteljesítés biztosítéka (Ft)	4
<br>építéssel kapcsolatos vállalások:
<br>- a lakóingatlanokra történõ bejutás korlátozása (perc)	2
<br>- az építéssel okozott akadályoztatás mértéke (óra)	3
<br>- ajánlati ár (Ft)	3
<br>- elõírtnál kedvezõbb teljesítési határidõ	4
<br>- helyi munkaerõ alkalmazása	0,3
<br>Az adható pontszámokat 1-100-ig, az értékelés módszerét az arányosítás elve alapján határozta meg.
<br>Az ajánlatok összeállításához dokumentációt is ajánlattevõk rendelkezésére bocsátott, amely részletesen tartalmazta az ajánlatok tartalmi és formai követelményeit.
<br>A dokumentáció A) Általános elõ írások fejezet 1.10. pontjában, a dokumentáció 15. oldalán, elõírta, hogy "ajánlattevõk készítsék el a beruházás (az ajánlatkérõ általi fordításban biztosított és joghatályosnak tekintett) ISO 10005:1995 szabvány szerinti minõségtervét, amelynek meg kell felelnie a szabvány iránymutatásainak és a dokumentáció elõ írásainak". Az 1.10.15. pontban elõírta, hogy a fentiekben elõírtaknak nem megfelelõen tett ajánlatot az ajánlatkérõ érvényteleníti.
<br>A B) Az értékelési szempontok tartalma címû fejezet 1.2. pontjában a késedelmi kötbér részszempont tartalmát és megajánlásának módját határozta meg. Meghatározta, hogy az értékelést a napi késedelmi kötbér egy napra vetített számtani átlaga alapján fogja végezni.
<br>A dokumentáció 20. oldalán a 2.3. pontban az építéssel okozott akadályoztatás mértéke részszempont tartalmát és megajánlásának mértékét határozta meg. Elõírta, hogy az "Ajánlattevõ köteles meghatározni, hogy hány munkaórában fogja elvégezni a munkálatokat. Az értékelés alapját az fogja képezni, hogy hány napig folyik effektív módon építési kivitelezési tevékenység, azaz hány nap érintett munkavégzéssel."
<br>A dokumentáció 21/35. oldal 3.8. pontja kimondja, hogy "az ajánlatok kidolgozásakor vegyék figyelembe, hogy az ajánlati árnak teljeskörûnek kell lennie, vagyis magába kell foglalni minden ajánlattevõi kifizetési igényt, így a teljes körû használatba bocsátáshoz szükséges munkákat, valamint a teljes körû visszabocsátáshoz szükséges helyreállítási munkákat. Ebbe beleértendõ minden jogszabály által megkövetelt vizsgálat, elemzés, mérés, tanulmány, próbaüzemi költségek stb."
<br>A dokumentáció 22/35. oldal 3.9. pontja szerint "Az ajánlati árnak tartalmaznia kell mindazokat a költségeket, amelyek az ajánlat tárgyának eredményfelelõs megvalósításához, az ajánlati feltételekben rögzített feltételek betartásához szükségesek."
<br>Az ajánlati dokumentáció 22/35. oldalán szereplõ "Az elõírtaknál kedvezõbb teljesítési határidõ" 4.1. pontja kimondja, hogy "Az ajánlatkérõ elõnyben részesíti azon ajánlatot, amelyik biztosítja a korábbi befejezési határidõt."
<br>Az ajánlati dokumentáció 24/35. oldal 6.3. pontjában ajánlatkérõ elõírta, hogy az ajánlatkérõ által vállalt szavatosságot a beruházás részeinek megfelelõen tételesen megbontva kell megadni (csatornahálózat, mûtárgyak és azok szerkezetei, gépészet, burkolatok és azok kopórétegei, födémek, fedélszerkezetek, héjalások stb.) a túlvállalással együtt.
<br>Kérelmezõ 2003. november 27-én kérdéseket intézett ajánlatkérõhöz, melyeknek megválaszolását 2003. december 2-ára kérte, ellenkezõ esetben jogorvoslati eljárás megindítását helyezte kilátásba. A válaszokat a megadott határidõre ajánlatkérõ nem adta meg.
<br>Kérelmezõ 2003. december 2-án jogorvoslati kérelmet terjesztett elõ, melyben sérelmezte az ajánlati felhívás és az ajánlati dokumentáció több pontját, s kérte ajánlatkérõt a törvény szabályainak megfelelõ eljárásra felhívni, kérte továbbá jogsértés megállapítását, valamint költségeinek megtérítését. Ideiglenes intézkedésként kérte a közbeszerzési eljárás felfüggesztését. Elõadta, hogy a módosított ajánlati felhívást, illetve a módosított ajánlati dokumentációt 2003. november 18-án, illetve 19-én kapta kézhez. A dokumentációban több olyan elõ írást és feltételt talált, melyek ellentétesek a Kbt. elõ írásaival, ezért ezek pontosítása, illetve tisztázása érdekében kérdéseket intézett ajánlatkérõhöz. Elõadta továbbá, hogy a 15 napos jogorvoslati határidõre tekintettel volt kénytelen rövid határidõben kérni a választ, mert amennyiben ajánlatkérõ a feltett kérdésekre december 23-án ad választ, nem maradt volna ideje a jogorvoslati kérelem benyújtására.
<br>Álláspontja szerint az ajánlatkérõ ajánlati felhívásának több pontjával megsértette a Kbt. 24. § (2) bekezdésében foglalt, az esélyegyenlõség alapelvét, valamint a Kbt. 34. § (3) bekezdés d) pontját.
<br>Sérelmezte az ajánlati dokumentáció 15/35-17/35. oldalainak elõ írásait az ajánlathoz csatolandó minõségtervre vonatkozóan. Elõadta, hogy a hivatkozott és kiadott ISO 10005 szabvány elõ írásainak megfelelõen is be lehet mutatni a cég minõségbiztosítási rendszerét, de álláspontja szerint jogsértõ erre érvénytelenségi feltételt szabni tekintettel arra, hogy ezeknek az anyagoknak az objektív vizsgálata nem biztosítható, a csatolt szabvány alapján nem állapítható meg, hogy a minõségtervet pontosan hogyan kell elkészíteni, azaz hogyan kell érvényes ajánlatot tenni.
<br>Elõadta, hogy az ajánlati dokumentáció 18/35. oldalának 1.2.3. pontja a késedelmi kötbér vállalására vonatkozóan sérti az esélyegyenlõséget, mert ajánlatkérõ nem adta meg pontosan az értékelés módját. Nem állapítható meg az, hogyan fogja értékelni a változóan megadott kötbért, nincs megadva az idõtartam, amihez viszonyítva ajánlatkérõ kiszámítja az egy napra esõ értéket.
<br>Sérelmezte továbbá az ajánlati dokumentáció 20.35. oldalának 2.3.1. pontjában található, álláspontja szerint esélyegyenlõséget sértõ elõ írást arra való hivatkozással, hogy a megfogalmazásból nem állapítható meg az, hogy hány munkaórát tekint egy napnak az ajánlatkérõ.
<br>Kérelmezõ sérelmezte a dokumentáció 21/35. oldalának 3.8. pontját tekintettel arra, hogy ajánlatkérõ nem adta meg a mûködõ teleprész üzemeltetési költségeit annak ellenére, hogy a 6 hónapos próbaüzem költségeit az árnak tartalmaznia kell. Elõadta, hogy ajánlatkérõ nem szolgáltatott elegendõ adatot az egységes ajánlatadáshoz.
<br>Elõadta továbbá, hogy az ajánlati dokumentáció 22/35. oldalán a 3.9. pont szerint csak helyszíni szemle alapján tudnak az ajánlattevõk megfelelõ ajánlatot adni tekintettel arra, hogy a mûködõ üzemrész költségeit az ajánlatnak tartalmaznia kell. Álláspontja szerint ajánlatkérõ azzal, hogy a helyszíni szemlére nem biztosított lehetõséget, jogsértést követett el.
<br>Kérelmezõ sérelmezte továbbá, hogy az ajánlati felhívásban meghatározott bírálati részszempontok közül az "Elõírtnál kedvezõbb teljesítési határidõ" és "az építéssel okozott akadályoztatás mértéke" mint értékelési alszempont meghatározása a Kbt. 34. § (4) bekezdés d) pontjába ütközik, mivel átfedést tartalmaz, és egy adott dolog kétszeres értékelésének lehetõségét jelenti.
<br>Az ajánlati dokumentáció 24/35. oldalának 6.3. pontja vonatkozásában kérelmezõ elõadta, hogy az egységes ajánlatadás és egységes értékelhetõség érdekében ajánlatkérõnek meg kellett volna határoznia, hogy milyen tételekre bontva kell megadni a vállalt szavatossági idõt. Álláspontja szerint a zárójeles felsorolásból jelentõs tételek (pl. nyílászárók, falazat) kimaradtak és kis jelentõségûek (héjalások) szerepelnek, ezért nem egyértelmû, hogy az ajánlatkérõ milyen mélységig kéri a szavatosság megadását, és ez érvénytelenség megállapítását eredményezheti, amivel sérül az esélyegyenlõség biztosításának követelménye.
<br>Az ajánlatkérõ kérte az álláspontja szerint megalapozatlan jogorvoslati kérelem elutasítását és kérelmezõ költségekben történõ marasztalását. Elõadta, hogy a Kbt. értelmében az ajánlattevõk az ajánlattételi határidõ lejártát megelõzõ 10. napig tehetnek fel kérdéseket, melyre ajánlatkérõnek legkésõbb az ajánlattételi határidõ lejártát megelõzõ 6. napig kell megadnia a választ. A kérelmezõ által felvetett kérdések mindegyike rendezhetõ lett volna írásbeli kérdés feltevésével. Jelen ügyben az ajánlattételi határidõ 2003. december 29. volt, tehát ajánlattevõk december 19-ig tehettek fel kérdéseket, melyre ajánlatkérõnek december 23-ig kellett válaszolnia. Kérelmezõ a kérdéseit november 27. napján juttatta el ajánlatkérõhöz, s a válaszadásra 3 munkanapot adott. Ezen idõ alatt ajánlatkérõ megítélése szerint objektíve lehetetlen a választ megadni. Elõadta továbbá, hogy a válaszadással - tekintettel az ünnepnapokra is - nem kívánta megvárni a jogszabály szerinti utolsó napokat, azonban a kérelmezõ által megjelölt idõ kevés volt számára.
<br>Az ajánlati dokumentációban elõírt ISO 10005:1995 szabvánnyal kapcsolatban elõadta, hogy annak elõ írásával nem sérül az esélyegyenlõség, mivel valamennyi ajánlattevõ a saját minõségbiztosítási rendszerének megfelelõen, arra építve tudja elkészíteni a minõségtervet a konkrét beruházásra. Ez nem jelent többlet-elõ írást az elfogadott ISO-rendszerekhez képest, mert a szabvány segítségével lehet egységesen elkészíteni a minõségtervet, tehát az segítséget jelent az ajánlattevõk számára, mivel egyértelmûvé teszi azt, hogyan kell elkészíteni az ajánlatot.
<br>A dokumentáció 1.2.3. pontjával kapcsolatosan elõadta, hogy a dokumentáció 4. oldalának 5.2. pontjában rögzítette, hogy minimálisan 30 napig tartó késedelmi kötbérre való megajánlást kér, s a harminc napot meghaladó késedelem esetére fenntartja magának az elállás jogát, ezért álláspontja szerint a rendelkezés egyértelmûen azt jelenti, hogy 30 napot meghaladó kötbérvállalást nem értékel, azaz a kötbér átlagát 30 nap figyelembevételével számolja ki.
<br>Ajánlatkérõ elõadta, hogy álláspontja szerint egyértelmû, hogy egy munkanap 8 munkaóra. Éppen azért írta elõ ajánlattevõk számára a munkavégzés munkaórákban történõ megadását, hogy a munkaórákat munkanapokra átváltva az értékelés egységes legyen.
<br>A mûködõ teleprész üzemeltetési költségeivel kapcsolatosan ajánlatkérõ elõadta, hogy az egész telep átépítésre kerül, nem lehet külön kezelni a most megépítendõ részt, ezért a jelenleg mûködõ teleprész üzemeltetési költségei az ajánlati ár szempontjából nem bírnak relevanciával. Elõadta, hogy a dokumentációból megállapítható az, hogy a próbaüzem üzemeltetési költségei a teljes új létesítmény üzemeltetési költségeit jelentik.
<br>A helyszíni szemlével kapcsolatos kérelmi elem vonatkozásában ajánlatkérõ elõadta, hogy a Kbt. nem teszi ajánlatkérõ számára kötelezõvé a helyszín megtekintésének biztosítását, tehát az általa elkészített dokumentáció nem jogsértõ azért, mert nem szerepel benne helyszíni megtekintés lehetõsége.
<br>Az értékelési részszempontok körében az ugyanazon tartalmi elem kétszeres értékelésére vonatkozó kérelmi elem vonatkozásában ajánlatkérõ elõadta, hogy az elõírtnál korábbi teljesítési határidõ keretében azt kívánja értékelni, hogy ajánlattevõk a 2005. november 4-i végsõ befejezési határidõhöz képest milyen befejezési határidõt vállalnak. Ez a határidõ a munkaterület átadásától kezdõdik, mely a dokumentáció 22. oldalának 4.2. pont ja alapján fix dátum, a szerzõdés hatályosulásától számított 10. nap. Ezen határidõbe a két dátum között eltelt valamennyi nap beletartozik. Az építéssel okozott akadályoztatás mértékébe viszont csak az effektív munkavégzéssel érintett napok tartoznak bele, amelyek alatt építési kivitelezési tevékenység folyik. Ez a két idõtartam különbözik egymástól.
<br>A szavatossági idõvel kapcsolatos vállalásokra vonatkozó kérelmi elem tekintetében ajánlatkérõ elõadta, hogy a jogszabályi minimumon felüli többletvállalás százaléka alapján kíván értékelni. Egyszázalékos érték megadását kéri valamennyi tételre.
<br>A Döntõbizottság 2003. december 4-én a közbeszerzési eljárást ideiglenes intézkedéssel felfüggesztette.
<br>Egyéb érdekeltek észrevételt nem tettek.
<br>A Döntõbizottság megállapította, hogy a kérelmezõ jogorvoslati kérelme az alábbiak szerint alapos.
<br>A Kbt. 26. § (2) bekezdése kimondja, hogy a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 33. § (1) bekezdése szerint az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.
<br>A késedelmi kötbér megajánlására vonatkozóan a Döntõbizottság megállapította, hogy az ajánlati dokumentáció az 1.2. pontban a következõ követelményeket állítja: "az ajánlattevõk a napi késedelmi kötbér tekintetében tehetnek megajánlásokat", "legyen egyértelmûen számmal meghatározva a napra vonatkozó kötbér", "az ajánlattevõ köteles meghatározni azt, hogy a lehívhatóságnak mennyi a maximális mértéke (mely természetesen lehet korlát nélküli is)", "az ajánlattevõk adják meg a lehívhatóság maximális mértékét forintálisan és napokban is", "az ajánlatkérõ a napi kötbér mértékét értékeli, azaz az ajánlattevõk által megajánlott napi késedelmi kötbér egy (1) napra vetített számtani átlagát."
<br>A 4.2. pontban "Késedelmes teljesítés esetére pedig minimálisan harminc napig tartó késedelmi kötbérre megajánlást kér." Ugyanezen pontban 30 napot meghaladó késedelem esetére fenntartja a szerzõdéstõl való elállás jogát.
<br>A Döntõbizottság álláspontja szerint az ajánlati felhívásban közölt részszempont és az ajánlati dokumentációnak a késedelmi kötbér megajánlására vonatkozó rendelkezései ellentmondásokat tartalmaznak a vonatkozásban, hogy a felhívás szövege nem átlagos napi kötbér értékelését jelzi, míg a dokumentáció már igen. A dokumentáció rendelkezései önmagukban is ellentmondásosak, nem derül ki belõlük, hogy a megadott napi összegbõl milyen idõtartam figyelembevételével számít átlagot ajánlatkérõ tekintettel arra, hogy lehetõvé tette az idõtartam korlát nélküli megadását.
<br>A Döntõbizottság nem fogadta el ajánlatkérõnek azt az érvelését, hogy az elállási jog fenntartása egyben azt is jelenti, hogy ajánlatkérõ nem fogja értékelni a 30 napot meghaladó felajánlásokat, mert ezt csak lehetõségként tartalmazza a dokumentáció 4.2. pontja, ezért álláspontja szerint a dokumentáció ezen része jogsértõ, ennek alapján az ajánlattevõk nem tudnak egyenlõ eséllyel ajánlatot tenni.
<br>Az építéssel okozott akadályoztatás mértéke értékelési részszempont vonatkozásában a Döntõbizottság megállapította, hogy az ajánlati felhívás és a dokumentáció 2.3.1. pontja között ellentmondás van tekintettel arra, hogy az ajánlati felhívás szerint a részszempont értékelése a megadott órák szerint történik, a dokumentáció szerint pedig "az értékelés alapját az fogja képezni, hogy hány napig folyik effektív módon építési kivitelezési tevékenység". Az ajánlati dokumentáció ezen része is jogsértõ tekintettel arra, hogy az ajánlati felhívás és az ajánlati dokumentáció nem mondhat ellent egymásnak.
<br>A Döntõbizottság megállapította, hogy az ajánlati dokumentáció 3.8. pontja is jogsértõ rendelkezéseket tartalmaz. Ezen pont alapján ajánlattevõ köteles teljes körû ajánlatot tenni abban az értelemben, hogy az ajánlatnak magában kell foglalnia minden kifizetési igényt, így a próbaüzem költségeit is. A Döntõbizottság megállapította, hogy ajánlatkérõ nem bocsátotta ajánlattevõk rendelkezésére azon adatoknak a teljes körét, melyekbõl a próbaüzem költségeit ajánlattevõ kalkulálni tudja. Nem állnak rendelkezésre a meglévõ szennyvízcsatorna-hálózat azon mennyiségi és minõségi adatai, amelybõl ajánlattevõk a jelenlegi szennyvízcsatorna hálózat kapacitását és minõségi jellemzõit meghatározhatná, amely alapján kalkulálni tudná a mûködési költségeket, amely az ár részét kell képezzék. A konzultáció megtartása célravezetõ lehet a jelen esetben, mert a megfelelõ állapot és a mûködési jellemzõk ismerete biztosítható ezen a módon.
<br>Kérelmezõ kérte annak megállapítását is, hogy a jólteljesítés biztosítékai egyik alszempontjaként megjelölt "a szavatossági idõ elõírtakon túli megajánlása (%)" esetében a dokumentáció 6.3. pontja ellentmond az ajánlati felhívásnak. A Döntõbizottság megállapította, hogy az ajánlati felhívásban ajánlatkérõ ezen részszempont vonatkozásában egyetlen százalékos érték megadását kívánta értékelni, az ajánlati dokumentációban 6.3. pontjának utolsó mondata azonban azt mondja, hogy az ajánlattevõ által vállalt szavatosságot a beruházás részeinek megfelelõen tételesen megbontva kell megadni. Ezt követõen zárójelben több tételt felsorol, s a felsorolás végén stb. szerepel. A Döntõbizottság megállapította, hogy nem lehetséges a beruházás különbözõ részei vonatkozásában azt a két követelményt együttesen teljesíteni, hogy egyrészt a beruházás részeinek megfelelõen tételesen megbontva megadni az egymástól eltérõ szavatossági idejû tételek vonatkozásában a túlvállalás százalékát, másrészt pedig egyetlen százalékos értéket megadni. Ezen túlmenõen nem értelmezhetõ a zárójelben lévõ felsorolás végén az "stb." sem, mert az értékelés alapját képezõ ajánlati elem tartalmát az ajánlatkérõnek kell meghatároznia.
<br>A fentiek alapján a Döntõbizottság nem fogadta el ajánlatkérõnek azt a védekezését, mely szerint valamennyi vitatott kérdést egyértelmûen szabályozott a dokumentáció, illetve azt sem, hogy az ajánlattevõk kérdéseire válaszolva az elõ írások értelmezhetõk volnának. Az ajánlati dokumentációt úgy kell elkészíteni, hogy az az ajánlati felhívással együttesen kielégítõen tartalmazza az ajánlatkérõ igényét és szerzõdési feltételeit. Jelen esetben a dokumentáció nincs összhangban a felhívás egyes rendelkezéseivel sem. A jogsértést a Döntõbizottság minden fent kifejtett pontban a dokumentáció elõ írásaira vonatkozóan állapította meg, tehát annak megsemmisítése szükséges az eljárás jogszerûségének helyreállítása érdekében.
<br>A Döntõbizottság megállapította, hogy nem alaposak a kérelmezõnek a további kérelmi elemei.
<br>Ajánlatkérõnek a beruházás ISO 10005-1995 szabvány szerinti minõségtervének elkészítésére vonatkozó elõ írásait a dokumentáció 1.10. pontja alatti elõ írások is tartalmazzák. A 1.10.14. pont kimondja, hogy a minõségterv kövesse az ajánlattevõ ISO 9000 szabvány szerkezetét, az 1.10.4. pont kimondja, hogy a minõségtervnek az ajánlattevõ minõségrendszerének elemeire kell épülnie, az 1.10.7. pont szerint a szabvány minimális tartalmi követelményeit kell kidolgozni. Fenti rendelkezések figyelembevételével a Döntõbizottság megállapította, hogy ezen elõ írások nem sértik az esélyegyenlõség követelményét, a dokumentáció és a csatolt a szabvány szövege alapján az ajánlattevõk egyenlõ eséllyel megfelelõ ajánlatot tehetnek ebben a körben.
<br>Kérelmezõ kérte annak megállapítását, hogy ajánlatkérõ megsértette a Kbt. 34. § (4) bekezdés d) pontját is. Álláspontja szerint a kedvezõbb teljesítési határidõ és az akadályoztatás mértéke bírálati részszempontok átfedést tartalmaznak. E körben a Döntõbizottság nem állapította meg a jogsértést a következõk miatt:
<br>Ajánlatkérõ az építéssel kapcsolatos vállalások bírálati részszempont alszempontjaként meghatározta "az építéssel okozott akadályoztatás mértéke (óra)" szempontot, s külön részszempontként az "elõírtnál kedvezõbb teljesítési határidõ" részszempontot. A Döntõbizottság álláspontja szerint a két szempont vonatkozásában nem állapítható meg olyan összefüggés, mely ugyanazon tartalmi elem többszöri értékelését eredményezné. Az építéssel okozott tényleges akadályoztatás mértéke nagymértékben függ a munkaszervezéstõl, attól hogy hány fõvel, milyen eszközökkel dolgozik az ajánlattevõ, tehát akár rövidebb teljesítési határidõ esetében is lehet több a munkavégzéssel érintett napok száma, és hosszabb határidõ mellett is lehet kevesebb. A két szempont bírálata tehát nem ugyanazon tartalmi elem értékelését jelenti.
<br>Kérelmezõ kérte annak kimondását is, hogy jogsértõ ajánlatkérõnek az az eljárása, mely szerint nem biztosította a helyszíni bejárás lehetõségét az ajánlattevõk részére.
<br>A Döntõbizottság elfogadta ajánlatkérõnek azt a hivatkozását, mely szerint a Kbt. nem írja elõ kötelezõ jelleggel a helyszíni bejárás biztosításának kötelezettségét, tehát az, hogy erre vonatkozóan az ajánlati dokumentáció nem tartalmazott rendelkezést, nem alapozza meg jogsértés megállapítását. Kérelmezõ a helyszíni bejárás biztosítására vonatkozó kérését 2003. november 27-én küldte meg ajánlatkérõ számára, így a megadott, csupán három munkanapot magában foglaló idõ erre nem volt elegendõ.
<br>A Kbt. 24. § (2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.
<br>Kérelmezõ indítványozta a Kbt. 24. § (2) bekezdésében meghatározott alapelv megsértésének megállapítását.
<br>Az eljárási alapelvek szerepe kettõs. Egyrészt azok áthatják a közbeszerzési eljárás egész menetét, és az egyes részletszabályokban tételesen is megfogalmazódnak, illetve a konkrét normákat elvi háttérrel övezik.
<br>A Döntõbizottság jogsértésként a Kbt. 33. § (1) bekezdését állapította meg, mely jogszabályi rendelkezés önmagában tartalmazza az alapelvi rendelkezés betartásának követelményét, így a tételes jogszabályi rendelkezés megsértésének megállapítása mellett szükségtelen a 24. §-ban foglalt alapelvi rendelkezés megsértésének kimondása.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva - a fenti indokokra tekintettel - a Kbt. 88. § (1) bekezdés d) pontja alapján állapította meg, hogy az ajánlatkérõ megsértette a Kbt. 33. § (1) bekezdését, és ezért a 88. § (1) bekezdés c) pontja alapján semmisítette meg az ajánlatkérõ jogsértõ ajánlati dokumentációját.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdés szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a jogsértés súlyára és reparálhatóságára tekintettel nem ítélte indokoltnak a minimális bírságnál magasabb összegû bírság kiszabását.
<br>A Döntõbizottság a közbeszerzési eljárás iratai alapján megállapította, hogy ajánlatkérõ bizottsági formában hozta meg döntéseit, erre tekintettel személyi felelõsségre nem vonható le következtetés.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. január 10.
<br>
<br>Dr. Telek Katalin s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>