<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0821/2004)
</h2>
<br>1024 Budapest, Margit krt. 85.
<br>Ikt.sz.: D.593/12/2003.
<br>
<br>Tárgy: az Energoszolg Kft. I. r. és a Rufusz Kft. II. r. kérelmezõk jogorvoslati kérelme az Educatio Kht. közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Energoszolg Kft. (1116 Budapest, Temesvár u. 20. a továbbiakban: I. r . kérelmezõ) és a Rufusz Kft. (1117 Budapest, Bogdánffy u. 3. a továbbiakban: II. r. kérelmezõ) kérelmezõk által az Educatio Kht. (1082 Budapest, Üllõi út 82/E. a továbbiakban: ajánlatkérõ) "felsõoktatási tanügyigazgatási, vezetõi információs, kutatás-nyilvántartási létesítménygazdálkodási rendszerek és ezek kapcsolataira vonatkozó, illetve a felsorolt rendszerek bevezetés-módszertani központi követelményspecifikációjának írott és elektronikus formában történõ elkészítése a mûszaki leírás alapján" tárgyú közbeszerzési eljárása ellen indított jogorvoslati eljárásban az I. r. kérelmezõ jogorvoslati kérelmét elutasítja, míg a II. r. kérelmezõ jogorvoslati kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 48. § (1) bekezdését, a 44. § (5) bekezdését, a Kbt. 61. § (1) bekezdés e) pontját és ezért megsemmisíti ajánlatkérõ 2003. október 30-i tájékoztató levelét az eljárás folytatásáról és az azt követõ döntéseit. Ezt meghaladóan a II. r. kérelmezõ jogorvoslati kérelmét elutasítja.
<br>A Döntõbizottság ajánlatkérõt 1 000 000 Ft (azaz egymillió forint) bírsággal sújtja.
<br>Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül a Közbe szerzések Tanácsa MÁK 10032000-01720361-00000000 bankszámlájára fizesse be.
<br>Kötelezi a Döntõbizottság ajánlatkérõt, hogy fizessen meg az II. r. kérelmezõ részére a határozat kézbesítésétõl számított 15 napon belül 150 000 Ft, azaz egyszáz-ötvenezer forint igazgatási szolgáltatási díjat, ezt meghaladóan a felek viselik az eljárás során felmerült költségeiket.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. szeptember 3-i számában tette közzé ajánlati felhívását nyílt eljárás megindítására a rendelkezõ részben meghatározott tárgyban. A részajánlattétel lehetõségét kizárta, míg a többváltozatú ajánlattételt megengedte.
<br>A teljesítés határidejét, illetve a szerzõdés idõtartamát 2003. december 15-ében állapította meg.
<br>Ajánlatkérõ felhívása 11. a) pontjában határozta meg az ajánlattevõk pénzügyi, gazdasági és mûszaki alkalmassága igazolására kért adatokat és tényeket.
<br>A mûszaki alkalmasság igazolására a negyedik francia bekezdésben kérte az elõzõ 3 évben oktatási intézményekben, illetve egyéb ügyfeleknél megvalósított, bevezetett integrált számítástechnikai rendszerek ismertetését, amely magában foglalta a szoftver integrálását, az alkalmazási rendszer megvalósítását, testre szabást, ügyvitelszervezést, kiképzést, oktatást - és amennyiben erre sor kerül - a hardver integrálását, üzemeltetéstámogatást. A referenciajegyzékben legalább a következõ adatoknak kell szerepelniük: a megvalósított rendszer méretére vonatkozó információ [hardverrendszer (szerverek, munkaállomások) összeállítás bemutatása, szoftvereszközök felsorolása, a felhasználók össz- és ezen belül a konkurens felhasználók száma] és a teljesítés ideje. Ajánlatkérõ elõírta, hogy a referenciajegyzékhez referenciaigazoló levelet is kell csatolni.
<br>Az ötödik francia bekezdésben ajánlatkérõ kérte a felelõs projekt- és mûszaki vezetõk, a vezetõ rendszerfejlesztõk megnevezésével, képzettségük és gyakorlatuk szakmai önéletrajz segítségével történõ bemutatását. Közölte, hogy legalább tíz szakember bemutatását kéri, akik felsõfokú gazdasági vagy informatikai végzettséggel rendelkeznek.
<br>A hatodik francia bekezdésében ajánlatkérõ kikötötte, hogy a feladat megvalósításában részt vevõ szakemberek közül 7 fõnek rendszerfejlesztõnek/tanácsadónak kell lennie, és ezeknek rendelkezniük kell felsõfokú szakirányú végzettséggel és ügyviteli rendszer fejlesztésében/szervezésében szerzett tapasztalattal.
<br>Ajánlatkérõ felhívása 11. b) pontjában határozta meg az ajánlattevõknek a szerzõdés teljesítésére alkalmatlanná minõsítésének szempontjait, köztük az alábbiakat:
<br>- az ajánlattevõ, illetve a közbeszerzés értékének 10%-át meghaladó mértékben igénybe venni kívánt alvállalkozó nem rendelkezik legalább kettõ ellenõrizhetõ referencialevéllel,
<br>- az ajánlattevõ, illetve a közbeszerzés értékének 10%-át meghaladó mértékben igénybe venni kívánt alvállalkozó rendszerfejlesztõi/tanácsadói nem rendelkeznek felsõfokú szakirányú végzettséggel és ügyviteli rendszer fejlesztésében/szervezésében szerzett tapasztalattal,
<br>- az ajánlattevõ, illetve a közbeszerzés értékének 10%-át meghaladó mértékben igénybe venni kívánt alvállalkozó felelõs projektvezetõje/mûszaki vezetõje nem rendelkezik felsõfokú szakirányú (gazdasági vagy informatikai) végzettséggel, valamint vezetési tapasztalattal.
<br>Ajánlatkérõ közölte, hogy az ajánlatokat az összességében legelõnyösebb ajánlat szempontja alapján bírálja el és felhívása 13. b) pontjában meghatározta a részszempontokat, súlyszámokat, értékelési ponthatárt és az értékelés módszerét. Ajánlatkérõ közölte, hogy a hiánypótlás lehetõségét a Kbt. 43. § (4) bekezdésében foglaltak szerint biztosítja.
<br>Ajánlatkérõ dokumentációt is összeállított, ez tartalmazta a mûszaki leírást és a vállalkozási szerzõdés tervezetét.
<br>Ajánlatkérõ felhívása ellen a Rufusz Kft. jogorvoslati kérelmet nyújtott be, mely D.49612003. szám alatt volt folyamatban. Ennek során a Döntõbizottság 2003. október 7-én a D.496/9/2003. számú határozatában ideiglenes intézkedést hozott, a közbeszerzési eljárást felfüggesztette.
<br>A Döntõbizottság a D.496/12/2003. számú határozatában részben helyt adott a Rufusz Kft. jogorvoslati kérelmének, jogsértést állapított meg, a felhívás egy részét megsemmisítette és jogkövetkezményeket alkalmazott. A Döntõbizottság határozatát 2003. október 28-án adta ki.
<br>Az ajánlatkérõ 2003. október 30-án tájékoztatta a dokumentációt megvásárlókat - köztük a II. r. kérelmezõt -, hogy a Döntõbizottság D.496/12/2003. számú határozata alapján a közbeszerzési eljárás folytatódik, a Kbt. 82. § (3) bekezdésére tekintettel a folyamatban levõ határidõket a felfüggesztés idõtartamával meghosszabbítja.
<br>Közölte az új ajánlattételi határidõt, az eredményhirdetés idõpontját, a szerzõdéskötés idõpontját és a teljesítési határidõt. Az ajánlattételi határidõt 2003. november 5-e 12.00 órában állapította meg.
<br>Ajánlatkérõ szintén 2003. október 30-án tájékoztatta a potenciális ajánlattevõket a már korábban feltett kérdésekre adott válaszairól.
<br>Az egyik kérdés a referenciajegyzékhez csatolandó referenciaigazoló levélre vonatkozott. Ajánlatkérõ közölte, hogy a referencialevelet az adott intézmény vagy egyéb ügyfél cégszerû aláírásával és keltezéssel szükséges ellátni, a referencialevél tartalmára pedig a Kbt. 44. § (2) bekezdés a) pontjában foglaltak az irányadók.
<br>Az ajánlattételi határidõre az IFUA Horváth & Partners Kft., a Hewlett Packard Magyarország Kft. és a II. r. kérelmezõ nyújtotta be az ajánlatát.
<br>Az I. r. kérelmezõ a dokumentációt nem vásárolta meg és ajánlatot sem nyújtott be.
<br>Ajánlatkérõ minden ajánlattevõ számára hiánypótlási lehetõséget biztosított. A hiánypótlás határidejét 2003. november 11-én 12.00 órában állapította meg, egyben az eredményhirdetés idõpontját 2003. november 12-e 14.00 órára halasztotta el. A hiánypótlási felhívást csak az érintett ajánlattevõk részére küldte meg.
<br>A II. r. kérelmezõ részére ajánlatkérõ 2003. november 10-én küldte meg faxon a hiánypótlási felhívást, melyben kérte eredeti banknyilatkozat és további banknyilatkozat csatolását. Közölte, hogy a Veszprémi Egyetem által kiállított referencialevélben ajánlatkérõként nem az Educatio Kht. szerepel, és erre tekintettel kérte helyes tartalmú referencialevél benyújtását. Kérte továbbá cégszerû nyilatkozatban rögzíteni, hogy a II. r. kérelmezõ ajánlatában felsorolt szakemberek közül hányan felelnek meg az ajánlati felhívás 11. a) pont azon mûszaki alkalmassági kritériumának, hogy: "az ajánlattevõ - a feladat megvalósításában részt vevõ - szakemberei közül 7 fõnek rendszerfejlesztõnek/tanácsadónak kell lennie, és ezeknek rendelkezniük kell felsõfokú szakirányú végzettséggel és ügyviteli rendszer fejlesztésében/szervezésében szerzett tapasztalattal."
<br>Ajánlatkérõ a II. r. kérelmezõ részére a Kbt. 57. § (1) bekezdésére hivatkozással összeférhetetlenséggel kapcsolatos tisztázandó kérdést tett fel. Ebben ismertette, hogy a folyamatban levõ közbeszerzési eljárásban fontos szempont a versenyegyenlõség biztosítása, konkrétan az, hogy a követelményspecifikáció elkészítésében ne mûködjenek közre olyan szakemberek, akik érdekeltek lehetnek valamely piaci szereplõ megoldásának preferálásában. Ezt már jelen eljárásában figyelembe kell venni az esetlegesen keletkezõ összeférhetetlenség miatt, tekintettel a késõbbi eljárásokra. Kérte, hogy az érintett gyártók tekintetében (akiket konkrétan megjelölt) a két termék elõállítója és jogtulajdonosa tegyen olyan egyértelmû nyilatkozatot, melyben tudomásul veszi, hogy az ajánlatban érintett szakemberek jelenléte miatt lemond arról, hogy a késõbbi közbeszerzési eljárásokban akár fõ-, akár alvállalkozó legyen. A benyújtott ajánlat az összeférhetetlenség tekintetében csak ily módon fogadható el érvényesnek.
<br>Ajánlatkérõ a tisztázó kérdés feltevésérõl minden ajánlattevõt tájékoztatott.
<br>A II. r. kérelmezõ a hiánypótlási határidõre becsatolta a kért banknyilatkozatokat, továbbá cégszerû nyilatkozatot tett, melyben megismételte az ajánlati felhívás 11. a) pontjának az ajánlatkérõ által hivatkozott alkalmassági követelményét, majd - konkrét személyek megnevezése nélkül - közölte, hogy több mint hét szakembere megfelel ajánlatkérõ elõ írásának.
<br>A II. r. kérelmezõ közölte továbbá az ajánlatkérõvel, hogy tévesen hivatkozott a Kbt. 57. § (1) bekezdésére, mert e szakasz alapján nem jogosult új nyilatkozatokat kérni, ezért ténylegesen hiánypótlásra vonatkozik a részére küldött minden felhívás. A II. r. kérelmezõ kifejtette levelében, hogy álláspontja szerint jogsértõ ajánlatkérõ hiánypótlási felhívása. Egyrészt nem küldött a többi ajánlattevõ számára a hiánypótlásokról tájékoztatást. A levelében eltérõen határozta meg a pályázat célját, továbbá nem kérhet - mert nem írta elõ a felhívásában - nyilatkozatokat az összeférhetetlenséggel kapcsolatban, egyébként is ajánlati nyilatkozatában kötelezettséget vállalt arra, hogy nem vesz részt olyan rendszer vagy szolgáltatás értékesítésében, amely termékre vagy szolgáltatásra vonatkozó specifikációt õ maga készítette. A Veszprémi Egyetem referencialevele vonatkozásában közölte, hogy a megadott rövid hiánypótlási határidõ alatt annak teljesíthetõsége kétséges, és ajánlatkérõ sem írta elõ a nevének feltüntetését a referencialeveleken, továbbá a referencialevél pontosan tartalmazza az eljárás címét, valamint más hasonló tárgyú referencialevél is csatolásra került.
<br>Ajánlatkérõ 2003. november 12-én hirdette ki az eljárást lezáró döntését; eljárását eredményesnek minõsítette. A nyertes ajánlattevõ az IFUA Horvát & Partners Kft. lett, az õt követõ legkedvezõbb ajánlattevõnek a Hewlett Packard Magyarország Kft.-t hirdették ki.
<br>Ajánlatkérõ a II. r. kérelmezõ ajánlatát a Kbt. 52. § (2) bekezdés d) pontjára hivatkozással érvénytelenné nyilvánította, döntését az alábbiakkal indokolta:
<br>
<br>1. Ajánlatát hiányosnak találta abban a tekintetben, hogy az elõírt 2 db referencia helyett csak egy megfelelõ tartalmú referenciát tartalmazott. Az ajánlati felhívás 11. b) pontja szerint pedig az ajánlattevõ alkalmatlan a szerzõdés teljesítésére, ha nem rendelkezik legalább két ellenõrizhetõ referencialevéllel.
<br>
<br>2. Ajánlata nem felelt meg abban a tekintetben, miszerint elmulasztotta megjelölni, hogy a benyújtott önéletrajzokban jelölt szakemberek közül melyik az a felhívásban minimálisan elvárt hét fõ szakembere, akiket a projekt lebonyolításában - mint felsõfokú szakirányú végzettséggel, ügyviteli rendszer fejlesztésében, szervezésében tapasztalattal rendelkezõ rendszerfejlesztõ/tanácsadó szakembereket - alkalmazni kíván.
<br>Az I. r. kérelmezõ 2003. november 14-én nyújtotta be a jogorvoslati kérelmét, melyet a Döntõbizottság D.593/2003. szám alatt indított meg.
<br>A II. r. kérelmezõ szintén e napon nyújtotta be a jogorvoslati kérelmét, melyet a Döntõbizottság D.594/2003. szám alatt indított meg. A Döntõbizottság a jogorvoslati eljárásokat D.593/2003. szám alatt egyesítette.
<br>Az I. r. kérelmezõ jogorvoslati kérelmében azt sérelmezte, hogy ajánlatkérõ megsértette a Kbt. 48. § (1) bekezdését akkor, amikor nem tett közzé hirdetményt felhívása módosításáról, új ajánlattételi határidõ megállapításáról, erre tekintettel kérte ajánlatkérõ döntéseinek a megsemmisítését és ideiglenes intézkedésként a szerzõdéskötés megtiltását.
<br>Elõadta, hogy a Döntõbizottság D.496/12/2003. számú határozata alapján, mivel módosításra került ajánlatkérõ felhívása, kötelezõ lett volna a felhívás módosítása hirdetményben és új ajánlattételi határidõ megállapítása ebben. Ez arra tekintettel is indokolt lett volna, mert ez tette volna lehetõvé azok részvételét ajánlatkérõ közbeszerzési eljárásában, akik az eredeti jogszabálysértõ kiírás alapján nem tudtak vagy nem kívántak elindulni. Közölte, hogy a Döntõbizottság hivatkozott határozatáról 2003. október 31-én szerzett tudomást.
<br>A II. r. kérelmezõ jogorvoslati kérelmében szintén kifogásolta, hogy ajánlatkérõ nem állapított meg új ajánlattételi határidõt, az I. r. kérelmezõvel azonos indokokra hivatkozással.
<br>A II. r. kérelmezõ a további jogorvoslati kérelmi elemeit a tárgyaláson az alábbiak szerint módosította, illetve pontosította:
<br>A II. r. kérelmezõ álláspontja szerint ajánlatkérõ felhívásában csak a referenciajegyzék vonatkozásában határozta meg a tartalmi követelményeit és a Kbt. 44. § (2) bekezdés a) pontjában meghatározott tartalmi követelmények is a referenciajegyzékre vonatkoznak.
<br>Ajánlatkérõ nem állapította meg a referencialevél kötelezõ tartalmi elemeit a felhívásában és ennek utólagos megállapítására sem jogosult a kérdésekre adott válaszában.
<br>A fentiek tükrében a II. r. kérelmezõ álláspontja szerint az az ajánlat felel meg az érvényességi követelményeknek, melyben a referenciajegyzék megfelel a felhívásban és a Kbt. 44. § (2) bekezdés a) pontjában foglaltaknak, ugyanakkor referencia levélként - tartalmi megkötöttség nélkül - bármilyen, a referenciát igazoló okiratot el kell fogadni.
<br>A II. r. kérelmezõ álláspontja szerint a benyújtott ajánlata a fentieknek megfelel. Ajánlata 11-13. oldala tartalmazza 2.5.4.1 pont alatt a referenciaadatokat, mely a referenciajegyzéke, e jegyzék pedig minden tartalmi követelménynek megfelel.
<br>A Veszprémi Egyetem Neptun 2000 ETR bevezetése kapcsán nemcsak hardverkörnyezet kialakítása történt meg, ilyen szempontból tévesen közölték címként a szerverpark átszervezést, mivel a Neptun-rendszer maga a szoftver. Az általa megjelölt tevékenységek közül az elsõnél ugyan úgy fogalmaztak, hogy a mûködési környezet meghatározása, de ez a tevékenység a szoftver telepítésnek, integrálásnak minõsült.
<br>A harmadik tevékenység, a rendszerintegrációs terv készítése magában foglalja a szoftver- és a hardverrendszer közös integrálását. Ugyan tervként fogalmazta meg ezt a tevékenységet, de a további pontokban feltüntette az üzembe helyezést, a telepítést, a próbaüzemet, mely meg is történt. Az a tevékenység is kifejezetten szoftver jellegû, melyet adatbázis migrációnak tüntetett fel, ugyanis ennek során az adatbázis szoftverben tárolt adatokat egy másik adatbázisra visznek át és akkor átálltak az UNIX-ról a PC-re. Erre tekintettel álláspontja szerint jogsértõen nyilvánította érvénytelenné ajánlatkérõ az ajánlatát.
<br>A II. r. kérelmezõ álláspontja szerint jogsértõ ajánlatkérõnek az összeférhetetlenséggel kapcsolatban küldött nyilatkozatkérõ levele, mert ebben megváltoztatta közbeszerzési eljárásának a célját, nem felvilágosítást kért, hanem állított, a nyilatkozatokat nem is tõle, hanem a két érintett cégtõl kérte.
<br>A II. r. kérelmezõ a hiánypótlás vonatkozásában jogsértõnek tartotta, hogy ajánlatkérõ nem küldte meg minden ajánlattevõnek a hiánypótlási felhívásokat, továbbá a második referencialevél vonatkozásában nem hívta fel hiánypótlásra.
<br>A II. r. kérelmezõ álláspontja szerint az ajánlatában megjelölt szakemberek megfelelnek a támasztott követelményeknek és külön cégszerû nyilatkozatot tett - teljesen az ajánlatkérõ elõ írásának megfelelõ szövegezéssel - arra, hogy több mint hét szakembere eleget tesz ajánlatkérõ elõ írásainak.
<br>A II. r. kérelmezõ írásbeli észrevételében az ajánlatában feltüntetett személyek vonatkozásában ismertette tételesen, hogy megítélése szerint miért felelnek meg a támasztott követelményeknek, az ügyviteli rendszer fejlesztésében szerzett tapasztalatnak.
<br>A Döntõbizottság a 2003. november 14. napján kelt D.593/3/2003. számú határozatában ideiglenes intézkedésként az eljárást lezáró szerzõdés megkötését megtiltotta.
<br>Ajánlatkérõ írásbeli nyilatkozatában kérte a jogorvoslati kérelmek elutasítását. Bejelentette, hogy ajánlatkérõ 2003. november 1 9-én újabb eredményhirdetést tartott és közbeszerzési eljárását a Kbt. 60. § (1) bekezdés e) pontja és 55. § (4) bekezdése alapján eredménytelenné nyilvánította, mivel ajánlatkérõ számára a fedezetéül szolgáló forrás felhasználására csak 2003. december 31-ig van lehetõség és a beszerzés tárgyának meg valósítása az addig rendelkezésre álló rövid idõ miatt már nem lehetséges.
<br>Az I. r. kérelmezõ jogorvoslati kérelmét ügyfélképesség hiánya miatt kérte elutasítani. Elõadta, hogy tudomása szerint az I. r. kérelmezõ cégkivonatában rögzített tevékenységi körei alapján nem jogosult a beszerzés tárgyában tevékenységet végezni, illetve ténylegesen nem is végzett ilyen tevékenységet.
<br>A II. r. kérelmezõ vonatkozásában alaptalanság miatt kérte a jogorvoslati kérelem elutasítását.
<br>Az új ajánlattételi határidõ megállapítása során figyelembe vette a Döntõbizottság ideiglenes intézkedésével érintett idõszakot, így jogsértést nem követett el, nem kellett volna hirdetményt közzétenni.
<br>A hiánypótlási eljárását jogszerûen folytatta le, a II. r. kérelmezõ másik referenciájával kapcsolatban azért nem hívta fel hiánypótlásra õt, mert az már érdemi hiánypótlásnak minõsülne. A Veszprémi Egyetem vonatkozásában becsatolt referencialevélnél kifogásolta ugyan az ajánlatkérõ személyének téves feltüntetését a hiánypótló felhívásban, de ennek nem pótlása miatt nem alkalmazott jogkövetkezményt.
<br>Ajánlatkérõ elõadta, hogy az indokolta az összeférhetetlenséggel kapcsolatos felvilágosításkérést, tehát meg kívánta elõzni a késõbbi közbeszerzési eljárásokban már nem kezelhetõ összeférhetetlenséget. A Kbt. szabályai alapján ajánlatkérõ is felelõs az összeférhetetlenségért, ezért hívta fel elõzetesen a II. r. kérelmezõt. Az érvénytelenségi fogalmazása valóban nem volt szerencsés, azonban mivel ténylegesen nem alkalmazott jogkövetkezményt a II. r. kérelmezõvel szemben, így alaptalan a kérelme. E felvilágosításkérésben beszerzése tárgyát, célját nem változtatta meg.
<br>Ajánlatkérõ álláspontja szerint megalapozottan döntött a II. r. kérelmezõ ajánlatának érvénytelenségérõl. A II. r. kérelmezõ által megadott két referencia közül tartalmilag az ajánlatkérõ számára csak az egyik felelt meg, a KNORRBREMSE Fékrendszerek Kft.-nél munkára vonatkozó. Nem tudta elfogadni a Veszprémi Egyetem referenciáját, mivel a II. r. kérelmezõ úgy határozta meg maga az ajánlatában a munkát, hogy szerverpark átszervezése. Ez pedig nem felel meg a felhívásban támasztott tartalmi elvárásoknak, mivel hardvertevékenységre vonatkozik. Az ismertetett konkrét tevékenységlista megfogalmazásából sem lehetett arra következtetést levonni, hogy nem hardverekre vonatkozik a II. r. kérelmezõ ezen referenciamunkája. Így, mivel a megkövetelt kettõ helyett csak egy referencia felelt meg, ez indokolta a II. r. kérelmezõ ajánlatának el nem fogadását.
<br>Ajánlatkérõ elõadta, hogy a bemutatott szakemberek vonatkozásában a miatt került sor alkalmatlanság megállapítására, hogy magából az ajánlatból nem volt megállapítható, hogy kik rendelkeznek ügyvitel-szervezési gyakorlattal.
<br>Ajánlatkérõ ugyan felhívta nyilatkozattételre a II. r. kérelmezõt, de nem konkrét, személyekre lebontott választ kapott.
<br>A Döntõbizottság felhívására ajánlatkérõ ismertette, hogy a II. r. kérelmezõ ajánlatában bemutatott szakmai önéletrajzok esetében nem lehetett következtetést levonni egyes szakembereknél az ügyviteli rendszer fejlesztésében/szervezésében szerzett tapasztalatra, illetve arra, hogy rendszerfejlesztõk/tanácsadók-e. Összességében ajánlatkérõ nem talált hét, minden követelménynek megfelelõ szakembert a megadott önéletrajzok alapján.
<br>A II. r. kérelmezõ nyilatkozata szerint nem vehetõ figyelembe ajánlatkérõ utólagosan, a tárgyalás befejezését követõen tett nyilatkozata a szakemberekre. Ajánlatkérõ nyilatkozata érdemben pedig azért nem fogadható el, mert ajánlatkérõ ismeri más szakmai anyagok alapján, mely cégek fejlesztõit jelölte meg ajánlatában, így azt is tudhatja, hogy õk megfelelnek a szakmai elvárásoknak.
<br>A Döntõbizottság a jogorvoslati eljárás során tájékoztatta arról az ajánlatkérõt, hogy a Kbt. 79. § (7) bekezdése alapján vizsgálatát kiterjeszti ajánlatkérõ második, eljárást lezáró döntésének, az eredménytelenné nyilvánításnak a felülvizsgálatára a Kbt. 62. § (3) bekezdésében foglaltakra tekintettel.
<br>A Döntõbizottság felhívta az I. r. kérelmezõt, hogy az ügyfélképessége vonatkozásában nyilatkozzon, illetve terjessze elõ arra vonatkozó bizonyítékait, amelyek alátámasztják jogi érdekeltsége fennállását.
<br>Az I. r. kérelmezõ a Döntõbizottság felhívására nyilatkozatot nem tett.
<br>A Döntõbizottság az I. r. kérelmezõ vonatkozásában elsõdlegesen az ügyfélképességét vizsgálta és az alábbi indokokra tekintettel megállapította annak hiányát.
<br>A Kbt. 79. § (2) bekezdése értelmében a Döntõbizottság eljárása kérelemre vagy hivatalból indul.
<br>A Kbt. 79. (3) bekezdése értelmében kérelmet az ajánlatkérõ, az ajánlattevõ vagy az olyan egyéb érdekelt nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti. Az I. r. kérelmezõ ajánlatot nem nyújtott be, így ajánlattevõnek nem minõsül.
<br>A közbeszerzési eljárás során a dokumentációt nem vásárolta meg. A Döntõbizottság felhívására sem jelölt meg olyan tényt vagy körülményt, amely alapot nyújtana jogi érdekeltsége megállapítására. Erre tekintettel a Döntõbizottság megállapította, hogy a Kbt. 79. § (3) bekezdésében meghatározott feltételek nem állnak fenn, és ezért az I. r. kérelmezõ jogorvoslati kérelmét a Kbt. 80. § (4) bekezdésében foglaltak alapján a Kbt. 88. § (1) bekezdés a) pontja alapján elutasította.
<br>A Döntõbizottság megállapította, hogy a II. r. kérelmezõ jogorvoslati kérelme az alábbiak szerint részben alapos.
<br>A Döntõbizottság az ajánlattételi határidõ hirdetményben történõ módosítása elmaradására vonatkozó kérelmi elemet az alábbiakra tekintettel alaposnak ítélte.
<br>A Döntõbizottság D.49611212003. sz. határozatában megsemmisítette ajánlatkérõ felhívásának egy részét. Erre tekintettel tényként megállapítható, hogy ajánlatkérõ felhívása módosult.
<br>A Kbt. 47. § (1) bekezdése határozza meg az ajánlattételi határidõt méghozzá akként, hogy az nem lehet rövidebb az ajánlati felhívás közzétételétõl számított 40 napnál. E szabályozás rendeltetése annak biztosítása, hogy megfelelõ idõtartam álljon rendelkezésre az ajánlattevõk számára. A Kbt. 47. § (3) bekezdése tiltja az ajánlattételi határidõ rövidítését.
<br>A Kbt. 48. § (1) bekezdése értelmében, amennyiben a felhívás módosításra kerül, abban az esetben új hirdetményt kell közzétenni és abban új ajánlattételi határidõt megállapítani, mely nem lehet rövidebb a Kbt. 47. § (1) bekezdésében elõírtaknál.
<br>A Döntõbizottság álláspontja szerint a Kbt. fenti szakasza garanciális rendelkezéseket fogalmaz meg annak érdekében, hogy a felhívás, illetve a dokumentáció változása esetén is biztosításra kerüljön a megfelelõ ajánlattételi határidõ. Valóban a Kbt. konkrétan nem rendelkezik arról, hogy miként kell eljárni, ha a Döntõbizottság semmisíti meg a felhívás valamely részét, azonban a 48. § (1) bekezdésének rendelkezését erre értelemszerûen alkalmazni kell. Ennek hiányában nemcsak e konkrét jogszabályi rendelkezések sérülnének, hanem a Kbt. alapelvei is.
<br>A fentiekre tekintettel a Döntõbizottság a Kbt. 88. § (1) bekezdés d) pontja alapján megállapította, hogy ajánlatkérõ megsértette a Kbt. 48. § (1) bekezdését akkor, amikor nem tett közzé hirdetményt a felhívása módosítására, hanem a fentiekben hivatkozott tájékoztatásában csak az ideiglenes intézkedésre hivatkozással hosszabbította meg az ajánlattételi határidõt.
<br>E körben rámutat arra a Döntõbizottság, hogy az ideiglenes intézkedés hatásának ekkénti figyelembevétele csak akkor lehetséges, ha nem következik be változás a felhívás, illetve a dokumentáció rendelkezéseiben.
<br>A Döntõbizottság erre tekintettel a Kbt. 88. § (1) bekezdés c) pontja alapján megsemmisítette ajánlatkérõnek a 2003. október 30. napján kelt levelét és azt követõ döntéseit, mert ezzel biztosítható a jogsértés korrekciója.
<br>A Döntõbizottság megállapította, hogy a fentiekre tekintettel a II. r. kérelmezõ további kérelmi elemei alapvetõen okafogyottá váltak, ezért az alábbiakban azokra csak röviden tér ki.
<br>A Döntõbizottság megállapította, hogy ajánlatkérõ megsértette a Kbt. 44. § (5) bekezdését azzal a magatartásával, hogy - bár minden ajánlattevõ számára biztosította a hiánypótlás lehetõségét - azonban errõl egyidejûleg írásban nem tájékoztatta az összes ajánlattevõt. E kötelezettséget a Kbt. 44. § (5) bekezdés utolsó fordulata egyértelmûen elõírja.
<br>A Döntõbizottság ezt meghaladóan nem ítélte alaposnak a II. r. kérelmezõ hiánypótlás körében elõterjesztett kérelmi elemeit.
<br>A Kbt. 43. § (4) bekezdése a 44. § és 46. § szerinti igazolás, vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására (különösen a nem megfelelõ aláírással, vagy példányszámban benyújtott ajánlat) biztosít lehetõséget. E rendelkezések alapján nem kerülhet sor az ajánlatba egyébként becsatolt okiratok tartalmi hiányosságainak pótlására, illetve tartalmuk megváltoztatására. Ez utóbbi egyben sértené a Kbt. 49. § (1) bekezdésében meghatározott ajánlati kötöttség elvét is.
<br>A II. r. kérelmezõ sem tudott megjelölni a Veszprémi Egyetem referenciájával kapcsolatban olyan formai hiányosságot, amelyre fel lehetett volna hívni. A másik referenciajegyzéket, levelet pedig elfogadta az ajánlatkérõ. Úgyszintén elfogadta ajánlatkérõ, hogy a Veszprémi Egyetem esetében kiadott referencialevélben tévesen került megjelölésre az ajánlatkérõ személye.
<br>A Döntõbizottság álláspontja szerint ezt meghaladóan a referenciák vizsgálata már nem a hiánypótlás, hanem az érdemi elbírálás körébe tartozik. A Döntõbizottság megítélése szerint figyelemmel arra, hogy ajánlatkérõ felhívása referenciaigazoló levél csatolási kötelezettségére vonatkozó elõ írását a rendelkezésre álló határidõben nem támadták meg, erre tekintettel a Döntõbizottság a II. r. kérelmezõnek a referenciaigazoló levélre, illetve annak tartalmára vonatkozó észrevételeit érdemben nem vizsgálta, tekintettel arra is, hogy ajánlatkérõ nem e miatt nem fogadta el a II. r. kérelmezõ ajánlatát, hanem a referenciák közül az egyik tartalmi hiányossága miatt.
<br>A Döntõbizottság a szakemberek alkalmassága vonatkozásában elsõdlegesen arra hívja fel a II. r. kérelmezõ figyelmét, hogy ezen értékelés során nem önmagában az adott személy alkalmassága kerül elbírálásra, hanem az, hogy az ajánlattevõ által benyújtott ajánlat alapján megállapítható-e az ajánlattevõ alkalmassága. Egyes esetekben ajánlatkérõk igazolásokat, nyilatkozatokat kérnek, ilyen hiányában a Döntõbizottság álláspontja szerint az tekinthetõ megfelelõ ajánlattételnek, ha az ajánlatkérõ által konkrétan meghatározott követelményekre egyértelmûen nyilatkozik az ajánlattevõ, mert csak ennek alapján ítélhetõ meg az ajánlattevõ alkalmassága.
<br>Jelen esetben ilyen ajánlatkérõi elõ írás volt az, hogy rendelkezniük kell a rendszerfejlesztõnek/tanácsadónak ügyviteli rendszer fejlesztésében) szervezésében szerzett tapasztalattal.
<br>A Döntõbizottság álláspontja szerint ilyen ajánlatkérõi elõ írásnak való megfelelésre abban az esetben vonható le következtetés, ha az egyébként kért szakmai önéletrajzokból, a szakemberek bemutatásából egyértelmûen megállapítható, hogy rendelkeznek ügyviteli rendszer fejlesztésében/szervezésében szerzett tapasztalattal. Ehhez szükséges, hogy valamilyen formában, de konkrétan megjelölésre kerüljön ilyen tapasztalat.
<br>A Döntõbizottság megvizsgálta a II. r. kérelmezõ ajánlatának a szakemberek bemutatására vonatkozó részét és annak alapján azt állapította meg, hogy nincs az ajánlatban hét olyan szakember, akiknél egyértelmûen jelezve lenne az ügyvitelrendszer fejlesztésében szerzett tapasztalat, nem tartalmaz kifejezett információt arról, hogy rendszerfejlesztõ tanácsadók-e. A Döntõbizottság megítélése szerint nem minõsíthetõ jogsértõnek az, ha a Döntõbizottság felhívására csatolt nyilatkozatokat a jogorvoslati eljárás résztvevõje, erre az államigazgatási eljárás szabályairól szóló 1957. évi IV. törvény lehetõséget biztosít. Maga a Kbt. pedig nem szabályozza a Pp.-ben ismert tárgyalásberekesztés intézményét.
<br>A Döntõbizottság megvizsgálta a II. r. kérelmezõ által benyújtott referenciákat. A Veszprémi Egyetem tekintetében a referenciajegyzék és az írásban benyújtott referencialevél alapján azt a következtetést vonta le, hogy ezekbõl nem állapítható meg, hogy a referencia tartalma kielégíti az ajánlatkérõ felhívása 11. a) pontjában a referenciákkal szemben támasztott követelményeket. Maga a referenciajegyzék nem tartalmazza beazonosíthatóan a 11. a) pontban pontosan maghatározott számos követelménynek megfelelõ munkafeltüntetést. A referencialevél pedig még ennél is szûkebb tartalmú csak általánosságban hivatkozik a jó, megfelelõ munkakapcsolatra.
<br>A Döntõbizottság megállapította, hogy ajánlatkérõ a fentiekben ismertetett tartalommal hívta fel nyilatkozattételre a II. r. kérelmezõt az összeférhetetlenséggel kapcsolatban. Valóban nem volt a legmegfelelõbb a Kbt. 57. § (1) bekezdésére való hivatkozás, illetve az ajánlat érvénytelenségére való utalás. Ettõl függetlenül ajánlatkérõ eljárását a tartalma alapján kell elbírálni. Egyértelmûen megállapítható, hogy ajánlatkérõ a késõbbi eljárásokban való összeférhetetlenség bekövetkezésének lehetõségét kívánta kizárni (errõl egyébként már felhívásában is rendelkezett). Ajánlatkérõ elfogadta a II. r. kérelmezõ nyilatkozatát a felhívásra, vele szemben jogkövetkezményt nem alkalmazott. Erre tekintettel jogsértés megállapítása a Döntõbizottság megítélése szerint nem indokolt, míg a jogorvoslati kérelem benyújtása elõtt a közbeszerzési eljárásban a II. r. kérelmezõnek megfelelõen zárult e kérdés.
<br>A Döntõbizottság megállapította, hogy ajánlatkérõ jogsértõen nyilvánította eredménytelenné az eljárását a Kbt. 61. § (1) bekezdés e) pontja alapján. Ajánlatkérõ a közbeszerzési eljárásában a Kbt. 55. § (1) bekezdés alapján már kihirdette az eljárása eredményét, a nyertes személyét is. Erre tekintettel a Kbt. 55. § (4) bekezdése alapján és a Kbt. 60. § (1) bekezdése alapján már nem jogosult a közbeszerzési eljárásában újabb eljárást lezáró döntést hozni. Abban az esetben, ha az eljárást lezáró döntés kihirdetését követõen válik a szerzõdés megkötésére, vagy teljesítésére képtelenné az ajánlatkérõ, akkor a Kbt. 62. § (3) bekezdése alapján a szerzõdés megkötésének a kötelezettsége alól mentesül.
<br>A Döntõbizottság a Kbt. 76. § (1) bekezdésében biztosított jogkörében eljárva a Kbt. 80. § (4) bekezdésében foglaltak alapján a Kbt. 88. § (1) bekezdés a) pontja alapján utasította el az I. r. kérelmezõ jogorvoslati kérelmét, a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 48. § (1) bekezdését, 44. § (5) bekezdését, a Kbt. 60. § (1) bekezdés a) pontját és a Kbt. 88. § (1) bekezdés c) pontja alapján semmisítette meg ajánlatkérõ 2003. október 30-i tájékoztató levelét és azt követõ döntéseit. A Kbt. 88. § (1) bekezdés a) pontja alapján utasította el a II. r. kérelmezõ jogorvoslati kérelmének fentieket meghaladó elmeit.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a beszerzési értékére és arra tekintettel, hogy ajánlatkérõnél pénzügyi fedezethiány következett be, úgy ítélte meg, hogy nem indokolt a minimális bírságnál magasabb összegû bírság kiszabása.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 19.
<br>
<br>Dr. Nagy Gizella s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Fábián Péter s. k.,
<br>közbeszerzési biztos
<br><br></body></html>