<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1449/2004)
</h2>
<br>1024 Budapest, Margit krt. 85.
<br>Ikt.sz.: D.675/9/2003.
<br>
<br>Tárgy: a Maszer Rt. jogorvoslati kérelme a Kazincbarcika Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Maszer Rt. (1097 Budapest, Koppány u. 13-15., a továbbiakban: kérelmezõ, képviseli: dr. Csillag György ügyvéd, 1097 Budapest, Koppány u. 13-15.) jogorvoslati kérelmét, melyet a Kazincbarcika Város Önkormányzata (3701 Kazincbarcika, Fõ tér 4., a továbbiakban: ajánlatkérõ) "Kazincbarcika Városi Kórház és Rendelõintézet meglévõ épületének rekonstrukciója és bõvítése" tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>
<br>INDOKOLÁS
<br>
<br>Az ajánlatkérõ a Közbeszerzési Értesítõ 2003. július 30-i 31. számában jelentette meg nyílt elõminõsítési eljárásra való részvételi felhívását a rendelkezõ részben meghatározott beszerzés tárgyában.
<br>Ajánlatkérõ a részvételi felhívás 3. pontjában meghatározta a beszerzés tárgyát és mennyiségét, a részajánlat tételének lehetõségét a 3. c) pontban kizárta, de a felhívás 11. pontja szerint többváltozatú ajánlat megengedett, melynek részletes feltételeit az ajánlatkérési mûszaki dokumentációban határozta meg.
<br>A 2003. augusztus 26-i határidõre 9 részvételi jelentkezés érkezett ajánlatkérõhöz, majd azokat hiánypótlást követõen elbírálta. A részvételi szakaszt lezáró döntését 2003. szeptember 24-én meghozta, és az ugyanezen a napon megtartott eredményhirdetésen 8 részvételi jelentkezést fogadott el az ajánlatkérõ.
<br>Az ajánlati felhívást 2003. szeptember 30-án küldték meg a következõ ajánlattevõknek: kérelmezõ, KIPSZER Rt., Baucont Rt., KÉSZ Kft., Középületépítõ Rt., Strabag Rt., Magyar Építõ Rt., FK Raszter Rt. - Adeptus Rt. (közös ajánlattevõk). Az ajánlati felhívás tartalmazta az összességében legelõnyösebb ajánlat kiválasztásának részletes feltételeit, ismételten hivatkozott arra, hogy a dokumentációban részletezett módon van lehetõség többváltozatú ajánlat tételére. Az ajánlatkérõ ugyanitt rendelkezett a pénzügyi ellenszolgáltatás teljesítésének feltételeirõl is, amennyiben minimum 30 napos fizetési határidõt vállalt és lehetõséget adott a részszámlák benyújtására is, amelyek minimális összege 200 millió Ft + áfa lehet.
<br>Ajánlatkérõ dokumentációt is rendelkezésre bocsátott, majd számos írásban érkezett kérdésre válaszolt, továbbá helyszíni konzultációt is tartott 2003. október 27-én. Az ajánlattételi, eredményhirdetési és szerzõdéskötési határidõ módosítására is sor került 2003. november 5-én.
<br>A dokumentáció tartalmazta a kiviteli terveket, valamint az ajánlati és szerzõdési feltételeket magában foglaló Részletes pályázati feltételek c) részt. Ennek 6. pontjában igen részletesen meghatározta az alternatív ajánlat beadásának formai és tartalmi feltételeit. A mûszaki tartalmat illetõen azt kérte, hogy az alapajánlat mellett egy csökkentett mûszaki tartalmú ajánlat is készüljön, továbbá mind az alap-, mind az alternatív ajánlatra vonatkozóan készüljön egy a fan-coll rendszer kialakítása miatt elmaradó tételekkel csökkentett és egy, az elõbbi okból növelt mûszaki tartalmú ajánlat. Csak az alapajánlat benyújtását kellett kötelezõnek tekinteni azzal, hogy egy alap- és 5 alternatív ajánlat benyújtására volt lehetõség. A Részletes pályázati feltételek 7. pontja az ajánlatokkal kapcsolatos "Egyéb feltételeket" tartalmazta. Ebben a körben írta elõ az ajánlatkérõ a pénzügyi-mûszaki ütemtervre vonatkozó követelményeket is (a 7.5-7.7. pontokban). Az ajánlatkérõ elõírta, hogy a pénzügyi, gazdasági ütemtervben úgy kell a pénzügyi, mûszaki teljesítés egymáshoz való viszonyát megadni, amelybõl a benyújtani kívánt számlák nagysága, idõpontja és az ahhoz igazodó mûszaki teljesítés mértéke megállapítható. Részletesen meghatározta a rekonstrukció alatt a betegellátás folyamatos biztosításának követelményeit. Elõírta továbbá, hogy a költözések ütemezését tartalmazó végleges ütemtervet a nyertes ajánlattevõnek a szerzõdés aláírásáig kell elkészítenie. Az ajánlatkérési dokumentáció 7.23. pontja szerint az ajánlattevõknek szerzõdéstervezetet kell mellékelniük, melyben az ajánlati felhívásból, a dokumentációból és a Kbt. elõ írásaiból egyértelmûen következõ szerzõdéses feltételeket meg kell határozni, az ajánlatban vállalt kötelezettségekkel összhangban. A dokumentációhoz az ajánlatkérõ nyilatkozatmintákat is csatolt, amelyeknek megfelelõen kellett a fõösszesítõket az alternatív ajánlatokra is kiterjedõen kitölteni.
<br>A 2003. november 27-i határidõre 7 ajánlat érkezett, a felhívott ajánlattevõk közül a Középületépítõ Rt. nem nyújtott be ajánlatot. A bontáskor ismertetett ajánlati árak bruttó 2-2,8 milliárd forint között voltak, minden ajánlattevõ megtette az alternatív ajánlatait is, ezért az ajánlatkérõnek összesen 42 ajánlatról kellett döntést hozni.
<br>Az ajánlatkérõ bizottsága a lebonyolító és a tervezõ bevonásával végezte az ajánlatok értékelését. A 2003. december 17-én megtartott eredményhirdetés szerint a nyertes az FK Raszter Rt.- Adeptus Rt. (közös ajánlattevõk) 2. sz. alternatív ajánlata lett. Érvénytelennek nyilvánították a kérelmezõ, a KÉSZ Kft., a Strabag Rt. alternatív ajánlatait a pénzügyi-mûszaki ütemterv hiánya miatt.
<br>Érvénytelen lett továbbá a KIPSZER Rt. két alternatív ajánlata (4.1. és 4.2. jelûek) a mûszaki tartalom hiányosságai miatt.
<br>A kérelmezõ 2003. december 19-én terjesztette elõ jogorvoslati kérelmét, melyben kérte, hogy a Döntõbizottság semmisítse meg az ajánlatkérõ eljárást lezáró döntését, állapítsa meg a jogsértést, kötelezze ajánlatkérõt az eljárást lezáró döntése felülvizsgálatára, alkalmazzon ideiglenes intézkedést. Módosított kérelme indokaként elõadta, hogy ajánlatkérõ jogsértõen az ajánlatok elbírálása során a kérelmezõ többváltozatú - alternatív ajánlatait a Részletes pályázati feltételek 7.5., 7.6., 7.7. pontjaira tekintettel kizárta, nyertesként az FK Raszter Rt.-Adeptus Rt. közös ajánlatát hirdette ki.
<br>Az ajánlatkérõ a felhívásban az alapajánlat mellett 5 db általa meghatározott mûszaki tartalmú ajánlatot kért. Ha a kérelmezõ alternatív ajánlatait nem érvényteleníti, akkor ezek egyike lett volna az elbírálási szempont szerinti nyertes ajánlat. Az ajánlatkérõ a Részletes pályázati feltételekben elõírta, hogy az alternatív ajánlatokhoz csatolni kell a megfelelõen kitöltött adatlapot, fõösszesítõt és a változó részek költségvetését. Azt nem írta elõ, hogy a pénzügyi-mûszaki ütemtervet is minden alternatívához külön kell benyújtani. A dokumentáció 6. pontja szolgált az alternatív ajánlatok tartalmának meghatározására, a 7. pont viszont - amelyre az érvénytelenítés során az ajánlatkérõ hivatkozott - csak az alapajánlat tartalmára vonatkozott. Egyébként sem volt lényeges része az ajánlatoknak a hiányolt ütemterv, mert azt az ajánlatkérõ elõ írása szerint sem kellett véglegesnek tekinteni. Az ajánlatának az érvénytelenítését tehát az ajánlatkérõ általa elõ nem írt részek hiányára alapította, ezért jogsértõ a döntése. Álláspontja szerint az ajánlatkérõ az ajánlattevõk kérdéseire adott válaszában jogsértõen módosította a dokumentációt, a 2003. november 11-i dokumentáció pontosítása szerint, valamint a november 19-i kérdésekre adott válaszok körében (92. oldal). A kérelmezõ ajánlatának érvénytelenítésérõl a Kbt. 61. § (7) bekezdését megsértve 5 napon belül nem értesítette az ajánlatkérõ.
<br>Kérte annak vizsgálatát, hogy a nyertes ajánlattevõ pénzügyi- gazdasági ütemtervét a dokumentáció 7.7. pontja szerint a nyertes ajánlat tartalmazza-e és alkalmas-e ez az intézmény zavartalan mûködésének biztosítására, valamint a 7.23. pont szerinti szerzõdéstervezetet tartalmazza-e a nyertes ajánlata.
<br>Az ajánlatkérõ 2003. november 5-i értesítésében jogsértõen módosította az ajánlattételi, eredményhirdetési és szerzõdéskötési idõpontot. Az ajánlatkérõ nem küldte meg a Kbt. 61. § (7) bekezdés szerinti határidõben a kérelmezõ ajánlatának érvénytelenítésérõl szóló döntését.
<br>Kérelmezõ elõadta, hogy a fenti jogsértésekrõl 2003. december 17-én, az eredményhirdetésen számára átadott összegzésbõl értesült, illetve az ajánlattevõi kérdésekre adott válaszokról, valamint a dokumentáció pontosítás részére történõ megküldésérõl 2003. november folyamán.
<br>Az ajánlatkérõ észrevételében kérte a kérelem elutasítását részben elkésettség, részben megalapozatlanság miatt.
<br>A Részletes pályázati feltételek 6. pontjában kerültek megfogalmazásra az alternatív ajánlatok elkészítésére vonatkozó tartalmi követelmények, a 7. pontban viszont azok az általános követelmények, amelyekben nem kerültek elkülönítésre az alap- és alternatív ajánlatokra vonatkozó elõ írások. A Részletes pályázati feltételek 7.5. pontja alapján kellett a mûszaki és a pénzügyi teljesítés összehangolásával elkészíteni az ütemtervet, a 7.6. pont a kivitelezés alatti mûködés feltételeinek biztosítására vonatkozott, a 7.7. pont pedig egyértelmûen rendelkezett a pénzügyi-mûszaki ütemterv csatolásáról. A helyszíni konzultáción szintén szóba került az ütemterv elkészítése és az attól elvárt tartalom. Mindezek alapján az ajánlatban minden egyes változathoz tartozott egy-egy pénzügyi-mûszaki ütemterv. Ezt igazolja az az ajánlatkérõi elõ írás is, hogy fenntartotta magának a jogot, hogy az alap- vagy alternatív ajánlatok közül válassza ki az összességében legelõnyösebb ajánlatot, tehát ezek bármelyike önálló ajánlatként kerül elbírálásra. Elõbbieken nem változtat az sem, hogy a végleges ütemtervet a nyertesnek az üzemeltetõvel egyeztetve kell majd elkészítenie. Álláspontja szerint a dokumentáció nem került módosításra, csak annak pontosítására, értelmezésére került sor, melyrõl az értesítés közvetlenül megtörtént a kétszakaszos eljárás szabályai szerint, e kérelmi elem egyébként elkésett. Úgyszintén közvetlenül értesítette az ajánlattevõket az eljárási határidõk módosításáról, de ez a kérelmi elem is elkésett. A kérelmezõ ajánlatának érvénytelenné nyilvánításáról szóló döntés az eredményhirdetéssel egyidejûleg történt és az összegzést határidõben elküldték. Külön szerzõdéstervezetet a nyertes ajánlattevõ nem csatolt, de a szerzõdés a Kbt. 62. § (2) bekezdése szerinti határidõben megkötésre került, tehát ezzel mintegy pótolta a kötelezettségét a nyertes ajánlattevõ.
<br>A Baucont Rt. észrevételében elõadta, hogy a nyertes ajánlata szerinte valójában részajánlat, nem pedig alternatív ajánlat, a felhívás pedig nem tette lehetõvé a részajánlat tételét. Az ajánlatkérõ jogsértõen határozta meg az ajánlattételi határidõt, valamint a dokumentáció is hiányos tartalmú volt, nem felelt meg a Kbt. 40. § (1) bekezdésében, valamint az 1/1996. (II. 7.) KTM rendeletben foglalt követelményeknek. A Kipszer Rt. észrevételében egyetértett a kérelmezõ által elõadottakkal, álláspontja szerint a dokumentáció alkalmatlan volt az ajánlat megtételére.
<br>A vállalkozási szerzõdést az ajánlatkérõ a nyertes ajánlattevõvel megkötötte 2003. december 29-én.
<br>A Döntõbizottság ideiglenes intézkedést nem alkalmazott, mert annak törvényi elõfeltételei nem álltak fenn.
<br>A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a jogorvoslati kérelem részben elkésett, részben pedig megalapozatlan.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt, aki érvénytelen ajánlatot tett, illetve akit az eljárásból kizártak.
<br>A Döntõbizottság megállapította, hogy az ajánlatkérõ a részletes pályázati feltételek "egyéb feltételei" között írta elõ, hogy az ajánlatok részeként az ajánlattevõnek pénzügyi, mûszaki ütemtervet kell készíteni. Ebbõl a megfogalmazásból az a következtetés adódik, hogy mindegyik ajánlat, így az önálló ajánlatnak minõsülõ alternatív ajánlatok vonatkozásában is az ajánlattevõknek ennek az elõ írásnak eleget kellett tenniük. A különbözõ alternatív ajánlatok eltértek a mûszaki tartalmukat illetõen, hiszen az ajánlatkérõ elõírta az alternatív ajánlat beadásának feltételeivel kapcsolatos 6. pontban, hogy a különbözõ, többváltozatú ajánlatok egyrészt csökkentett mûszaki tartalommal rendelkeznek, másrészt pedig a fan-coll rendszer kialakítása tekintetében részben azoknak az elmaradásából eredõ csökkentett mûszaki tartalmú ajánlat, részben pedig ilyen rendszer kialakítása miatt növelt mûszaki tartalmú ajánlat beadására is van mód a többváltozatú ajánlatok körében, melyeket az ajánlatkérõ külön-külön értékel. A különbözõ mûszaki tartalomból eredõen az ajánlati ár is eltérõ volt az egyes alternatív ajánlatokat illetõen, továbbá a pénzügyi, mûszaki ütemezés is szükségképpen meg kellett hogy változzon, tekintettel a részszámlák mûszaki tartalmára, az ahhoz tartozó számlaértékre és a számlák benyújtási idõpontjára.
<br>A Döntõbizottság megállapította, hogy a kérelmezõ által benyújtott alternatív ajánlatok a mûszaki tartalmat és az ellenszolgáltatást illetõen különböznek az alapajánlattól, és az elõbbi indokok miatt a pénzügyi, mûszaki ütemezés is az alapajánlattól különbözõ kell hogy legyen. Ugyanakkor a dokumentációban az egyéb feltételek 7.5. pontja szerint az "ajánlatok részeként" elõírt pénzügyi, mûszaki ütemezés az alternatív ajánlatokhoz nem került csatolásra. Ekként az ajánlatkérõnek a kérelmezõ ajánlatának érvénytelenítésére vonatkozó döntése helyes volt, és az eljárás értékelési szakaszából már ki kellett zárnia a kérelmezõ alternatív ajánlatait.
<br>A nyertes ajánlat mind az alap-, mind az alternatív ajánlatokra tartalmazta az elõírt tartalmú pénzügyi-gazdasági ütemezéseket, összesen 6 db-ot.
<br>A Döntõbizottság nem fogadta el a kérelmezõ hivatkozását, hogy az egyéb feltételek 7.7. pontjában a végleges ütemterv megadására vonatkozó rendelkezés tulajdonképpen hatálytalanítja az elõzõekben a 7.5. pontban elõírt pénzügyi, mûszaki ütemtervre vonatkozó elõ írást, ugyanis az ajánlati felhívás és dokumentációban nem részletezett feltételeket illetõen a végleges szerzõdésben a felek szabadon határozzák meg egyébként a jogaikat és kötelezettségeiket, figyelembe véve a Kbt. 62. § (1) bekezdését. Mindettõl függetlenül az ajánlattevõknek az ajánlatkérõ tartalmi és formai elõ írása szerint kellett ajánlatukat elkészíteni, tehát az ütemtervvel szemben támasztott követelményeket is teljesíteniük kellett.
<br>Ezt követõen a Döntõbizottság vizsgálta, hogy a kérelmezõ által a 2004. január 16-án, a jogorvoslati tárgyaláson elõterjesztett kérelmi elemek a jogvesztõ határidõben elõterjesztett kérelemnek minõsülnek-e.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni. E határidõk elmulasztása jogvesztéssel jár.
<br>A Kbt. 80. § (4) bekezdése szerint, ha a bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89-93. § szerinti jogorvoslatnak van helye.
<br>A Döntõbizottság megállapította, hogy az ajánlatkérõ "a dokumentáció pontosítása" címû 81 oldalas dokumentumot, valamint az ajánlatok összeállítására vonatkozó és a 2003. október 27-i konzultáción elhangzott kérdésekre adott válaszok jegyzõkönyvét, valamint a kiegészítõ mûszaki leírást és 10 db igényelt tervlapot 2003. november 14-én küldte meg az ajánlattevõknek, így a kérelmezõnek is. Ehhez képest a 2004. január 16-án elõterjesztett módosított mûszaki tartalmú dokumentáció ra vonatkozó jogorvoslati kérelem elkésett a Kbt. által meghatározott 15 napos jogvesztõ határidõre figyelemmel.
<br>Úgyszintén elkésettnek minõsül a tervezõi és megrendelõi válaszok kiegészítése tárgyában 2003. november 20-án az ajánlatkérõ által faxon megküldött válaszokra vonatkozó jogorvoslati kérelem is. Ebben szerepel egyébként az, hogy a többváltozatú ajánlatnak a költségvetési tételekben meghatározott elmaradó és többletköltséget jelentõ tételeit kell beárazni és az ajánlathoz mellékelni. A jogvesztõ határidõn túl elõterjesztett kérelem érdemi elbírálásának tehát eljárásjogi akadálya van.
<br>A Döntõbizottság megállapította, hogy az ajánlatkérõ a kérelmezõ ajánlatának érvénytelenítésével kapcsolatos döntését az ajánlatok értékelésével egyidejûleg hozta meg 2003. december 17-én, és az érvénytelenség indokait is tartalmazó összegzést a Kbt. 61. § (1) bekezdése szerint az eredményhirdetést követõ munkanapon 2003. december 18-án megküldte az összes ajánlattevõnek. Ehhez képest, mivel külön az érvénytelenítés vonatkozásában nem történt az eljárást lezáró döntést megelõzõen döntés, ezért a Kbt. 61. § (7) bekezdésének sérelmezésére irányuló kérelmezõi hivatkozás megalapozatlan.
<br>A Döntõbizottság a nyertes ajánlattevõ FK RASZTER Rt. és ADEPTUS Rt. közös ajánlattétele vonatkozásában megállapította, hogy a 2. sz. ajánlat generálkivitelezési árajánlat tartalmazza a megvalósulási és pénzügyi ütemtervet az ajánlat részeként, valamint tartalmazzák annak mellékleteként a részszámlák felsorolását, az azokhoz rendelt mûszaki tartalmat, a határidõt és a részszámla összegét is, továbbá az egyes ütemek átadási határidejét, illetve a költözésekre vonatkozóan is tartalmaznak rendelkezéseket.
<br>A Döntõbizottság megállapította továbbá, hogy a nyertes ajánlattevõkkel kötött 2003. december 29-i vállalkozási szerzõdés tartalmazza a költöztetési ütemtervet is a pénzügyi, mûszaki ütemezési ütemterven kívül, annak megfelelõen, ahogy az a dokumentációban elõ írásra került.
<br>A Döntõbizottság a kérelmezõnek az ajánlatkérési dokumentáció 7. egyéb feltételek 7.23. pontjára történõ és a szerzõdéstervezet csatolási kötelezettségre vonatkozó kérelmi elemét is megalapozatlannak tartotta az alábbiak szerint.
<br>Az ajánlatkérési dokumentáció e feltétele csak azt írja elõ, hogy olyan szerzõdéstervezetet kell az ajánlattevõknek mellékelni, amelyben minden általuk kért és az ajánlati felhívásból, a dokumentációból és a Kbt. elõ írásaiból egyértelmûen következõ szerzõdéses feltételt meg kell határozni. A szerzõdéstervezetben foglalt szerzõdési feltételeknek pedig az ajánlatban vállalt kötelezettséggel meg kell egyezni, kiemelve az ajánlat elbírálás szempontjaként meghatározott feltételeket. A nyertes ajánlattevõk alapajánlatához csatolt vállalkozási szerzõdés eleget tesz ennek a követelménynek, tartalmazza a 2. számú többváltozatú ajánlat vállalkozói díját, továbbá valamennyi ajánlat díját, a többi szerzõdési feltétel pedig azonos az alapajánlat és a részajánlatok tekintetében is, tehát a szerzõdéstervezet minden ajánlati változatra rendelkezésre áll.
<br>A megkötött vállalkozási szerzõdés mellékletét képezõ megvalósulási és pénzügyi ütemterv pontosan megegyezik a mûszaki és költöztetési tervet is tartalmazó részszámláknak a 2. sz. alternatív ajánlathoz az ajánlattétel során csatolt mellékleteivel. A Döntõbizottság rámutat arra, hogy a fentiek szerint a nyertes ajánlattevõ az alapajánlathoz csatolt szerzõdéstervezet révén is jogszerûen eleget tehetett az ajánlati dokumentáció elõ írásának a szerzõdéstervezet csatolására vonatkozóan, mivel az tartalmazta a vállalkozói díjakat és az összes szerzõdési feltételt is mindegyik ajánlat vonatkozásában.
<br>A Döntõbizottság a fenti indokok alapján a Kbt. 76. § (1) bekezdés c) pontjában biztosított jogkörében eljárva a részben elkésett kérelmet a Kbt. 80. § (4) bekezdése, míg a megalapozatlan kérelmi részt a Kbt. 88. § (1) bekezdés a) pontja alapján elutasította. A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 27.
<br>
<br>Dr. Csanádi Péter s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>