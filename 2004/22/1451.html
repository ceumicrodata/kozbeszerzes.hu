<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1451/2004)
</h2>
<br>1024 Budapest, Margit krt. 85.
<br>Ikt.sz.: D.599/7/2003.
<br>
<br>Tárgy: a General Electric Portuguesa S.A. kérelmezõ kérelme a Gottsegen György Országos Kardiológiai Intézet ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a General Electric Portuguesa S.A. (képviseli: dr. Erdõs Attila, levelezési cím: 1036 Budapest, Lajos u. 48-66., a továbbiakban: kérelmezõ) jogorvoslati kérelmét, melyet a Gottsegen György Országos Kardiológiai Intézet (1096 Budapest, Haller u. 29., nevében eljár: Medimport Kft., 1095 Budapest, Soroksári út 1/A, a továbbiakban: ajánlatkérõ) "Haemo dinamikai munkahely-korszerûsítés, röntgenáttelepítés, átalakítás stb." tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.
<br>Ajánlatkérõ 2003. július 23. napján a Közbeszerzési Értesítõ (K. É.) 30. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.
<br>Ajánlatkérõ a felhívásban részajánlat tételét nem engedte, többváltozatú ajánlattételre kizárólag a berendezés vonatkozásában adott módot.
<br>Ajánlatkérõ a felhívás 13. a) pontjában rögzítette, hogy az értékelést az összességében legelõnyösebb ajánlat szempontja szerint fogja elbírálni, míg a 13. b) pontja szerint az összességében legelõnyösebb ajánlat elbírálásának szempontrendszerét az alábbiak szerint határozta meg:
<br>
<br>részszempontok
<br>súlyszámok
<br>
<br>1. - a dokumentációban elõírtaknál kedvezõbb mûszaki jellemzõk a dokumentációban meghatározottak szerint
<br>67
<br>alszempontok:
<br>a) *- monoplane C-kar
<br>5
<br>b) - felvételi asztal
<br>1
<br>c) - generátor
<br>2
<br>d) - röntgencsõ
<br>3
<br>e) - image acquisition system
<br>24
<br>f) - monitorrendszer (display system)
<br>4
<br>g) - vezérlõkonzol
<br>1
<br>h) - sugárterhelés-csökkentési módozatok és a sugárterhelés dokumentálása
<br>4
<br>i) - digitális képalkotás és postprocessing
<br>3
<br>j) - hálózati kapcsolatok és dokumentáció
<br>2
<br>k) - távoli munkaállomás
<br>1
<br>l) - röntgenfelvétel beállítási adatai, valamint a dozimetriai adatok (sugáridõ/sugárterhelés) vizsgálati leletekbe való automatikus átvitele
<br>1
<br>m) - mérõ-regisztráló rendszer
<br>8
<br>n) - informatikai rendszer (számítógép és szoftver)
<br>8
<br>Az arányosítás ajánlatonként összehasonlítva súlyozással történik.
<br>
<br>2. - ajánlati ár
<br>80
<br>
<br>3. - az elõírtakhoz képest kedvezõbb fizetési feltételek
<br>80
<br>alszempontok:
<br>
<br>a) - részletfizetési határidõ mértéke hónapban kifejezve
<br>24
<br>b) - részletfizetés keretébe vont összeg mértéke Ft-ban
<br>16
<br>c) - részletfizetésbõl eredõ többletköltségek nagyságrendje egyösszegû, forintban tételesen levezetve, megadva, figyelembe véve az esetleges árfolyam-változásokat is
<br>40
<br>
<br>4. - a kivitelezés munkaszervezésének bemutatása a vonalas ütemterv alapján. Kimutatandó, hogy a kórház mûködésébõl mennyi a kiesett napok száma (a hétvégén végzett munka is kiesõ idõt jelent)
<br>40
<br>alszempontok:
<br>
<br>a) - hány napot vesz igénybe a röntgenmunkahely áttelepítése
<br>10
<br>b) - hány napot vesz igénybe a II. haemodinamikai mûtõ üzemeltetésének leállítása
<br>20
<br>c) - hány napot vesz igénybe a számítástechnikai osztály üzemeltetésének leállítása
<br>10
<br>
<br>5. - szervizfeltételek
<br>80
<br>alszempontok:
<br>
<br>a) - készenléti idõ
<br>16
<br>b) - alkatrész-utánpótlási idõ
<br>4
<br>c) - a meghibásodás esetén az alkatrészek pótlásának ideje
<br>16
<br>d) - mérnökóradíj mértéke a garanciális idõ lejártát követõ 5 évben
<br>16
<br>e) - karbantartás éves átalánydíjas összege a garanciális idõ lejártát követõ 5 évben
<br>28
<br>
<br>6. - a kiírásnál kedvezõbb teljesítési határidõ a befejezési határidõ, pontos dátum szerinti megjelölésével
<br>30
<br>
<br>7. - jóteljesítési garancia mértéke (minimum 5 millió forint)
<br>16
<br>
<br>8. - késedelmes teljesítés esetére vállalt kötbér mértéke (minimum 200 000 Ft/nap)
<br>14
<br>
<br>9. - garancia ideje hónapban meghatározva
<br>20
<br>alszempontok:
<br>
<br>- gépekre, berendezésekre
<br>10
<br>- felújítási, átalakítási munkákra
<br>10
<br>Az értékelés során adható pontszám részszempontonként: 1-10. A legkedvezõbb 10 pont, a többi arányosan súlyozva.
<br>(* A Döntõbizottság az értékelési részszempontok alszempontjait az ábécé betûivel ellátva jelölte a vizsgálat egyszerûbb elvégzése és a határozati megállapítások egyértelmû követhetõsége érdekében, ezért a továbbiakban a részszempontok ezen ábécé szerinti jelöléssel kerülnek majd hivatkozásra.)
<br>Ajánlatkérõ dokumentációt is bocsátott az ajánlattevõk rendelkezésére, amely tartalmazta az útmutatót és a szerzõdéses feltételeket, továbbá a kiegészítéseket a tervdokumentációhoz, valamint a szerzõdéstervezetet. Ajánlatkérõ a kiegészítések a tervdokumentáció rész 1/7-7/7. oldalain részletes leírást adott haemodinamikai készülékre vonatkozóan a felhívásban megadott alszempontok sorrendjét követve.
<br>A dokumentáció részletes leírásában az egyes alszempontok körében szereplõ paraméterek közül egyeseknél igen/nem válasz adási lehetõség szerepelt, míg másoknál mértékegységet határozott meg a paraméter jelzéséhez. Voltak azonban olyan paraméterek is, ahol a leírást, felsorolást kérte, vagy éppen nem kapcsolt az adott paraméterhez semmilyen elvárást.
<br>Ajánlatkérõ azonos módon határozta meg a haemodinamikai regisztráló és információs rendszerrel szembeni minõségi elvárásait a dokumentáció 1/8-4/8. oldalain.
<br>Ajánlatkérõ az ajánlatokat elbírálta, majd 2003. november 14-én megtartott nyilvános eredményhirdetésen kihirdette az eljárás eredményét az "Összegzés" szóbeli ismertetésével, eszerint az eljárás nyertese a Siemens konzorcium "A" változatú ajánlata. Az összegzés elnevezésû iratban csatolták az egyes részszempontokhoz tartozó értékelési táblázatokat, még az összegzés 5. oldalán ajánlatkérõ rögzítette, hogy a részpontok pontmeghatározásánál milyen képlet került alkalmazásra.
<br>Kérelmezõ 2003. november 18-án nyújtott be jogorvoslati kérelmet, melyet - az "Összegzés" 2003. november 24-i kézhezvételét követõen - 2003. december 2-án kiegészített. Kiegészített kérelmében sérelmezi, hogy az "Összegzést" a 7. napon, egyben 5. munkanapon küldte meg számára ajánlatkérõ, ami a szerzõdéskötés napján 2003. november 24-én jutott birtokába. Kérelmezõ nyilatkozata szerint az 1. részszempont ajánlatkérõi értékelését alapvetõen azon okból sérelmezi, hogy a felhívásból nem derül ki egyértelmûen, hogy a dokumentációban szereplõ paraméterek milyen módon kerülnek majd értékelésre, illetõleg mely paramétereket fog majd bevonni az értékelésbe. Kérelmezõ nyilatkozott, hogy ajánlatkérõ értékelését nem tartja konzekvensnek, miután a dokumentációban megadott egyes paramétereket nem vont be az értékelésbe.
<br>Az 1. részszempont körében kifogásolta kérelmezõ, hogy az alszempontok között 4 alszempont is számokban nem mérhetõ, tehát nem is arányosítható értékelést tartalmaz. A táblázatból megállapítható, hogy az ajánlatkérõ "igen" vagy "nem" megjelölést úgy értékelte, hogy az "igen"-re 10 pontot, a "nem"-re 1 pontot adott.
<br>Ezzel az értékelési módszerrel véleménye szerint az ajánlatkérõ megsértette a Kbt. 55. § (6) bekezdését, mely szerint az ajánlatkérõ az ajánlatokat a felhívásban meghatározott értékelési szempont alapján bírálja el és az elbírálás részszempontja szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a Kbt. 34. § (3) bekezdés d) pontja alapján a felhívásban meghatározott módszerrel számolt pontszámot adja.
<br>A felhívás, valamint az "Összegzés" 2. c) pont indokolása szerint is a legkedvezõbb ajánlat kapná a maximális 10 pontot, a többi pedig arányosan súlyozva lenne kiszámítva. Az "Összegzés" indokolásának az a mondata még inkább ellentmond a realizált értékelési módszernek, mely szerint százalékos mértékben került súlyozásra a tartalmi elem (pl. a C-kar parkállásba vihetõ, a "ha motorosan", a ref.Image/C-kar pozíció együttes tárolása és "visszahívása lehetséges-e").
<br>Az 1. részszempont b) alszempont (felvételi asztal) értékelése is tartalmaz 2 db "igen" és "nem" értékelést 1, illetve 10 ponttal, sõt a Trendelenburg helyzetre mindhárom ajánlat 1 pontot kapott, ami az összes ajánlat érvényességét is megkérdõjelezi. E részszempont értékelésénél is a Kbt. 55. § (6) bekezdés megsértését véli kérelmezõ.
<br>Kérelmezõ álláspontja szerint az 1. részszempont d) alszempont (csõhûtés módja paraméter) az "igen" és "nem" értékelésén kívül újabb, nem arányosítható értékelést tartalmaz, viszont egyáltalán nem értékelte az ugyanezen alszempont, az anód csapágyazás paraméterének módját.
<br>Az 1. részszempont d) alszempontjánál pedig ajánlatukat kérdõjeles értékelés alapján értékelte kétszer is 1 pontra. Ezzel az értékeléssel véleménye szerint a Kbt. 55. § (6) bekezdésén kívül az ajánlatkérõ a Kbt. 24. § (2) bekezdését is megsértette.
<br>Az 1. részszempont f)-h)-ig alszempontnál ismételten több "igen" és "nem" elemet értékelt az ajánlatkérõ, vagyis valamennyi részszempontban megsértette a Kbt. 55. § (6) bekezdését.
<br>Kérelmezõ elõadta továbbá, hogy az ajánlatok táblázatos formában kiadott adataiból megállapítható, hogy a szervizfeltételek értékelésekor három esetben is ajánlatukat hátrányosan megkülönböztetõ módon, nem a valós százalékos arányban értékelte az ajánlatkérõ.
<br>
<br>5. részszempont c) pont a nyertes 16 órája véleménye szerint nem dupla pontszámot ér az ajánlatukban vállalt és értékelt 24 órához képest, hanem Siemens 10 pont, ajánlatuk 6,7 pont (szemben az értékelt 5 ponttal). 5. részszempont d) pont a Siemens 7500 Ft mérnökóradíja pont a fele az általuk vállalt 15 000 Ft-nak, tehát nem tízszeres pont jár a Siemensnek, hanem a duplája, azaz Siemens 10 pont, ajánlatuk 5 pont (szemben az értékelés 1 ponttal). 5. részszempont e) pont a karbantartás összegének százalékos aránya figyelembe véve a Siemens 922 380 Ft karbantartási összegét ajánlatuk 1 300 000 Ft összegével, a korrekt pontszám Siemens 10, ajánlatuk pedig 7,1 pont (szemben a 2 ponttal).
<br>Fenti értékelési módszerrel a Kbt. 55. § (6) bekezdésén kívül az ajánlatkérõ a Kbt. 24. § (2) bekezdését is megsértette.
<br>Véleménye szerint továbbá jogsértõ az is, hogy ajánlatkérõ irreális tartalmi elemeket értékelt a nyertes ajánlattevõ javára, amikor a "Kivitelezés munkaszervezésének bemutatása" 4. részszempont b) alszempontjában az 1 napos leállítást értékelésre elfogadta.
<br>Ajánlatkérõ tárgyaláson tett nyilatkozatában kifejtette, hogy az elsõ részszempont körében a dokumentációban ismertetett egyes paraméterek között voltak olyanok, amelyek gazdaságilag értékelhetõek voltak, az ezekhez tartozó mértékegységeket meg is adták, amely adatok alapján ezeket értékelni kívánta. Voltak azonban a dokumentációban a részszemponthoz tartozó paraméterek, melyek minõségi elvárásokat jelöltek, ezekhez a dokumentációban is közöltek szerint azt tudták és kívánták értékelni, hogy rendelkezik-e vagy sem ezen paraméterrel a megajánlott készülék, ezt fejezték ki az "igen/nem" megjelöléssel. Voltak olyan elõ írások is az egyes részszempontok részletes leírásánál, amelyek alapkövetelmények voltak, illetõleg egyes esetekben csak azt kívánták meg, hogy legyen leírás vagy felsorolás.
<br>Elõadta, hogy az értékelést az elsõ részszempont körében a dokumentációban ismertetett - gazdaságilag, illetve minõségileg értékelhetõ - paraméterek alapján az elõírtaknak megfelelõen végezte el.
<br>Ajánlatkérõ a 4. részszempont b) alpontja értékelése körében elõadta, hogy a nyertes ajánlatában vállalt 1 napos leállítási idõ a mûtõ üzemeltetésének nem tekinthetõ teljesíthetetlen vállalásnak, inkább a kérelmezõ 68 napos vállalása az, ami túlzottan magas. Ajánlatkérõ számára lényeges, hogy a mûtõ minél kevesebb ideig legyen leállítva, a hosszú leállás az intézet mûködõképességét veszélyeztetné. Elõadta továbbá, hogy ezen munkák olyan jellegûek, amely alatt a mûszerek üzemelhetnek, valamint olyan szigorú szerzõdést biztosító mellékkötelezettségek vállalását követelte ajánlattevõktõl, amely mellett a vállalt határidõk betartását biztosítva látta.
<br>Az 5. részszempont c), d) és e) alpontjai értékelése körében elõadta, hogy a vállalások körében megkereste a legkedvezõbb elemet, majd megvizsgálta, hogy a másik ajánlat hány %-kal kedvezõtlenebb, és ezen eltéréseket arányosította a pontszámok kiosztása érdekében. Ajánlatkérõ arra hivatkozott, hogy abban az esetben, amikor részszempontra vagy azok alszempontjára adott ajánlatok közül az abszolút értékben magasabb érték a kedvezõbb, úgy az arányosítás alkalmazott módszere azonos, mint az olyan esetekben, amikor a legalacsonyabb vállalás a legkedvezõbb.
<br>A Döntõbizottság ideiglenes intézkedést nem alkalmazott, ajánlatkérõ a nyertes ajánlattevõvel a szerzõdést a felhívásban meghatározott idõpontban megkötötte.
<br>A Döntõbizottság megállapította, hogy a kérelmezõ jogorvoslati kérelme megalapozatlan az alábbi indokok alapján:
<br>A Kbt. 55. § (6) bekezdése értelmében az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.
<br>Az 1. értékelési részszempont körében végzett ajánlatkérõi értékelés
<br>Kérelmezõ a felhívásban elõre közölt egyes részszempontok és azok alszempontjainak értékelése körében kifogásolta, hogy ajánlatkérõ igen/nem alapon pontozott, illetve hogy a dokumentációban közölt egyes paramétereket nem vett figyelembe.
<br>A Kbt. 55. § (6) bekezdése értelmében ajánlatkérõnek az általa elõre közölt részszempontokhoz tartozó ajánlati tartalmi elemeket kell értékelnie és pontoznia, mégpedig a felhívásában elõre megadott módszer alkalmazásával.
<br>Ajánlatkérõ a felhívásának 13. b) pontjában rögzítette, hogy az elsõ részszempont alszempontjainál értékelni a dokumentációban elõírtaknál kedvezõbb mûszaki jellemzõket fogja, a dokumentációban meghatározottak szerint (67 súlyszámmal, ezen részszemponton belül ajánlatkérõ 14 alszempontot határozott meg, megadva azok súlyszámait is.) A felhívás elsõ részszempontjának alszempontjai szerinti sorrendben ajánlatkérõ az ajánlati dokumentáció 1/7. oldalán kezdõdõen részletes leírást adott a beszerzendõ mûszerrõl, illetve a regisztráló és információs rendszerhez. A dokumentációban ajánlatkérõ a mûszaki jellemzõket vagy mértékegységben határozta meg, vagy "igen/nem" kategóriával jelölte. Voltak olyan jellemzõk is, amelyekhez nem írt elõ mûszaki jellemzõt, csak a felsorolást vagy a leírást kérte.
<br>A fent részletezetek alapján nem helytálló azon kérelmezõi elõadás, hogy ajánlatkérõ nem határozta volna meg, hogy az 1. részszempont körében az egyes alszempontoknál milyen elemeket fog értékelni.
<br>A felhívás egyértelmûen hivatkozott ugyanis arra, hogy az értékelésre a dokumentációban elõírtnál kedvezõbb mûszaki jellemzõk szerint a dokumentációban meghatározottak szerint kerül sor.
<br>Ajánlatkérõ az értékelése során ezen részszempont esetében a dokumentációban elõre ismertetett jellemzõk alapján végezte el az értékelést. Ahol mértékegységben határozta meg ezen mûszaki jellemzõt, ott a megajánlott mértékek kerültek figyelembevételre, ahol pedig a kívánalom csak arra terjed ki, hogy a készülék rendelkezik-e vagy sem ("igen/nem" kategóriák esetén) az ismertetett paraméterrel, ott ajánlatkérõ ezen körülményt vizsgálta. Mivel ezen esetekben ajánlatkérõ a dokumentáció alapján csak az adott mûszaki jellemzõ meglétének tényét kívánta vizsgálni, az értékelés során is csak ezt vizsgálhatta jogszerûen. Ajánlatkérõ a Döntõbizottság álláspontja szerint éppen akkor követett volna el az értékelése során jogsértést, ha a dokumentációban közölt tényen túli jellemzõket is bevon az értékelésbe ezen alszempontok esetében.
<br>Nem találta megalapozottnak azon kérelmezõi kifogást sem a Döntõbizottság, amely ara irányult, hogy ajánlatkérõ egyes a dokumentációban közölt jellemzõket nem vont be az értéke lésbe.
<br>Megvizsgálva az ajánlatkérõi értékelést, megállapítható volt, hogy ajánlatkérõ a dokumentációban elõírt mûszaki jellemzõkkel meghatározott minden elemet bevont az értékelésbe. Az értékelésbe csak azon elemek nem kerültek bevonásra, amelyre ajánlatkérõ a dokumentációban nem adott meg mûszaki jellemzõt, csak leírást vagy felsorolást kért.
<br>Ezen esetben is akkor járt volna el ajánlatkérõ jogsértõen a Döntõbizottság megítélése szerint, ha elõre nem rögzített paraméterek meghatározása mellett végzi el az értékelést, hiszen ekkor ajánlatkérõ a felhívás 13. b) pontjában közöltekkel ellentétesen nem a dokumentációban megadott jellemzõk szerint értékeli az alszempontokat.
<br>A fenti indokok alapján a Döntõbizottság álláspontja szerint ajánlatkérõ az 1. értékelési részszempont értékelése körében nem sértette meg a Kbt. 55. § (6) bekezdését, az értékelését az elõre megadottak szerint végezte el.
<br>A 4. értékelési részszempont b) alpontja körében emelt kérelmezõi kifogások
<br>A kérelmezõ álláspontja szerint a haemodinamikai mûtõ üzemeltetésének leállítására nyertes általi 1 napos vállalás nem teljesíthetõ, az nem reális vállalás, e körben ajánlatkérõnek a Kbt. 57. § (2) bekezdése alapján magyarázatot kellett volna kérnie, illetõleg a Kbt. 57. § (1) bekezdése alapján tisztáznia kellett volna.
<br>Ajánlatkérõ ezen alszempont esetén nem a munkálatok idejét kívánta az értékelés körébe vonni, hanem azt, hogy a munkálatokkal összefüggésben milyen idõtartammal számoljon a mûtõ üzemelésének leállításával. Ajánlatkérõ fenti elvárásának eleget téve a nyertes ajánlatában a haemodinamikai munkahely korszerûsítésének munkáival kapcsolatban az ajánlat II. kötet 392. oldala tartalmazta a kivitelezés munkaszervezésének bemutatását. E körben a nyertes ajánlattevõ bemutatta a kivitelezési munka idõtartamát, valamint ismertette azt is, hogy a mûtõ korszerûsítési munkáit akként szervezi meg, hogy a kivitelezés idõtartama alatt is üzemelhet a mûtõ, azt csak addig szükséges leállítani, amíg az ideiglenes falat megépíti, a takarítást és a fertõtlenítést elvégzi, és ennek idõtartama 1 nap.
<br>A nyertes ajánlatában megadott a munkaszervezésre vonatkozó információk alapján semmiképpen nem tekinthetõ e körben tett vállalása teljesíthetetlennek, hiszen pontos, egyértelmû indokát adja az ajánlatban vállalása megalapozottságának. Az is egyértelmû, hogy a nyertes 1 napos vállalása nem a kivitelezés elkészítésére vonatkozik, hanem csupán a mûtõ üzemeltetetésének leállítására, amelyet ajánlatkérõ értékelni kívánt.
<br>A nyertes ajánlata alapján a Döntõbizottság álláspontja szerint sem lehetett kétségbe vonni a vállalás megalapozottságát, realitását, így ajánlatkérõ nem követett el jogsértést, amikor az ajánlat teljesen egyértelmû vállalását elfogadta és az értékelési részszempont körében értékelte, ugyanis ajánlatkérõnek nem kellett alkalmaznia sem a Kbt. 57. § (1) bekezdését, sem pedig a Kbt. 57. § (2) bekezdését.
<br>Az 5. részszempont c), d) és e) alpontjai kérelmezõ által kifogásolt értékelése
<br>Kérelmezõ e körben azt kifogásolta, hogy ajánlatkérõ nem a valós százalékos arányban értékelte a vállalásokat, és ezzel megsértette a Kbt. 55. § (6) bekezdését.
<br>Ajánlatkérõnek a Kbt. 55. § (6) bekezdése alapján az ajánlatokat a felhívásában elõre közölt módszer szerint kell elvégeznie, ajánlatkérõ értékelése ezért akkor nem elégíti ki a törvény idézett rendelkezését, ha az elõre közölt módszertõl eltérõ szempontok mellett végzi el az ajánlati elemek pontozását.
<br>A törvény hivatkozott rendelkezése alapján ajánlatkérõ az általa alkalmazni kívánt módszert akár matematikai képlet megadásával, de a módszer leírása mellett is megadhatja, e körben a Kbt. kötelezõ elõ írást nem ad.
<br>Ajánlatkérõ a felhívás 13. b) pontjában az értékelés módszereként annyit rögzített, hogy a legkedvezõbb 10 pont, a többi arányosan súlyozva. Ezen részszempont alszempontjai körében ajánlatkérõ a fent ismertetett módszerének alkalmazásával végezte el az vállalások értékelését, ugyanis a legkedvezõbb vállalás megállapítása után a többi vállalást százalékban kifejezve arányosította a legkedvezõbbhöz.
<br>Ajánlatkérõ tehát az értékelés során nem tért el a felhívásának 13. b) pontjában megadott arányosítás módszerétõl, így ajánlatkérõ az ajánlattevõk pontjait az elõ írásának betartásával történõ megállapításával nem sértette meg a Kbt. 55. § (6) bekezdését.
<br>Rámutat a Döntõbizottság arra, hogy az arányosítás elvégzése során használt számítási technika az értékelésre érdemi kihatással nem volt: sem a részszemponton belüli vállalások sorrendjére, sem a nyertes ajánlattevõ személyére vonatkozóan.
<br>A tényállási részben ismertetett kérelmezõi számítás figyelembevétele mellett, ha kérelmezõ ajánlatkérõ által megállapított összpontszámát ezen plusz pontszámokkal korrigáljuk, úgy a kapott 3041,4 pont helyett 3275,4 pontja lenne, míg a nyertes ajánlati pontszáma 4110 pont volt.
<br>A fenti indokok alapján megállapítható volt, hogy ajánlatkérõ az értékelés során nem tért el a felhívásban megadottaktól, az ennek megfelelõen elvégzett értékeléssel pedig az összességében legelõnyösebb ajánlatot ajánlatkérõ által kihirdetett ajánlattevõ tette, így ajánlatkérõ döntése nem tekinthetõ a kérelmezõ által kifogásolt okokból jogsértõnek.
<br>A kérelmezõ kifogásolta továbbá ajánlatkérõ eljárását az összegzés megküldése körében.
<br>A Kbt. 61. § (1) bekezdése az döntés kihirdetése körében ajánlatkérõ kötelezettségeként írja elõ, hogy köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.
<br>Jelen eljárásban ajánlatkérõ a nyilvános eredményhirdetés (2003. november 14-i) idõpontját követõ 5. munkanapon (2003. november 21. napján) postára adta ajánlattevõk részére az összegzést, és ezzel a Kbt. rendelkezéseinek betartásával járt el, így e körben ajánlatkérõ terhére jogsértés megállapítására irányuló kérelmezõi kérelmet is el kellett utasítania a Döntõbizottságnak.
<br>Tekintettel a fent elõadottakra, a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 18.
<br>
<br>Dr. Sárkány Izolda s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br><br></body></html>