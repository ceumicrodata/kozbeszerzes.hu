<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1450/2004)
</h2>
<br>1024 Budapest, Margit krt. 85.
<br>Ikt.sz.: D.550/13/2003.
<br>
<br>Tárgy: a PLAN-SYS Kft. jogorvoslati kérelme a Budapesti Távhõszolgáltató Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a PLAN-SYS Kereskedelmi és Szolgáltató Kft. (1182 Budapest, Sallai I. u. 42., képviseli: Dr. Császár Mátyás ügyvéd, 6722 Szeged, Kálvária sugárút 19., a továbbiakban: kérelmezõ) által a Budapesti Távhõszolgáltató Rt. (1116 Budapest, Kalotaszeg u. 31., a továbbiakban: ajánlatkérõ) "1116 Budapest, Kalotaszeg u. 31. D ép. túlfeszültségvédelem kiépítésének kiviteli tervezése és kivitelezése (300 db végpont)" tárgyú közbeszerzési eljárása ellen benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 34. számában 2003. augusztus 21-én a rendelkezõ részben meghatározott tárgyú nyílt közbeszerzési eljárást kezdeményezett ajánlati felhívás közzétételével.
<br>Ajánlatkérõ a részajánlat és a többváltozatú ajánlattétel lehetõségét kizárta.
<br>Ajánlatkérõ az ajánlati felhívás 11. a) pontjának a pénzügyi, gazdasági alkalmasság igazolására kért adatok és tények között az elsõ francia bekezdésben elõírta az alábbiakat:
<br>"Pénzügyi, gazdasági alkalmasság igazolására kért adatok:
<br>- a pénzügyi, gazdasági alkalmasságot igazoló, az ajánlattételi határidõt megelõzõ, 30 napnál nem régebbi keltezésû
<br>- pénzintézeti nyilatkozat eredeti vagy közjegyzõ által hitelesített másolati példánya az ajánlattevõ, illetõleg az alvállalkozó valamennyi cégkivonatában szereplõ számlavezetõ pénzintézetétõl, amelynek (amelyeknek) valamennyi vezetett számlára vonatkozóan tartalmaznia kell, hogy:
<br>- a pénzintézet mióta vezeti ajánlattevõ bankszámláját,
<br>- az ajánlattevõ fizetési kötelezettségeinek pontosan eleget tett-e,
<br>- számláján (számláin) 2002. január 1-jétõl jelen ideig volt-e sorban állás, ha igen, utoljára mikor és mennyi ideig"
<br>Ajánlatkérõ az ajánlati felhívás 11. b) pontjában a pénzügyi, gazdasági szempontból a szerzõdés teljesítésére alkalmatlanná minõsítési szempontjaként az alábbiakat határozta meg:
<br>"Pénzügyi, gazdasági szempontból alkalmatlan az ajánlattevõ, ha:
<br>- 2002. január 1-jétõl az ajánlatadás idõpontjáig számláján 1 hónapnál hosszabb idejû sorban állás mutatkozott."
<br>Ajánlatkérõ az ajánlati felhívás 13. pontjában meghatározta, hogy az összességében legelõnyösebb ajánlat kiválasztása lesz az ajánlatok elbírálásának szempontja, ehhez meghatározta a bírálati részszempontokat, a súlyszámokat, az adható pontszámok alsó és felsõ határát, valamint a pontszámok megállapításának módszerét.
<br>Ajánlatkérõ az ajánlati felhívás 16. d) pont utolsó bekezdésében elõírta, hogy ajánlattevõnek nyilatkoznia kell arról, hogy mely pénzintézeteknél vezeti számláit.
<br>Az ajánlati felhívás 16. g) pontjában ajánlatkérõ elõírta, hogy az ajánlattevõk számára a Kbt. 43. § (4) bekezdése szerint hiánypótlást biztosít.
<br>Az ajánlatkérõ dokumentációt is készített, amely a tervezés és kivitelezés mûszaki tartalmi követelményeit, az ajánlat készítéséhez szolgáló útmutatót, nyilatkozatmintákat, szerzõdéstervezetet tartalmazott. A dokumentáció részét képezte a központi telep "D" épület és transzformátorház EMC-rendszerének a Kontroll Kft. által készített árazatlan költségvetése, továbbá a kérelmezõ által 2002. szeptember 20-án készített tanulmányterv és annak mellékletei: árazatlan költségvetés, a védelmi eszközöket tartalmazó elosztószekrények, egyvonalas villamos kapcsolási rajzok, a végponti védelmek elhelyezési rajzai.
<br>2003. október 1-jéig - az ajánlattételi határidõig - ajánlatot nyújtott be a Géniusz Javszer Kft., a MECH-VILL System Kft., a Phoenix Contact Kft. és a kérelmezõ.
<br>Ajánlatkérõ az ajánlatok bontásáról készült jegyzõkönyvet megküldõ kísérõlevelében tájékoztatta az ajánlattevõket, hogy az ajánlati felhívás 16. g) pontja alapján lehetõséget biztosít a hiánypótlásra. A hiánypótlásra bekért, az ajánlattevõk által nem teljesített követelmények listájáról, illetve a hiánypótlásról külön értesítést küldött minden ajánlattevõ számára.
<br>Ajánlatkérõ bírálóbizottsága az ajánlatokat 2003. október 6-án érvényesség szempontjából értékelte, és a kérelmezõ, valamint a Phoenix Contact Kft. ajánlatának érvénytelenségérõl döntött.
<br>A kérelmezõ ajánlata azért volt érvénytelen a bizottsági jegyzõkönyv indokolása szerint, mert: "megállapítást nyert, hogy a PLAN-System Kft. készítette az ajánlati dokumentáció részét képezõ mûszaki tervet és ezzel részt vett a közbeszerzési eljárás elõkészítésében". Ezért ajánlatkérõ a Kbt. 31. § (2) és (5) bekezdésére való hivatkozással a Kbt. 52. § (2) bekezdés b) pontja alapján a kérelmezõ ajánlatát érvénytelenné nyilvánította.
<br>Ajánlatkérõ megállapította továbbá, hogy kérelmezõ nem csatolta az ajánlati felhívás 16. d) pontjában elõírt nyilatkozatot sem, aminek hiányát ugyancsak érvénytelenségi oknak jelölte meg. Rögzítette továbbá azt, hogy ez a nyilatkozat hiánypótlás során nem pótolható.
<br>Ajánlatkérõ a kérelmezõ ajánlatát érvénytelenné nyilvánító döntését, valamint annak indokolását 2003. október 7-én kelt levelében ezen a napon faxon a kérelmezõ részére megküldte.
<br>Ajánlatkérõ az érvényes ajánlatok elbírálását követõen 2003. október 21-én tartotta a közbeszerzési eljárás eredményhirdetését, melyen kihirdette, hogy a közbeszerzési eljárás nyertese a MECH-VILL System Kft. ajánlata. Ajánlatkérõ a nyertes ajánlat benyújtójával a szerzõdést megkötötte.
<br>A kérelmezõ 2003. október 22-én nyújtott be jogorvoslati kérelmet a Döntõbizottsághoz, melyet a jogorvoslati eljárás során tartott tárgyaláson pontosított és kiegészített. Pontosított jogorvoslati kérelmében kérte jogsértés megtörténtének megállapítását, valamint ajánlatkérõ kötelezését a költségek viselésére. Kérelmének indokolásául elõadta, hogy 2002. év nyarán a Budapesti Távhõszolgáltató Rt.-vel 11/02. szám alatt tervezési szerzõdést kötött EMC-rendszer tanulmányterv elkészítése a FÕTÁV Rt. különbözõ objektumai vonatkozásában. A tervezési szerzõdés alapján a kérelmezõ a tanulmánytervet elkészítette. Sem a tervezési szerzõdés, sem a tanulmányterv nem említi, hogy a tanulmányterv késõbbi kiírásra kerülõ közbeszerzési eljárás pályázati anyagának összeállításához készülne. A tervezési szerzõdésben az ajánlatkérõ a rendelkezési jogot a tanulmányterv vonatkozásában nem kötötte ki. Ajánlatkérõ 2003 augusztusában megindította a jelen közbeszerzési eljárását, melynek pályázati anyagában és dokumentációjában a kérelmezõ elõzetes beleegyezése és hozzájárulása nélkül felhasználta a korábban megkötött tervezési szerzõdés alapján a kérelmezõ által készített és átadott tanulmánytervet. Álláspontja szerint a kérelmezõ nem vett részt az eljárás elõkészítésében vagy a dokumentáció elkészítésében, így tévesen került alkalmazásra ajánlatával kapcsolatban a Kbt. 31. § (2) és (5) bekezdésének rendelkezése, hiszen az ajánlatkérõ részére a közbeszerzési eljárás kiírását megelõzõen 1 évvel csupán egy tanulmánytervet készített kérelmezõ, azonban ez a tanulmányterv nem a közbeszerzési eljárás elõkészítése során való dokumentáció összeállítása céljából készült. A közbeszerzési eljárás elõkészítésében a felhívás, illetve a dokumentáció elkészítése során kérelmezõ semmilyen formában nem járt el, abban nem mûködött közre. Álláspontja szerint ajánlatkérõ volt az, aki a kérelmezõ által készített tanulmánytervet egyoldalúan a pályázati dokumentáció részévé tette. Sérelmezte továbbá a pénzintézeteknél vezetett számláiról szóló nyilatkozatának
<br> hiánya miatti érvénytelenségi okot, illetve azzal kapcsolatban a hiánypótlási lehetõség biztosításának elmulasztását az ajánlatkérõ részérõl. Álláspontja szerint ajánlata érvényessége esetén a legkedvezõbb ajánlati ára miatt az eljárás nyertese lehetett volna.
<br>Sérelmezte továbbá azt, hogy ajánlatkérõ egyoldalú döntésével az ajánlati dokumentáció részévé tette az általa 2002-ben készített tanulmánytervet, és ennek következtében õt kizárta az ajánlattétel lehetõségébõl, illetve álláspontja szerint ajánlatkérõnek azon eljárása, hogy a tanulmánytervet egyoldalú döntésével az ajánlati dokumentáció részévé tette, a Kbt. 40. § (5) bekezdésének rendelkezését, továbbá a Kbt. 24. § (2) bekezdésének rendelkezését is sérti. Kérte továbbá, hogy a Döntõbizottság hivatalból vizsgálja az ajánlatkérõ által a Kbt. 24. § (2) bekezdésének megsértését.
<br>Ajánlatkérõ a jogorvoslati kérelemre tett észrevételében és a tárgyaláson tett nyilatkozatában elõadta, hogy a jogorvoslati kérelem az ajánlati felhívással, illetve dokumentációval kapcsolatos részében elkésett, hiszen ajánlatkérõ 2003. augusztus 22-én megvásárolta az ajánlati dokumentációt, így akkor szerzett tudomást arról, hogy az általa készített tanulmányterv szerepel a dokumentációban, annak a 2. sz. mellékletét képezi.
<br>Elõadta továbbá, hogy 2002-ben, amikor ajánlatkérõ megrendelte a terveket a kérelmezõtõl, akkor ajánlatkérõ még nem tartozott a Kbt. hatálya alá, arra csak a 2003. évben került sor. Ennek alapján viszont a 2003 során lefolytatott közbeszerzési eljárásban ajánlatkérõnek figyelemmel kell lennie a Kbt. rendelkezéseire, és ezzel kapcsolatban figyelembe kellett vennie a Kbt. összeférhetetlenségi szabályait is. Mivel a kérelmezõ volt az, akinek a tervei az ajánlati dokumentáció részét képezték - ennek alapján határozták meg a beszerzés tárgyát mûszakilag -, ezért ajánlatkérõ köteles volt alkalmazni a Kbt. 31. § (5) bekezdés rendelkezését és ennek alapján a Kbt. 52. § (2) bekezdés b) pontja alapján érvénytelennek kellett ajánlatát nyilvánítania. Továbbá az általa a kérelmezõtõl megrendelt tanulmányterv nem öncélú megrendelés volt, azzal éppen a további munkák, illetve adott esetben a pályáztatás elvégzése volt a célja, így kérelmezõnek is tudnia kellett arról, hogy az általa készített tanulmányterveket ajánlatkérõ fel kívánja használni. Az ajánlati felhívás 16. d) pontjában elõírt nyilatkozat hiányára, illetve hiánypótlás elmaradására vonatkozóan elõadta, hogy ajánlatkérõ a számlavezetõ pénzintézetekre vonatkozó nyilatkozat becsatolását a felhívás 16. "Egyéb" pontjában írta elõ, ezért annak hiánypótlás keretében történõ pótlására nem volt lehetõség. Erre tekintettel álláspontja szerint ajánlatkérõ jogszerûen döntött a kérelmezõ ajánlatának érvénytelenségérõl, melyrõl õt a Kbt.-ben elõírt határidõben értesítette is. Elõadta, hogy ajánlatkérõ az ajánlati felhívásban valóban lehetõséget biztosított a hiánypótlásra, de a kérelmezõ ajánlatának az összeférhetetlenségre tekintettel megállapított érvénytelenségére vonatkozó döntése miatt az esetleges hiánypótlás okafogyottá vált a kérelmezõ esetében. Megjegyezte, hogy ugyan érvénytelen ajánlatkérõ az értékelésben nem vehet részt, de kérelmezõ ajánlata érvényessége esetén sem lehetett volna az összességében legelõnyösebb ajánlat, mivel az önmagában a legalacsonyabb ár nem alapo
<br>zza meg a nyertességet.
<br>A fentiek alapján kérte a megalapozatlan jogorvoslati kérelem elutasítását.
<br>Egyéb érdekeltként a MECH-VILL System Kft. tett észrevételt, melyben elõadta, hogy ajánlatkérõ döntése jogszerû volt.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság megállapította, hogy a jogorvoslati kérelem az alábbiak szerint részben elkésett, részben pedig megalapozatlan.
<br>A Döntõbizottság elõször az ajánlati felhívás, illetve dokumentáció összeállításával kapcsolatos kérelmi elem elkésettségét vizsgálta meg.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a kérelmezõ - általa is elismerten - 2003. augusztus 21-én vásárolta meg az ajánlati dokumentációt, így az ajánlati dokumentáció tartalmát ebben az idõpontban ismerte meg, vagyis az ajánlati dokumentációval kapcsolatban az általa vélelmezett jogsértésrõl is ebben az idõpontban szerzett tudomást, ezért a Kbt. 79. § (7) bekezdése szerinti 15 napos jogvesztõ határidõt ettõl az idõponttól kell számítani. Ennek alapján kérelmezõ legkésõbb 2003. szeptember 5-én nyújthatott volna be jogszerûen jogorvoslati kérelmet az ajánlati dokumentációval kapcsolatosan vélelmezett jogsértéssel kapcsolatban. Kérelmezõ azonban csupán 2003. október 22-én nyújtott be jogorvoslati kérelmet, melyben az ajánlati dokumentáció tartalmát, összeállítását is sérelmezte. A jogorvoslati kérelem a dokumentációval kapcsolatos esetleges jogsértések kifogásolására nyitva álló jogvesztõ határidõn túl került benyújtásra, így az e részben elkésett, ezért a Döntõbizottság azt érdemben nem vizsgálhatta.
<br>A Döntõbizottság ezt követõen megvizsgálta, hogy a jogorvoslati kérelemnek a kérelmezõ ajánlatának érvénytelenségével kapcsolatos része megalapozott-e.
<br>A Kbt. 31. § (2) bekezdése szerint az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely)
<br>a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll;
<br>b) az érdekelt gazdálkodószervezet vezetõ tisztségviselõje;
<br>c) az érdekelt gazdálkodószervezetben tulajdoni részesedéssel rendelkezik;
<br>d) az a)-c) pont szerinti személy hozzátartozója.
<br>A Kbt. 31. § (5) bekezdése alapján ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)-d) pontja szerinti viszonyban álló érdekelt gazdálkodószervezet.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés b) pontja alapján érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni;
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>Kérelmezõ maga is elismerte és a csatolt szerzõdésbõl megállapítható, hogy ajánlatkérõ megbízásából õ készítette el ajánlatkérõ különbözõ objektumaira, így a jelen beszerzés tárgya szerinti "D" épületre is az EMC-rendszer tanulmánytervét. A tanulmányterv mûszaki leírása, valamint a mellékleteit képezõ tervrajzok, az árazatlan költségvetés komplett dokumentációként az ajánlati dokumentáció 2. sz. mellékletét képezték. Kérelmezõ maga is elismerte, hogy az általa készített tanulmányterv az ajánlati dokumentáció részét képezi, és arról egyértelmûen megállapítható, hogy õ készítette a tanulmánytervet.
<br>A Kbt. 31. § (2) bekezdésének rendelkezései a közbeszerzési eljárással kapcsolatos összeférhetetlenségnek - többek között - az eljárás elõkészítésében, illetve a dokumentáció elkészítése során való közremûködésbõl eredõ esetét is megállapítja. A Kbt. arra vonatkozóan nem tesz különbséget, hogy az összeférhetetlenségnek a közbeszerzési eljárás melyik szakaszában kell keletkeznie, így az összeférhetetlenséget a közbeszerzési eljárás bármely szakaszában való közremûködés - ideértve az eljárás elõkészítése során végzett tevékenységet is - megalapozza.
<br>A jelen esetben a kérelmezõ mint ajánlattevõ a közbeszerzési eljárás szempontjából érdekelt gazdálkodószervezetnek tekintendõ. A cég gazdasági tevékenységét - az általa az ajánlatkérõ részére készített tanulmányterv, valamint a közbeszerzési eljárás során benyújtott ajánlata alapján - a közbeszerzési eljárás tárgyával kapcsolatosnak kell tekinteni. A dokumentáció 2. sz. mellékletét képezõ tanulmányterv elkészítése az elõkészítõ szakasz során végzett tevékenységnek tekintendõ, hiszen a tanulmányterv a beszerzés tárgyának mûszaki meghatározása a dokumentációban, és ezért alkalmazni kell a Kbt. 31. § (5) bekezdés rendelkezését, mely szerint, ha az érdekelt gazdasági szervezetet a közbeszerzési eljárás, vagy annak elõkészítése során bevonta ajánlatkérõ, akkor a bevont cég nem lehet a kapcsolódó közbeszerzési eljárásban ajánlattevõ vagy alvállalkozó. Az ajánlatkérõ a közpénzek felhasználására a köztulajdon használatának nyilvánosságával, átláthatóbbá tételével és ellenõrzésének bõvülésével összefüggõ egyes törvények módosításáról szóló 2003. évi XIV. törvény 30. §-a alapján vált a Kbt. 1. § j) pontja szerint 2003. július 9-i hatállyal a közbeszerzési törvény rendelkezéseinek hatálya alá tartozó szervezetté, így ezen idõpontot követõ beszerzései esetén ajánlatkérõ már köteles volt a Kbt. szabályai szerint eljárni.
<br>A kérelmezõ által készített tervek megrendelése és azok átvétele idõpontjában ajánlatkérõ még nem tartozott a Kbt. hatálya alá. Az a tény azonban, hogy a kérelmezõ által készített terveket a dokumentáció részévé tette ajánlatkérõ, a kérelmezõ által végzett tevékenységet a közbeszerzési eljárás elõkészítése során végzett tevékenységgé tette függetlenül attól, hogy a tervek elkészítése melyik idõpontban történt. Ennek megfelelõen a Döntõbizottság megállapította, hogy ajánlatkérõ nem járt el jogsértõen, amikor összeférhetetlenség miatt kérelmezõt az eljárásból kizárta, illetve vele kapcsolatban megállapította, hogy nem jogosult a közbeszerzési eljárásban részt venni, és ennek alapján a Kbt. 52. § (2) bekezdés b) pontja alapján a Kbt. 31. § (5) bekezdésére tekintettel nem vehetett részt az eljárás további szakaszában. Így a jogorvoslati kérelem ezzel kapcsolatos része megalapozatlan.
<br>A Kbt. nem részletezi, hogy egy vagy több érvénytelenségi ok teszi érvénytelenné az ajánlatot, de a Döntõbizottság álláspontja szerint már egyetlen érvénytelenségi ok fennállása érvénytelenné teszi a benyújtott ajánlatot, függetlenül attól, hogy azon ok mellett hány egyéb érvénytelenségi ok áll fenn, illetve fennáll-e más érvénytelenségi ok is.
<br>A fentiek alapján a Döntõbizottság az ajánlatkérõ által meghozott kérelmezõ ajánlatának érvénytelenségére vonatkozó döntés, az arról szóló értesítés függvényében vizsgálta meg a hiánypótlás elrendelésével, illetve a hiánypótlási elrendelési kötelezettség megsértésével kapcsolatos kérelemrész megalapozottságát.
<br>A Kbt. 43. § (4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.
<br>Ajánlatkérõ a kérelmezõ ajánlatának érvénytelenségét állapította meg a Kbt. 52. § (2) bekezdés b) pontja alapján, és errõl értesítette kérelmezõt is. A Kbt. 53. § (2) bekezdése alapján érvénytelen ajánlatok a közbeszerzési eljárás további szakaszaiban nem vehetnek részt. Tekintettel arra, hogy az ajánlat érvénytelenségét az ajánlatkérõ már megállapította, ezért kérelmezõ érvénytelen ajánlatával kapcsolatban a hiánypótlási felhívás okafogyottá vált. Ennek megfelelõen ajánlatkérõ jogszerûen nem hívta fel hiánypótlásra a kérelmezõt, és erre tekintettel nem sértette meg a Kbt. 43. § (4) bekezdés rendelkezését, így a jogorvoslati kérelem e része is megalapozatlan.
<br>A fentiekben kifejtettek alapján a Döntõbizottság a Kbt. 76. § (1) bekezdésében biztosított jogkörében eljárva a rendelkezõ részben foglaltak szerint határozott, vagyis a megalapozatlan jogorvoslati kérelemrészt a Kbt. 88. § (1) bekezdésének a) pontja alapján, míg az elkésett kérelemrészt a 80. § (4) bekezdése alapján elutasította, és ennek megfelelõen rendelkezett a Kbt. 88. § (1) bekezdés h) pontja szerint a költségek viselésérõl is.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 21.
<br>
<br>Dr. Nagy László Gábor s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>