<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0732/2004)
</h2>
<br>1024 Budapest, Margit krt. 85.
<br>Ikt. sz.: D.609/ 10/2003.
<br>
<br>Tárgy: Allegro Kft. és MedlineS Kft. együttes kérelmezõk által kezdeményezett jogorvoslati eljárás Baja Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Dr. Kecskés Zsolt Ákos ügyvéd (2092 Budakeszi, József A. u. 89.) által képviselt Allegro Kft. (1135 Budapest, Szent László u. 97/A) valamint a MedlineS Kft. (2092 Budakeszi, József A. u. 89. a továbbiakban: kérelmezõk) jogorvoslati kérelmét, amelyet a Baja Város Önkormányzata (6500 Baja, Szentháromság tér 1.), a nevében eljár: az ÉPINBER Kft. (6000 Kecskemét, Csányi J. krt. 12. a továbbiakban: ajánlatkérõ) "Baja Városi Kórház új központi mûtõtömb 4 db aszeptikus, 1 db szeptikus mûtõvel, intenzív osztállyal (5+1 ágyas), központi sterilizálóval komplett orvosi gép-mûszerek szállítása, szerelése, meglevõ berendezések áttelepítése, üzembe helyezés összesen kilenc termékcsoportban" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>2003. november 5-én, a Közbeszerzési Értesítõ 45. számában 8474/2003 számon ajánlatkérõ részvételi felhívást tett közzé meghívásos gyorsított közbeszerzési eljárásra a fenti tárgyban, két termékcsoport vonatkozásában, a beszerzés tárgyát a részvételi felhívásban I. és II. részfeladatként megjelölve.
<br>I. Mûtõlámpák, mennyezeti statívok:
<br>- mennyezeti statív (sebész) 5 db
<br>- mennyezeti statív 2 karos (intenzív) 6 db
<br>- mennyezeti statív 2 karos (ébredõ) 2 db
<br>- mennyezeti statív (anasthesiológia) 5 db
<br>- mûtõlámpa mennyezeti (210 000 lux) tartókonzollal 5 db
<br>- mûtõlámpa, mennyezeti (80 000 lux) 5 db
<br>- vizsgálólámpa mobil (30 000 lux) 2 db
<br>II. Bútorzat, rozsdamentes asztalok, kocsik, mûszerelõ asztalok felsorolása 74 tételben.
<br>A részvételi felhívás 2. a) pontja szerint a választott eljárás: meghívásos gyorsított eljárás.
<br>A 2. c) pontban megjelölte az ajánlatkérõ az ajánlattételre felhívni kívánt ajánlattevõket: az ERBE Kft., a REALINFO Kft., a Kórháztechnika Rt., a MOBILAN Rt.
<br>A részvételi felhívás 2. d) pontjában ismertette az ajánlatkérõ a gyorsított eljárás alkalmazása feltételének indokolását: a nyílt eljárás eredménytelenül zárult ezen két részfeladatra a Kbt. 60. § (1) bekezdés b) pontja alapján. A kivitelezési munka elõrehaladott volta miatt, minél hamarabb szükség van a beépítést igénylõ berendezések típusának ismeretére.
<br>A részvételi jelentkezés határidejét a részvételi felhívás közzétételének napját követõ elsõ naptól számított 10. napot követõ elsõ munkanapban állapította meg az ajánlatkérõ.
<br>A részvételi felhívás 4. pontja szerint: A teljesítés határideje vagy a szerzõdés idõtartama: 2004. június 30., korábbi teljesítési határidõ nem ajánlható meg, tekintettel arra, hogy az építési munka folyamatban van, szerzõdés szerinti teljesítési határideje 2004. május 31. Az orvosi gép-mûszer szállítója számára elõteljesítés akkor lehetséges, ha a generálkivitelezõ elõteljesít.
<br>Ajánlatkérõ részajánlat tételét lehetõvé tette. A 3. a) pont szerinti I-II. termékcsoportokra tehetõ részajánlat, azokon belül nem.
<br>A 10. a) pontban határozta meg a részvételre jelentkezõk alkalmassága elbírálásának szempontjai között:
<br>- referenciamunka tartalma és nagyságrendje,
<br>- szakembereinek megfelelõsége.
<br>A 10. b) pont szerint a részvételre jelentkezõnek a szerzõdés teljesítésére alkalmatlanná minõsítésének szempontjai között:
<br>jelentkezõnek az elmúlt 3 évben (2000-tõl) nem volt legalább 1 db, egy szerzõdõ félnél egy szerzõdés keretében teljesített, a megajánlott termékcsoport összetételével azonos vagy annak megfelelõ referenciamunkája termékcsoportonként az alábbi bruttó összeget elérõ vagy meghaladó mértékben:
<br>I. termékcsoport: mûtõlámpákra és statívokra 40 M Ft
<br>II. termékcsoport: intenzív ágyra, valamint rozsdamentes acél és egyéb kórháztechnikai mobíliákra 20 M Ft
<br>jelentkezõ vagy a Kbt. 43. § (2) bekezdés b) pont szerinti alvállalkozója nem rendelkezik legalább 1 fõ villamosmérnök vagy gépészmérnök, vagy klinikai mérnök végzettségû alkalmazottal.
<br>A 2003. november 17-i részvételi jelentkezési határidõben az Allegro Kft., az ERBE Kft. a REALINFO Kft. a Kórháztechnika Rt., a MOBILAN Rt., a SANTAMÖBEL Kft. valamint a KORTEX Kft. nyújtotta be részvételi jelentkezését.
<br>Az Allegro Kft. az II. részfeladat vonatkozásában tett ajánlatot. Ajánlatkérõ a részvételi jelentkezésekkel kapcsolatos eredményhirdetésen valamennyi részvételre jelentkezõt a szerzõdés teljesítésére alkalmasnak minõsítette.
<br>2003. november 20-án ajánlatkérõ valamennyi részvételi jelentkezõt felhívta ajánlattételre és átadta részükre a részletes ajánlatkérési dokumentációt.
<br>A Döntõbizottság 2003. november 21-én kelt D.609/3/2003. számú határozatával a közbeszerzési eljárás felfüggesztését rendelte el.
<br>Kérelmezõk 2003. november 20-án nyújtották be jogorvoslati kérelmüket, kérték a jogsértés megállapítását, valamint azt, hogy a Döntõbizottság hívja fel az ajánlatkérõt a Kbt. szabályainak megfelelõ eljárásra. Ideiglenes intézkedésként kérték a közbeszerzési eljárás felfüggesztését.
<br>Kérelmük indokaként elõadták, hogy a meghívásos eljárás során gyorsított eljárást akkor lehet alkalmazni, ha azt rendkívüli sürgõsség indokolja, mely sürgõsség nem eredhet az ajánlatkérõ mulasztásából. Elõadták, hogy álláspontjuk szerint a beszerzés sürgõssége nem áll fenn, mert a beszerzés tárgyát képezõ II. számú részfeladat mintegy 70 termékébõl összesen 1 darab termék igényel beépítést, a többi lényegében mobília, illetve az építõipari kivitelezési munkákat követõen bármikor fel- illetve beszerelhetõ termékek. Az I. részfeladatban meghatározott mûtõlámpák és mennyezet statívok beépítési feltételei ajánlatkérõ által megadott specifikáció alapján elõre meghatározhatóak, a kiviteli tervek alapján bármikor felszerelhetõek, függetlenül azok gyártmányától.
<br>Elõadták továbbá, hogy a referenciák tekintetében az az alkalmatlansági kritérium, hogy a megajánlott termékcsoport összetételével azonos vagy annak megfelelõ referenciamunkát kell igazolni, az I. termékcsoportra 40 M Ft értékben, egy szerzõdõ félnél, egy szerzõdés keretében, jogsértõ elõ írás. Álláspontjuk szerint ez a megkülönböztetés nem vagylagos, azaz aki ilyen értékben csak mûtõlámpát vagy csak statívot szállított a megadott idõkereten belül, a kívánt értékben egy szerzõdõ félnek, az a szerzõdés teljesítésére alkalmatlan. Álláspontja szerint ezzel ajánlatkérõ megsértette a Kbt. 24. §-át, mivel kizártja az ajánlattételbõl azokat az ajánlattevõket akik vagy csak mûtõlámpát, vagy csak statívot szállítottak, hiszen nem egy szerzõdés keretében teljesítettek.
<br>Elõadták, hogy az alkalmatlansági feltételek miatt nem adták be a részvételi jelentkezésüket erre a termékcsoportra.
<br>Sérelmezték továbbá az alkalmatlansági feltételek között a mérnök végzettségû szakemberekre vonatkozó elõ írást egyrészt azért, mert álláspontjuk szerint a feladat nem igényel ilyen végzettségû szakembert, valamint kizárja azokat az ajánlattevõket, akik nem munkaviszony keretében foglalkoztatják az elõírt végzettséggel rendelkezõ szakembereket. Álláspontja szerint ez az elõ írás a Kbt. a 44. § (7) bekezdésébe ütközik, mert nem a szerzõdés teljesítéséhez ténylegesen szükséges feltétel.
<br>Az ajánlatkérõ észrevételében megalapozatlanságra hivatkozással kérte a jogorvoslati kérelem elutasítását. Elõadta, hogy a rendkívüli sürgõsséget indokoló körülmények fennállnak és nem erednek a mulasztásából. Elõadta, hogy a beruházásra a 2001. évi XCIV. törvény alapján az önkormányzat címzett támogatást kapott. Az építési munkára vonatkozó közbeszerzési eljárás a 2002. augusztus 14-én került meghirdetésre és a szerzõdést 2002. november 27-én kötötték meg. A rendelkezésre álló pénzügyi keret figyelembevételével az orvostechnológiai tervek és a specifikáció 2003. június hónapban készültek el. A nyílt eljárást 2003. július 16-án tették közzé, mely ezen termékcsoportok vonatkozásában eredménytelen lett, mivel csak érvénytelen ajánlatok érkeztek. Hivatkozott arra, hogy mindkét termékcsoport tartalmaz beépítésre kerülõ berendezéseket, amelyek beépítési módja kihatással lehet az építési munkát végzõ generálkivitelezõ munkájára. Bizonyos tevékenységek már a kivitelezés fázisában végzendõk. A kivitelezés határ ideje 2004. május 31., de elõteljesítést vállalt a fõvállalkozó. Bizonyos berendezéseket a régi épületekbõl kell - a teljesítési határidõre - áttelepíteni, és a kórház tevékenységének probléma mentesnek kell lennie. A mûtõlámpák és mennyezeti statívok nélkül nem biztosítható a résmentes álmennyezet kialakítása - amely alapvetõ ÁNTSZ követelmény - nem végezhetõ el a mûtõkben a légkezelõ rendszer, illetve a mûtõhelyiség sterilizálása, ami a generálkivitelezõ feladata, egyben üzembehelyezési feltétel is.
<br>Ajánlatkérõ hivatkozott arra is, hogy a teljes beruházást pénzügyileg az év végére le kívánja zárni.
<br>A referenciaigazolásra vonatkozó alkalmatlansági szempont vonatkozásában elõadta, hogy kérelmezõk rosszul értelmezik a részvételi felhívást, ugyanis megfelel a felhívásnak az a referenciaigazolás is, amely csak hasonló termékekre vonatkozik, s nem azonos a termékcsoportban meghatározottal. Megjegyzi, hogy a fenti értékhatárok már a korábbi nyílt eljárásban is szerepeltek.
<br>Álláspontja szerint a szakemberekre vonatkozó elõ írás nem jogsértõ. Elõadta, hogy ez a feltétel a korábban lefolytatott nyílt eljárásban is szerepelt. Álláspontja szerint a teljesítéshez szükséges a megfelelõ végzettségû szakember. Hivatkozott arra, hogy az elõ írás nem értelmezhetõ úgy, hogy ajánlattevõ nem alkalmazhat alvállalkozót vagy eseti megbízással szakembert, így az esélyegyenlõség nem sérül.
<br>Az egyéb érdekeltek érdemi nyilatkozatot nem tettek.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Kbt. 72. § (1) bekezdése szerint az ajánlatkérõ a meghívásos vagy a tárgyalásos eljárás során gyorsított eljárást alkalmazhat, ha azt rendkívüli sürgõsség indokolja. A rendkívüli sürgõsséget indokoló körülmények nem eredhetnek az ajánlatkérõ mulasztásából.
<br>A Döntõbizottság megállapította, hogy az ajánlatkérõ a rendelkezésére álló pénzügyi keret figyelembevételével az orvostechnológiai terveket, illetve a részletes orvosi gép-mûszer specifikációt 2003. június hónapban készítette el. Júliusban nyílt közbeszerzési eljárást írt ki valamennyi eszköz beszerzésére, mely a jelen eljárás tárgyát képezõ eszközök és berendezések vonatkozásában eredménytelenül zárult. Ezt követõen döntött a meghívásos gyorsított eljárásról, melyre meghívta valamennyi ajánlattevõt, aki a nyílt eljárásban a jelen eljárás tárgyát képezõ termékcsoportokra ajánlatot tett. Ezen eljárásfajta esetében lehetõség van arra is, hogy részvételre jelentkezzenek mindazok, akik alkalmasak a szerzõdés teljesítésére, így további három társaság is benyújtotta a részvételi jelentkezését.
<br>A Döntõbizottság megállapította, hogy ajánlatkérõnek jogos érdeke fûzõdött ahhoz, hogy a generálkivitelezõ teljesítéséhez igazodva szerezze be azokat a termékeket is, melyeket a nyílt eljárás során nem tudott beszerezni. A termékek nagy része beépítésre kerül, a mûtõk sterilizálása az üzembe helyezés része, a generálkivitelezõ feladata.
<br>A fentiek alapján, figyelemmel arra is, hogy a betegellátás körülményei és minõsége vonatkozásában az Állami Népegészségügyi és Tisztiorvosi Szolgálat a hiányosságok megszüntetését elõírta, a Döntõbizottság álláspontja szerint a beszerzés rendkívüli sürgõssége fennállt.
<br>Vizsgálnia kellett azt is a Döntõbizottságnak, hogy a rendkívüli sürgõsséget indokoló körülmények az ajánlatkérõ mulasztására vezethetõk-e vissza, vagy annak rajta kívül álló okai voltak. Ennek során a Döntõbizottság vizsgálta, hogy ajánlatkérõ mikor volt abban a helyzetben hogy az eljárást megindítsa és ehhez képest mikor indította meg a gyorsított közbeszerzési eljárást.
<br>A nyílt eljárás eredményhirdetése október 27-én volt, s ajánlatkérõ a meghívásos gyorsított eljárásra vonatkozó részvételi felhívást a Közbeszerzési Értesítõ november 5-i számában tette közzé.
<br>A Döntõbizottság álláspontja szerint az ajánlatkérõ akkor került abba a helyzetbe, hogy megindítsa a közbeszerzési eljárást, amikor a nyílt eljárás eredménytelen lett, azaz 2003. október 27. után, s ekkor haladéktalanul meg is indította azt, ezért nem az ajánlatkérõ mulasztásából erednek a rendkívüli sürgõsséget indokoló körülmények.
<br>A Kbt. 63. § (1) bekezdése szerint két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás. A két szakaszból álló eljárások közös szabályai között a Kbt. 63. § (3) bekezdésében elõírtak szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére. A fent hivatkozott jogszabályhelyek meghatározzák annak szabályait, hogy ajánlatkérõ milyen módon határozhatja meg a szerzõdés teljesítésére való alkalmatlanság megállapítását. A törvény idézett konkrét rendelkezései a törvény által megfogalmazott alapelvek érvényesülését is biztosítják.
<br>E körben ajánlatkérõt a Kbt. 44. § (7) bekezdésében foglaltak korlátozzák, mely szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Kbt. 44. § (7) bekezdésében foglaltak tekinthetõek korlátnak ajánlatkérõ számára az alkalmatlansági szempontok meghatározása során, azaz akkor követ el ajánlatkérõ jogsértést, ha megállapítható, hogy a felhívásban megadott szempontok nincsenek arányban a feladat ellátására kötendõ szerzõdés teljesítésének feltételeivel.
<br>A Döntõbizottságnak a kérelem keretei között abban kellett állást foglalnia, hogy az ajánlatkérõ által a felhívásban meghatározott alkalmatlansági szempontok megfelelnek-e a Kbt. 44. § (7) bekezdése elõ írásainak.
<br>Kérelmezõk két vonatkozásban sérelmezték az alkalmatlansági szempontokat. Jogsértõnek ítélték meg azt az elõ írást, mely szerint alkalmatlan az a jelentkezõ, akinek nincs egy szerzõdõ félnél egy szerzõdés keretében teljesített, az I. termékcsoport összetételével azonos vagy annak megfelelõ referenciamunkája 40 millió forint értékben.
<br>Az I. termékcsoport vonatkozásában a beszerzés becsült értéke 65-78 millió forint volt. Ehhez az összeghez viszonyítva a 40 millió forint nem minõsíthetõ túlzott elõ írásnak, s a részvételre jelentkezõnek és az alvállalkozójának együttesen kellett megfelelni ennek a követelménynek.
<br>A Döntõbizottság álláspontja szerint tekintettel arra, hogy az I. termékcsoport vonatkozásában a szerzõdés teljesítése során a mennyezeti statívokat is, és a mûtõlámpákat is szállítani kell, a referenciát ajánlatkérõ jogszerûen kérte mindkét termék vonatkozásában. A részvételi felhívás azt nem írta elõ, hogy a termékcsoporttal azonos összetételû referenciát kell csatolni a jelentkezõnek, az azonos mellett az "annak megfelelõ" kifejezést is tartalmazta, ami vagylagos feltételt jelent, ezzel nem zárta ki azt sem, hogy csak az egyik termékre vonatkozóan csatolja a referenciát a részvételre jelentkezõ.
<br>A Döntõbizottság álláspontja szerint az alkalmatlanná minõsítésnek az a feltétele, mely szerint villamosmérnök vagy gépészmérnök vagy klinikai mérnök végzettségû alkalmazottal kell rendelkeznie a jelentkezõnek, nem csak a munkaviszonyra utal. Az alkalmazott kifejezés nem jogi szakkifejezés, így nem vonható le az a következtetés, hogy a részvételi felhívás ezen megfogalmazása alapján alkalmatlanná lehet minõsíteni azt a jelentkezõt, aki munkavégzésre irányuló egyéb jogviszony vagy vállalkozási szerzõdés keretében "alkalmazza" a szakembert.
<br>A Döntõbizottság álláspontja szerint ajánlatkérõ által elõírt feltételek arányban állnak a feladat ellátására kötendõ szerzõdés teljesítésének feltételeivel. Az elvégzendõ feladatok, a beszerzett eszközök szerelése, áttelepítése és üzembe helyezése indokolják azt, hogy a jelentkezõ vagy alvállalkozója rendelkezzen legalább egy fõ villamosmérnök, vagy gépészmérnök, vagy klinikai mérnök végzettségû szakemberrel.
<br>A Döntõbizottság álláspontja szerint a fenti elõ írások nem sértették a törvény alapelveit, nem sértették az esélyegyenlõséget.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.
<br>A Kbt. 88. § (1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére. A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 18.
<br>
<br>Dr. Telek Katalin s. k. , Dr. Tukacs László s. k.,
<br>közbeszerzési biztos közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>
<br><br></body></html>