<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0740/2004)
</h2>
<br>1024 Budapest, Margit krt. 85.
<br>Ikt. sz.: D.622/8/2003.
<br>
<br>Tárgy: a MÁV Informatikai, Kereskedelmi és Tanácsadó Kft. jogorvoslati kérelme Debrecen Megyei Jogú Város Polgármesteri Hivatala közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a MÁV Informatikai Kereskedelmi, Szolgáltató és Tanácsadó Kft. (1012 Budapest, Krisztina krt. 37/A, képviseli: Langóné dr. Kádár Éva ügyvéd, 1066 Budapest, Te réz krt. 62., a továbbiakban: kérelmezõ) jogorvoslati kérelmét, melyet a Debrecen Megyei Jogú Város Polgármesteri Hivatala (4024 Debrecen, Piac u. 20., képviseli: dr. Patai Lajos jogtanácsos, a továbbiakban: ajánlatkérõ) "ajánlatkérõ teljes informatikai rendszerének karbantartása, az üzemeltetés zavartalanságának, folytonosságának biztosítása, szükség esetén kisebb programozási feladatok ellátása" tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg.
<br>Ajánlatkérõ a Közbeszerzési Értesítõ 2003. július 16-án megjelent 29. számában tett közzé részvételi felhívást tárgyalásos eljárás megindítására a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés e) pontja alapján.
<br>Ajánlatkérõ a részvételi felhívás 3. a) pontja határozta meg a beszerzés tárgyát és mennyiségét az alábbiak szerint:
<br>A polgármesteri hivatal teljes informatikai rendszerének karbantartása, az üzemeltetés zavartalanságának, folyamatosságának biztosítása, szükség esetén kisebb programozási feladatok ellátásával is. Az informatikai rendszer jellemzõi:
<br>640 végpontos strukturált hálózat, amelyben 11 szerver- és 417 db user számítógép, 128 db hálózati és 94 db helyi nyomtató, valamint 2 db nagy teljesítményû - nyomdai feladatokat ellátó - multifunkcionális nyomtató üzemel. A dokumentáció az informatikai rendszer részletes leírását tartalmazza.
<br>A részvételi felhívás tartalmazta a részvevõktõl a pénzügyi-, gazdasági-, és mûszaki alkalmasságuk igazolására kért adatokat és tényeket, a részvételre jelentkezõk alkalmassága elbírálásának szempontjait, illetve a szerzõdés teljesítésére alkalmatlanná minõsítés a szempontjait.
<br>Ajánlatkérõ határozatlan idõtartamú szerzõdést kívánt kötni.
<br>A részvételi felhívás 10. pontjában ajánlatkérõ rögzítette, hogy az általa meghívni kívánt ajánlattevõi keretszám négy.
<br>A részvételi felhívás 12. pontjában ajánlatkérõ megjelölte a kiválasztottak nevét és címét, amelyek az alábbiak voltak: Beks Kommunikációs Technika Kft., Hajdú-Bihar Megyei Önkormányzat Informatikai Központ és Minor Rendszerház Rt.
<br>A részvételi jelentkezés határidejéig, 2003. augusztus 12-ig az ajánlatkérõ által már kiválasztottakon túl jelentkezést nyújtott be a Grepton Informatikai Rt., a HM Elektronikai, Logisztikai és Vagyonkezelõ Rt., a KFKI Számítástechnikai Rt. és kérelmezõ.
<br>Ajánlatkérõ a részvételi jelentkezéseket elbírálta, mind a hét részvételi jelentkezést érvényesnek és a részvételre jelentkezõket a szerzõdés teljesítésére alkalmasnak minõsítette.
<br>A keretszámra tekintettel ajánlatkérõ a részvételi felhívásban a már megjelölt, ajánlattételre felkért cégeket és kérelmezõt hívta fel ajánlattételre.
<br>A részvételi szakaszt lezáró eredményhirdetés 2003. augusztus 21-én történt meg, ezt követõen az ajánlati felhívás pedig 2003. augusztus 28-án került kiküldésre az ajánlattevõk részére, melyet ajánlatkérõ 2003. szeptember 2-án módosított.
<br>Az ajánlati felhívás tartalmazta az ajánlatok elbírálásának szempontját, mely szerint ajánlatkérõ az összességében legelõnyösebb ajánlat szempontja alapján kívánta az ajánlatokat elbírálni az alábbiak szerint:
<br>Rész- és alszempontok
<br>Súlyszám
<br>
<br>1. Teljes üzemeltetés ajánlati ára	25
<br>
<br>2. Javítás, karbantartás ajánlati ára	10
<br>
<br>3. Fejlesztés, kisebb programozás ajánlati ára	5
<br>
<br>4. Vállalt beruházás hardvereszközök	
<br>tárgyában, operációs rendszerrel együtt	10
<br>- finanszírozásra szánt összeg	6
<br>- vállalt teljesítési határidõ	4
<br>
<br>5. Vállalt beruházásfejlesztés szoftvertermék	
<br>elõállítása, vásárlása, szállítása tárgyában	10
<br>- finanszírozásra szánt összeg	6
<br>- vállalt teljesítési határidõ	4
<br>
<br>6. A 30-nál több felhasználóval üzemelõ rendszerek rendelkezésre állási ideje a teljes üzemidõ százalékában kifejezve	12
<br>
<br>7. 30-nál kevesebb felhasználóval üzemelõ rendszerek rendelkezésre állási ideje a teljes üzemidõ százalékában kifejezve	12
<br>
<br>8. Jelenlegi üzemeltetõi, karbantartói létszám átvétele	11
<br>
<br>9. Üzemeltetési ár változása a gépszámváltozás függvényében százalékban kifejezve	10
<br>A rész- és alszempontokra adható pontszám 1-10-ig, az adott rész-, illetve alszempont szerinti legkedvezõbb ajánlat kapja a maximális 10 pontot, a többi matematikai aránypárral megállapított pontértéket kap.
<br>Az ajánlati felhívás szerint rész-, illetve többváltozatú ajánlatot benyújtani nem lehetett.
<br>Az ajánlati felhívás tartalmazta még, hogy az ajánlat benyújtásának határideje 2003. szeptember 16., az elsõ tárgyalás idõpontja 2003. szeptember 23. azzal, hogy a tárgyalások pontos idõpontjáról és helyszínérõl az ajánlattevõk írásban kapnak tájékoztatást.
<br>Az ajánlattevõk részére az ajánlat elkészítésének megkönnyítése céljából dokumentáció is rendelkezésre állt, mely tartalmazta az útmutatót az ajánlatok benyújtásával kapcsolatosan. A dokumentáció részei voltak az átalánydíjas vállalkozási szerzõdéstervezet, mûszaki leírás, illetve tájékoztató a jelenleg alkalmazásban álló szakemberekrõl.
<br>Az ajánlat benyújtásával kapcsolatos útmutató 3.2. pontjában ajánlatkérõ rögzítette az alábbiakat:
<br>"Kereskedelmi ajánlat, amelyben az ajánlattevõ adja meg a IV. fejezetben (mûszaki leírás) meghatározott szolgáltatásokra vonatkozó 2004. december 31-ig érvényes havi átalánydíjat (nettó díj, áfa, bruttó díj). Az ajánlattevõ által megadott havi átalánydíj 2004. december 31-ig semmilyen jogcímen nem emelhetõ, kivéve az ajánlatban vállalt mennyiségi növekedés feletti szolgáltatás - bõvülés ellenértékével -, amely közös megegyezéssel történhet. A havi átalánydíj ezt követõen minden év január 1-jétõl megállapodás szerint, de legfeljebb a KSH által hivatalosan közzétett, az elõzõ évre vonatkozó fogyasztói árindex mértékével növekedhet."
<br>Ajánlatkérõhöz több kérdés is érkezett, köztük kérelmezõtõl is, aki a 4. és 5. rész- és alszempontok értelmezésével kapcsolatosan intézett kérdést.
<br>Ajánlatkérõ a válaszokat 2003. szeptember 12-én kelt levelében megadta. Ajánlatkérõ mind a hardver-, mind a szoftver- beruházással kapcsolatosan azt a választ adta, hogy a jelenleg használt rendszer a felülvizsgálatot követõen felújításra, bõvítésre, egységesítésre szorul. Ennek költségeit viselheti teljes egészében a kiíró, de a pályázó is, de a közös finanszírozás is elképzelhetõ. Ajánlatkérõ annak megadását kérte, hogy mekkora az az összeg, melyet a pályázó saját forrásaiból a rendszer átalakítására, korszerûsítésére kíván fordítani. Ennek megtérülése természetesen lehet az átalánydíj mértékének egyik kalkulációs eleme.
<br>Az ajánlattételi határidõre, 2003. szeptember 16-ára ajánlatot nyújtott be a Beks Kommunikációs Technika Kft., a Hajdú-Bihar Megyei Önkormányzat Informatikai Központ, Minor Rendszerház Rt. és kérelmezõ.
<br>Ajánlatkérõ az ajánlatok bontását követõen 2003. szeptember 17-én kelt levelében pontosító kérdéseket intézett az ajánlattevõkhöz. Az elbírálási szempontoknak megfelelõen kérte az ajánlatok megadását oly módon, hogy táblázatban pontosította az összehasonlíthatóság érdekében, hogy milyen bontásban kéri az adatok megadását (év, hó, óra). A 4. és 5. elbírálási szemponttal kapcsolatosan kérte nyilatkozat megadását arra vonatkozóan, hogy a 4. és 5. pont elsõ alpontjában vállalt hardver-, illetve szoftverberuházás egy évre vállalt mértékét hány éven keresztül tudják folyamatosan biztosítani, azaz mekkora összberuházást vállalnak. Ajánlatkérõ a 4. és 5. pont második alpontjánál a vállalt teljesítési határidõnél annak az idõtartamnak a megjelölését kérte, amely alatt a vállalt beruházási összeget - a szerzõdéskötést követõen - biztosítják. Ajánlatkérõ annak megadását is kérte, hogy amennyiben több évre történik a beruházás vállalása, a felhasználást milyen ütemezéssel biztosítják.
<br>A feltett kérdésekre az ajánlattevõk a válaszokat 2003. szeptember 22-én megadták. Kérelmezõ is megküldte a válaszát, mely alapján az eredeti ajánlathoz képest a második értékelési szempontba tett korábbi vállalását módosította, valamint továbbra is vállalta hardver- és szoftverberuházás vonatkozásában 10-10 M Ft/év összeget. E körben a teljesítés határidejét az alapajánlathoz képest némileg módosította.
<br>Ajánlatkérõ 2003. szeptember 23-án tárgyalt az ajánlattevõkkel. Kérelmezõ kérdésére ajánlatkérõ a tárgyalás megkezdésekor rögzítette, hogy a tárgyalás befejezésével ajánlatkérõ a rendelkezésre álló adatok alapján meghozza a döntését.
<br>Kérelmezõ a tárgyalás megkezdésekor ajánlatkérõnek rögtön bejelentette, hogy ismételten módosította az ajánlatát, a hardver- és szoftver-fejlesztésre 100-100 M Ft/éves összeget állított be. A jegyzõkönyvben ajánlatkérõi kérdésre rögzítésre került, hogy kérelmezõ a beruházásra szánt 100-100 M Ft megfizetését elvárja az ajánlatkérõtõl. A tárgyalások során ajánlatkérõ képviselõje rögzítette, hogy ajánlatkérõnek az az érdeke, hogy egy olyan összegû beruházás vállalására kerüljön sor, amely adott esetben az átalánydíjban megjelenhet. Ajánlatkérõ képviselõje a tárgyaláson megerõsítette azt is, hogy a beruházás költségét beleérti az átalányárba, az milyen módon térül meg az ajánlattevõknek, az számára érdektelen. Ennek alapján nyilatkoztatta kérelmezõt, hogy a 100-100 M Ft-os beruházását mennyi idõ alatt és kb. milyen havi bérleti díjjal kell figyelembe venni. Kérelmezõ közölte, hogy a beruházás finanszírozását külön tárgyalás részeként értelmezi. Ajánlatkérõ elvárása továbbra is az volt, hogy a beruházás összegét kérelmezõ az átalányárban jelenítse meg. Kérelmezõ ennek kiszámolására határidõt kért, melynek eredményeként nyilatkozott, hogy az üzemeltetés átalánydíja hogyan módosulna. Ezt jegyzõkönyvben rögzítették is, majd a tárgyalás kérelmezõvel lezárásra került.
<br>A tárgyalásokról készített jegyzõkönyvbõl kitûnt, hogy ajánlatkérõ valamennyi ajánlattevõvel az általuk ajánlott beruházás átalánydíjban történõ megjelenésérõl tárgyalt, e kérdéskört tisztázta.
<br>A tárgyalás lezárását követõen kérelmezõ 2003. szeptember 24-én kelt levelében ismételten felvetette ajánlatkérõ felé, hogy a beruházás finanszírozásának megtérülése az átalánydíj egyik eleme nem lehet. 2003. szeptember 26-án kelt levelében kérelmezõ rögzítette, hogy semmilyen beruházást az átalánydíj részeként nem vállal, csak a 100-100 M Ft-os lehetséges keretet határozott meg, ezért vállalják, hogy az értékelési táblázat 4. és 5. pontjaiban 0-0 Ft összegû beruházási értékkel számoljon ajánlatkérõ.
<br>Ajánlatkérõ ezen levelekre érdemben nem válaszolt.
<br>Ezt követõen ajánlatkérõ az ajánlatok értékelését elvégezte, majd az ajánlattevõket fax útján értesítette az eredményhirdetés idõpontjáról. Az eredményhirdetés 2003. november 14-én történt meg, az eljárás nyertese a Beks Kommunikációs Technika Kft. lett. Kérelmezõ ajánlatának értékelésekor ajánlatkérõ az értékelési szempontok 4. és 5. pontjában 100-100 M Ft beruházással számolt, mely összeget figyelembe vette az 1. részszempont körében az üzemeltetés ajánlati áránál.
<br>Kérelmezõ 2003. november 28-án nyújtott be jogorvoslati kérelmet a Döntõbizottsághoz, melyben kérte ajánlatkérõ eljárást lezáró döntésének a megsemmisítését, ideiglenes intézkedésként a szerzõdéskötés megtiltását. Álláspontja szerint ajánlatkérõ megsértette a verseny tisztasága és az esélyegyenlõség alapelvét azzal a magatartásával, hogy az elbírálási szempontokat nem egyértelmûen kezelte. Ezáltal az ajánlatok mûszaki és pénzügyi tartalmát érintõ követelményeket nem sikerült tisztázni, így az ajánlatok nem kerültek összehasonlítható szintre, amely a kérelmezõ ajánlatának elõnytelen elbírálását jelentette. Álláspontja szerint a tárgyaláson sikerült tisztázni, hogy az általa felajánlott beruházási keretösszeg majd egy külön megállapodás tárgyát fogja képezni, és csak ezt követõen lehet majd azt a szolgáltatási díjba beszámítani. Az összegzés kézhezvételekor derült ki számára, hogy ajánlatkérõ az általa felajánlott beruházás összegét a havi szolgáltatási díjban figyelembe vette, így a kérelmezõ eredetileg megajánlott átalánydíjösszege jelentõsen megnõtt.
<br>Ajánlatkérõ érdemi észrevételében kérte a megalapozatlan jogorvoslati kérelem elutasítását.
<br>Ajánlatkérõ álláspontja szerint a közbeszerzési eljárás menetében a feltett kérdésekre adott válaszból egyértelmûen kitûnt, hogy a viszonylag szûk mozgásteret biztosító költségvetési lehetõségek mellett ajánlatkérõ külsõ forrást kíván bevonni informatikai rendszerének fejlesztésére úgy, hogy az külön finanszírozást nem jelent számára. E körben még a szóbeli tárgyalást megelõzõen a 4. és 5. elbírálási részszemponthoz kapcsolódóan pontosító kérdést tettek fel, és e pontok értelmezéséhez is magyarázatot fûztek. Az ajánlattevõk az eljárás során tudomással bírtak arról, hogy ajánlatkérõ egy tárgyalási fordulót tart, mely tárgyaláson az ajánlatok módosítása nem volt kizárt, azonban a tárgyalás lezárását követõen módosításra lehetõség nem volt. A tárgyalás során egyértelmûen tisztázást nyert, hogy a beruházás vállalása csak az elbírálási szempontrendszerben meghatározott ellenszolgáltatások valamelyik során jelenhet meg, az nem képezheti külön szerzõdés tárgyát. Pontosan az ajánlatok összehasonlítható szintre hozása érdekében kérték fel kérelmezõt e körben ajánlatának pontosítására. A tárgyalási jegyzõkönyv alapján kitûnik, hogy kérelmezõ maga nyilatkozott, hogy ezt a beruházási összeget az üzemeltetési átalánydíj során kell figyelembe venni.
<br>A Döntõbizottság a közbeszerzési eljárásban keletkezett iratok, a jogorvoslati kérelem és az érdemi észrevétel, valamint a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.
<br>A Kbt. 26. § (5) bekezdése szerint a tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl.
<br>A Kbt. 26. § (6) bekezdése szerint a meghívásos és a tárgyalásos eljárásra egyébként - ha e törvény másként nem rendelkezik - a nyílt eljárás szabályait kell megfelelõen alkalmazni.
<br>A Kbt. 71. § (2) bekezdése szerint a tárgyalásos eljárás során nem áll fenn az ajánlatkérõnek, illetve az ajánlattevõnek a 48-50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását. Ha az ajánlatkérõ az eljárás eredményét kihirdette, a szerzõdést a felhívás (illetve a dokumentáció) és az ajánlat eredményhirdetéskori tartalma szerint kell megkötni.
<br>A fenti jogszabályhelyek alapján megállapítható, hogy a jogszabályok a tárgyalásos eljárásról részletes szabályokat nem tartalmaznak, tárgyalásos eljárásban ajánlatkérõ és ajánlattevõ a szerzõdéses feltételekrõl szabadon tárgyalhat, azonban a tárgyalás ura az ajánlatkérõ, hiszen õ határozza meg a tárgyalás kereteit a beszerzés alapján, õ dönt, hogy mirõl és milyen körben kíván tárgyalni. Ugyanakkor az is irányadó, hogy a tárgyalásos eljárásban a Kbt. alapelvi rendelkezéseinek érvényesülniük kell.
<br>A Döntõbizottság a rendelkezésre álló iratok alapján egyértelmûen megállapította, hogy ajánlatkérõ elvárása volt mind hardvereszközök, mind szoftvertermékek fejlesztésének biztosítása az ajánlattevõk által, mely vállalásokat elbírálási szempontként értékelni is kívánt. További elvárása volt ajánlatkérõnek, hogy amennyiben a beruházás ellentételezését kéri ajánlattevõ, úgy azt az árba állítsa be. Ezt támasztják alá a közbeszerzési eljárás során keletkezett iratok.
<br>A közbeszerzési eljárás menetében feltett kérdésre adott válaszból is az tûnik ki, hogy ajánlatkérõ annak az összegnek a beállítását kérte, melyet a pályázó saját forrásaiból kíván megvalósítani. Ajánlatkérõ értelmezõ magyarázatként hozzáfûzte, hogy ennek megtérülése az átalánydíj egyik kalkulációs eleme is lehet. Az ajánlatok benyújtását követõen ajánlatkérõ a beruházással kapcsolatos elvárásait tovább pontosította a beruházás körében. A tárgyaláson felvett jegyzõkönyv áttekintése alapján pedig egyértelmû volt éppen az ajánlatok összehasonlíthatóságának érdekében, hogy amennyiben ajánlattevõ a beruházást nem grátisz kívánja biztosítani, úgy annak megtérülése jelenjen meg az üzemeltetési átalánydíj soron. A jegyzõkönyvben ez az ajánlatkérõi elvárás több helyen is szerepel. Ennek eredményeként történt meg, hogy kérelmezõ a tárgyalás lezárását megelõzõen a jegyzõkönyv tanúsága szerint az alábbi nyilatkozatot tette.
<br>"MÁV Informatikai Kft. képviseletében: azt mondja, hogy ha a kiíró január 1-jén igénybe veszi a 100 millió Ft-ot, akkor mivel az elsõ sor nem változhat, emiatt nem húzhatja a beruházást 3 évre, ezért nem tud mást tenni ebben a helyzetben, mint hogy 1 év alatt kell azt visszafizetni. Ebben a számolásban azt mondjuk, ha a januári havidíjban már érvényesül, az azt jelentené, hogy megemelnénk a havidíjat ebbõl az igénybe vett 100 millió forint egy hóra esõ részével, plusz 8 millió forintnak az egy hóra esõ részével. Tehát összesen 108 millió forint kerül évente kifizetésre. De az a helyzet, hogy egy normál kamatos kamatszámítást kellett volna csinálni fejben, nagyságrendben ezt megbecsülték."
<br>Ezt követõen a tárgyalás lezárult, így ajánlatkérõ jogszerûen döntött arról, hogy a kérelmezõ által megjelölt összeget az átalánydíjban figyelembe vette.
<br>Ajánlatkérõ éppen azért, hogy azonos tartalmú ajánlatokat tudjon összehasonlítani, ragaszkodott ahhoz, hogy az átalánydíj valamelyik során jelenjen meg a beruházás költsége. Éppen ezért nem lehetett a beruházás vállalása külön megállapodás tárgya.
<br>Ajánlattevõk elõtt ismertek voltak az elbírálási szempontok, így ajánlattevõk döntése volt, hogy az elbírálási szempontok figyelembevételével ajánlatukat mily módon, hogyan kívánják kedvezõbbé tenni.
<br>Ajánlatkérõ a tárgyalások megkezdésekor már közölte, hogy a tárgyalások lefolytatását követõen döntési helyzetben lesz, további tárgyalási fordulót nem tervez. Ennek alapján - figyelemmel arra, hogy a nyílt eljárás szabályait a tárgyalásos eljárásban is megfelelõen alkalmazni kell - a tárgyalások befejeztével beállt az ajánlati kötöttség, melyet követõen ajánlatok módosítására lehetõség nincs. Ennek alapján ajánlatkérõ helyesen járt el akkor, amikor kérelmezõ a tárgyalások lezárását követõ két levelét nem vette figyelembe. Éppen akkor következett volna be alapelvi sérelem, amennyiben a tárgyalások befejezését követõen ajánlatkérõ egyik ajánlattevõnek lehetõséget biztosít ajánlat módosításra, míg másik ajánlattevõnek nem.
<br>A Döntõbizottság a jogorvoslati eljárás során ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet elutasította és a h) pont alapján döntött a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 6.
<br>
<br>Dr. Engler Magdolna s. k., Fábián Péter s. k.,
<br>közbeszerzési biztos közbeszerzési biztos
<br>
<br>Dr. Bíró László s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>