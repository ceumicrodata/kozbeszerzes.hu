<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0773/2004)
</h2>
<br>1024 Budapest, Margit krt. 85.
<br>Ikt. sz.: D.632/8/2003.
<br>
<br>Tárgy: a Magyar Ügyvédi Kamara jogorvoslati kérelme a Gyermek-, Ifjúsági és Sportminisztérium közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Magyar Ügyvédi Kamara (1054 Budapest, Szemere u. 8., képviseli: dr. Patay Géza ügyvéd, 1026 Budapest, Pasaréti út 72., a továbbiakban: kérelmezõ) jogorvoslati kérelmét, melyet a Gyermek-, Ifjúsági és Sportminisztérium (1054 Budapest, Hold u. 1., képviseli: dr. Lénárt Szabó Andrea jogtanácsos, a továbbiakban: ajánlatkérõ) "ajánlatkérõ részére közbeszerzési eljárások lebonyolítása, a Kbt. 7., 8. és 9. §-aiban meghatározott beszerzési típusokban a Kbt. 26. §-ának (1) bekezdésében meghatározott eljárásfajtákban" tárgyú közbeszerzési eljárása ellen nyújtott be, elutasítja.
<br>A felek az eljárás során felmerült költségeket maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. november 19-én megjelent 47. számában tett közzé részvételi felhívást tárgyalásos eljárás megindítására a rendelkezõ részben megjelölt beszerzés tárgyában.
<br>Ajánlatkérõ közbeszerzési eljárását a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés e) pontjára alapította. Az eljárásfajta választását ajánlatkérõ azzal indokolta, hogy az ajánlattevõ feladatát a GYISM közbeszerzési eljárásainak teljes körû lebonyolítása képezi. A megvalósításra kerülõ beszerzések száma, a feladat rendkívüli komplexitása, az egyes beszerzések tárgyának értéke, illetve a beszerzéssel kapcsolatos konkrét követelményrendszer jelen pályázat kiírásakor pontosan nem határozható meg a nyílt vagy meghívásos eljáráshoz szükséges pontossággal, ezért az ellenszolgáltatás, az árképzés feltételeinek, illetve a teljesítéssel kapcsolatos feladatok egyes elemeinek végleges kialakítása érdekében tárgyalások lefolytatása szükséges.
<br>Ajánlatkérõ a szerzõdést 3 éves idõtartamra kívánta megkötni.
<br>A részvételi felhívás tartalmazta a résztvevõktõl a pénzügyi, gazdasági és mûszaki alkalmasságuk igazolására kért adatokat és tényeket, a szerzõdés teljesítésére alkalmassá, illetve alkalmatlanná minõsítés szempontjait.
<br>Ajánlatkérõ a részvételi felhívás 8. pontjában az alkalmasság igazolására kérte a teljesítésbe bevonni tervezett valamennyi szakember megnevezését, képzettségük, szakmai gyakorlatuk, személyi referenciájuk részletes ismertetését, szakmai önéletrajz, illetve az iskolai végzettséget, képzettséget igazoló okiratok másolatának a csatolását.
<br>A szerzõdés teljesítésére alkalmassá minõsítés körében az ajánlatkérõi vizsgálat kiterjed a 9. a) pont szerint a szakemberek rendelkezésre állására és a teljesítésben részt vevõ személyek szakmai felkészültségére és gyakorlatára.
<br>Az ajánlatkérõ a szerzõdés teljesítésére alkalmatlannak kívánta minõsíteni a részvételre jelentkezõt a részvételi felhívás 9. b) pontja alapján, amennyiben az ajánlattevõvel nincs szerzõdéses jogviszonyban az eljárások lebonyolításába bevonni tervezett, legalább 2 éves közbeszerzési eljárások bonyolításában szerzett gyakorlattal rendelkezõ, legalább 5 fõ felsõfokú végzettségû szakember, ezen belül 1 fõ jogi, 1 fõ felsõfokú közgazdasági, 1 fõ mûszaki egyetemi vagy fõiskolai végzettségû szakember.
<br>Kérelmezõ 2003. december 3-án nyújtott be jogorvoslati kérelmet ajánlatkérõ közbeszerzési eljárása ellen. Jogorvoslati kérelmében kérte, hogy a Döntõbizottság semmisítse meg ajánlatkérõ közbeszerzési eljárást indító részvételi felhívásra vonatkozó döntését, állapítsa meg a jogsértést, ideiglenes intézkedésként a közbeszerzési eljárást függessze fel.
<br>Indoklásként elõadta, hogy álláspontja szerint ajánlatkérõ jogsértõ módon határozta meg a beszerzés tárgyát. A megkötendõ szerzõdésnek arra a részére, amely a jogi tanácsadás, jogi tevékenység körébe tartozik, csak ügyvéddel köthetõ szerzõdés. A részvételi felhívás szerint azonban ajánlatkérõ egy ajánlattevõvel kíván szerzõdést kötni a nem jogi jellegû és a jogi jellegû feladatokra is. Az ügyvédekrõl szóló 1998. évi XI. törvény (a továbbiakban: Ütv.) 5. § (2) bekezdése szerint jogi tanácsadásra, ügyfél képviseletére kizárólag ügyvéddel szabad szerzõdést kötni, minden más megoldás törvénysértõ. Jogszerûen csak az ügyvédi feladatok körébe nem tartozó feladatokra lehetett volna közbeszerzési eljárást lefolytatni, illetve részvételi felhívást kiírni. Álláspontja szerint azért is jogsértõ a közbeszerzési eljárás indítása, mert a Kbt. 6. § i) pontja alapján az ügyvédi tevékenység nem tartozik a Kbt. hatálya alá.
<br>A sérelmezett jogsértés az ügyvédi kar egészét érinti, erre tekintettel a kérelmezõ az Ütv. 109. § (2) bekezdése szerint jogosult az ügyvédek jogainak védelmére, ennek alapján ügyfélképessége fennáll.
<br>A jogsértésrõl történõ tudomásszerzés idõpontjaként 2003. november 19-ét, a részvételi felhívás közzétételének napját jelölte meg.
<br>Jogorvoslati kérelme kiegészítésében hivatkozott arra is, hogy az ajánlatkérõ eljárása azért is jogsértõ, mert a beszerzés tárgyának egy része - az ügyvédi tanácsadás - a Kbt. 6. § i) pontja és a 9. § (2) bekezdése szerint nem lehet közbeszerzési eljárás tárgya. Erre vonatkozóan ajánlatkérõ önkéntesen sem alkalmazhatja a Kbt.-t. Ajánlatkérõ magatartásával a Kbt. verseny tisztaságának alapelvi rendelkezését is sérti, mert a beszerzés tárgyának egy része tekintetében a részvételi felhívás olyan kört zár el a jelentkezéstõl, amely a feladat ellátására monopóliummal rendelkezik. Kérelmezõ hivatkozott arra is, hogy a törvénysértõ felhívás alapján kötött szerzõdés törvénybe ütközõnek minõsül, amely a semmisség megállapítását vonhatja maga után.
<br>Ajánlatkérõ érdemi észrevételében kérte a jogorvoslati kérelemnek - mint megalapozatlannak - az elutasítását. Észrevételében elõadta, hogy a jogorvoslati kérelem benyújtását megelõzõen kérelmezõ közvetlenül fordult ajánlatkérõhöz az általa jogsértõnek minõsített felhívással kapcsolatosan. Ajánlatkérõ a megkeresésre adott válaszát egyben a jogorvoslati eljárásban érdemi észrevételnek is tekinti. Elõadta, hogy ajánlatkérõnél lényegében nagyszámú közbeszerzési eljárás nem fordult elõ, azonban a 2004-tõl hatályba lépõ új közbeszerzési törvény alapján a közbeszerzési eljárások száma lényegesen megnövekedik. Ezért szükséges olyan cég igénybevétele, amely jártas a közbeszerzési eljárások bonyolításában. A közbeszerzési eljárás tárgya lényegében bonyolítást jelent, mely körben a bonyolító cég segítséget nyújt az adminisztrációs feladatok ellátásában (bontási eljárások, eredményhirdetés, kézbesítés). A bonyolítónak nem feladata jogi munka végzése, a jogi jellegû feladatok, így felhívás készítése, szerzõdéstervezet összeállítása stb. ajánlatkérõ feladata marad. Az 1 fõ jogi végzettségû munkatárs megjelölését azért tartották indokoltnak a részvételi felhívásban, mert e kitétel hiányában általában ellenõrzést végzõ cégek jelentkeznek, amelyek viszont olyan mélységig a bonyolítást nem tudják végezni, mint amilyenre ajánlatkérõnek szüksége van. Ajánlatkérõ elvárása nem ügyvédi és nem jogtanácsosi tevékenység ellátása.
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.
<br>A Döntõbizottságnak abban a jogkérdésben kellett állást foglalnia, hogy ajánlatkérõ részvételi felhívásában foglalt elõ írások megfelelnek-e a Kbt. szabályainak.
<br>A Döntõbizottság a rendelkezésre álló iratok, ajánlatkérõ tárgyaláson tett nyilatkozata alapján megállapította, hogy a beszerzés tárgya szolgáltatás, nevezetesen közbeszerzési eljárások lebonyolítása. A jelen esetben a közbeszerzési eljárások lebonyolítása olyan jellegû munkát foglal magába, amely nem igényel ügyvédi tevékenységet, nem igényel ügyvédi közremûködést, nem is kizárólagosan ügyvédek által végezhetõ tevékenység. Ajánlatkérõ beszerzése szûk körû bonyolításra vonatkozott.
<br>Ebbõl következõen ajánlatkérõ a beszerzés tárgyában megjelölt szolgáltatás vonatkozásában jogszerûen döntött a közbeszerzési eljárás lefolytatásáról.
<br>A Döntõbizottság, kérelmezõ azon álláspontját egyébként nem vitatja, hogy maga az ügyvédi tevékenység nem tartozik a Kbt. 6. § i) pontja hatálya alá, és a Kbt. hatálya alá nem tartozó beszerzés tekintetében valóban önkéntes alapon sem lehet közbeszerzési eljárást lefolytatni. Jelen esetben azonban egyértelmû, hogy a beszerzés tárgya nem ügyvédi tevékenység.
<br>A Kbt. 44. § (2) bekezdés biztosítja ajánlatkérõnek, hogy az ott felsoroltak alapján meghatározza az ajánlattevõnek a szerzõdés teljesítéséhez szükséges mûszaki alkalmasságát. E körben a Kbt. 44. § (2) bekezdés c) pontja alapján ajánlatkérõ kérheti azoknak a szakembereknek, illetve vezetõknek a megnevezését képzettségük ismertetésével, akiket be kívánt vonni a teljesítésbe. Ennek a jogszabályi rendelkezésnek a szem elõtt tartásával került a részvételi felhívás 9. b) pontja meghatározásra, mely figyelemmel a fent idézettekre nem volt jogsértõ.
<br>Ajánlatkérõ ezen elõírásával olyan bonyolítói cég jelentkezését várta el, amely rendelkezik felsõfokú végzettségû szakemberekkel, köztük jogi végzettségûvel is, azonban e vonatkozásban csak szerzõdéses jogviszony fennállását követelte meg, így a jogi végzettségû szakember megbízási jogviszony alapján akár ügyvéd is lehet. Ez önmagában is a jogorvoslati kérelem megalapozatlanságára utal, figyelemmel arra a kialakult gyakorlatra is, hogy számos ügyvéd külön megbízási jogviszony alapján nyújt lebonyolító cégek részére ügyvédi tevékenységet. A Döntõbizottság megítélése szerint az ilyen fajta ügyvédi közremûködés - szemben kérelmezõ álláspontjával - nem minõsíthetõ jogsértõnek. Azt ugyanis sem az Ütv., sem más jogszabály nem köti ki, hogy konkrétan milyen formában valósuljon meg az ügyvédi közremûködés, erre tekintettel a felek rendelkezési szabadsága fennáll.
<br>Ajánlatkérõ az eljárását a Kbt. 70. § (1) bekezdés e) pontjára alapította, mely szakasz szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ellenszolgáltatás vagy egyéb szerzõdéses feltételek meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását.
<br>Ajánlatkérõ az eljárásfajta választását azzal indokolta, hogy a nyílt vagy meghívásos eljáráshoz szükséges konkrét követelményrendszer az eljárás indításakor nem határozható meg, így az ellenszolgáltatás az árképzés feltételeinek, illetve a teljesítéssel kapcsolatos feladatok egyes elemeinek végleges kialakítása érdekében tárgyalások folytatása szükséges.
<br>Ebbõl következõen a tárgyalások alapján konkretizálódhatnak még inkább a lebonyolítással kapcsolatos feladatok, többek között az is, hogy a lebonyolítással kapcsolatosan van-e olyan igénye ajánlatkérõnek, hogy kimondottan jogi jellegû feladatot is a bonyolító szervezet részére kíván áthárítani, vagy pedig saját hatáskörében kívánja végeztetni. Ajánlatkérõ egyebekben munkaviszonyban áll jogi végzettségû, jogtanácsosi munkakört ellátó munkavállalókkal, akik a jogtanácsosi tevékenységrõl szóló 1983. évi 3. tv. alapján jogszerûen végezhetnek közbeszerzési eljárások körében felmerülõ jogi tevékenységet, így jogi tanácsadást, szerzõdés készítését, illetve jogi képviselet ellátását.
<br>A Döntõbizottság álláspontja szerint a fent idézett törvényerejû rendelet alapján jogtanácsosok is jogszerûen végezhetnek jogi tevékenységet.
<br>Ebbõl következõen jogsértés a részvételi felhívás kiírása körében az eljárás jelen szakaszában nem állapítható meg.
<br>A Döntõbizottság más szervezetekhez hasonlóan csak kötelezõ jogi képviselet esetén vizsgálhatja a képviselet jogszerûségét. Így a Döntõbizottság megjegyzi, hogy nem feladata és nem hatásköre az Ütv. rendelkezéseinek való megfelelés vizsgálata, hatáskörébe a Kbt. 76. §-ában foglaltak tartoznak.
<br>A Döntõbizottság az eljárás során ideiglenes intézkedést nem hozott, mert annak törvényi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet mint megalapozatlant elutasította, és a h) pont alapján határozott a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 9.
<br>
<br>Dr. Engler Magdolna s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>