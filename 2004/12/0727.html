<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0727/2004)
</h2>
<br>1024 Budapest, Margit krt. 85.
<br>Ikt. sz.: D.624/10/2003.
<br>
<br>Tárgy: a CÉH Rt. jogorvoslati kérelme a Radioaktív Hulladékokat Kezelõ Kht. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a CÉH Tervezõ, Beruházó és Fõvállalkozó Rt. (1112 Budapest, Dió u. 3-5., továbbiakban: kérelmezõ) által a Radioaktív Hulladékokat Kezelõ Kht. (2040 Budaörs, Puskás Tivadar u. 11., képviseli: dr. Tóth Andrea ügyvéd, 1054 Budapest, Kálmán Imre u. 1., továbbiakban: ajánlatkérõ) "A nagy aktivitású és hosszú élettartamú radioaktív hulladékok végleges elhelyezésére irányuló felszíni kutatási program végrehajtásának folyamatos figyelése, ellenõrzése és felülvizsgálata" tárgyú közbeszerzési eljárása ellen benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére álló iratok, és a felek nyilatkozatai alapján az alábbi tényállást állapította meg.
<br>Ajánlatkérõ 2003. október 1-jén a Közbeszerzési Értesítõben közzétett felhívásával a rendelkezõ részben meghatározott tárgyú nyílt közbeszerzési eljárást kezdeményezett.
<br>Ajánlatkérõ a részajánlat és a több változatú ajánlat tételét kizárta.
<br>Ajánlatkérõ az ajánlati felhívás 11. a) pont 2. pont mûszaki alkalmasság igazolása címû részének második francia bekezdésében az alábbiakat tüntette fel:
<br>"- A megvalósításban részt vevõ személyek önéletrajza, végzettség feltüntetésével [Kbt. 44. § (2) bekezdés c) pontja],"
<br>Ajánlatkérõ az ajánlati felhívás 11. b) pontjában a szerzõdés teljesítésére alkalmatlanná minõsítés szempontjai között a negyedik francia bekezdésben az alábbiakat tüntette fel:
<br>"- a teljesítésbe bevonni kívánt vezetõ szakemberek nem rendelkeznek szakirányú végzettséggel és min. három- éves gyakorlattal,"
<br>Ajánlatkérõ az ajánlati felhívás 13. pontjában meghatározta, hogy az összességében legelõnyösebb ajánlat szempontja szerint fogja az ajánlatokat elbírálni.
<br>Ajánlatkérõ részletes dokumentációt bocsátott ajánlattevõk rendelkezésére, melyben meghatározta az elvégzendõ munkákat és a részletes ajánlati feltételeket.
<br>Ajánlatkérõ az ajánlati dokumentáció "ajánlati felhívás és tájékoztató az ajánlattétel feltételeirõl" címû rész 2.1. pontjában az alábbiakat tüntette fel:
<br>"A magyarországi nagy aktivitású és hosszú élettartamú radioaktív hulladékok, valamint kiégett üzemanyag-kazetták geológiai tárolóban való elhelyezésére alkalmas térrész vagy térrészek, illetve az elhelyezés lehetõségét vizsgáló földalatti kutatólaboratórium helyének kijelölése a nyugat-mecseki permi aleurolit elõfordulásai" tárgyú ajánlati felhívás nyertesének munkaterve és megvalósulási ütemterve, valamint a minõségbiztosítási tervfejezete."
<br>Ajánlatkérõ az ajánlati dokumentáció ajánlati felhívás és tájékoztató ajánlattétel feltételeirõl címû rész 3. pontjában az alábbiakat határozta meg:
<br>"3.1. A beszerzés tárgya:
<br>A nagy aktivitású és hosszú élettartamú radioaktív hulladékok végleges elhelyezésére irányuló felszíni kutatási program végrehajtásának folyamatos figyelése, ellenõrzése és felülvizsgálata.
<br>
<br>3.2. Az elvégzendõ munkák mûszaki tartalma:
<br>
<br>3.2.1. A megbízott feladata a kutatási program végrehajtásának folyamatos figyelése, ellenõrzése és felülvizsgálata a célból, hogy a megbízó folyamatosan tájékozódjon a kutatási program aktuális végrehajtásának állásáról, illetve meg tudjon gyõzõdni arról, hogy a kutatási program végrehajtása és értékelése a kellõ minõségben készül-e el, továbbá, hogy a kutatási program végrehajtója betartja-e, illetve beszállítóival betartatja-e a szerzõdésben, a jogszabályokban foglalt és a hatóságok által elõírt követelményeket.
<br>
<br>3.2.2. Ennek végrehajtása érdekében a megbízott:
<br>Elkészíti a nagy aktivitású kutatási munkákra vonatkozó pályázat nyertesének munkaterve és minõségbiztosítási terve figyelembevételével a saját ellenõrzési és felülvizsgálati tervét a kutatási program teljes végrehajtási idõszakára, amelynek legalább az alábbiakra kell kiterjednie (az éves ellenõrzési és felülvizsgálati programok a kiegészítõ szerzõdések keretében kerülnek kidolgozásra az elfogadott ellenõrzési és felülvizsgálati terv alapján):
<br>A nyertes vállalkozó, és beszállítói minõségirányítási rendszerére, azon belül különös tekintettel:
<br>- annak mûködésére,
<br>- a beszállítók alkalmasságára,
<br>- a tervezésre,
<br>- a beszerzésre,
<br>- a termékek kezelésére, azonosítására és nyomon követhetõségére,
<br>- egyes folyamatok szabályozására,
<br>- az ellenõrzésekre,
<br>- az ellenõrzõ és vizsgáló berendezések használatára, felügyeletére,
<br>- a minõségfelügyeletre,
<br>- a nem megfelelõ termékek kezelésére,
<br>- a helyesbítõ és megelõzõ tevékenységre,
<br>- a keletkezõ adatok, iratok, anyagok és eszközök tárolására, állagmegõrzésére,
<br>- a belsõ ellenõrzésekre és minõségügyi felülvizsgálatokra,
<br>- a dokumentálásra;
<br>a mûszaki ellenõrök tevékenységére;
<br>az adott kutatási feladatok végrehajtásának módjára, azok értékelésére;
<br>a "projekt" irányítási rendszer mûködésére;
<br>a hatósági feladatok végrehajtására;
<br>a teljesítési határidõk betartására;
<br>a nyertes vállalkozó és beszállítói közötti kapcsolattartás rendjére.
<br>A nyugat-mecseki helyszíni kutatási területen folyamatosan figyelemmel kíséri és ellenõrzi a nyertes vállalkozó minõségellenõrzési tevékenységét.
<br>A nem helyszíni kutatások területén végzett tevékenységek (tervezés, jelentések készítése, vizsgálatok, laboratóriumi mérések) idõszakos ellenõrzése.
<br>
<br>3.2.3. Havi jelentések készítése a megbízó részére a megbízóval egyeztetett módon és tartalommal,
<br>
<br>3.2.4. Éves értékelõ jelentés készítése.
<br>
<br>3.2.5. Összefoglaló értékelõ jelentés készítése a keretszerzõdés szerzõdés lezárásaként."
<br>Ajánlatkérõ 2003. október 2l-én helyszíni konzultációt tartott.
<br>Ajánlatkérõ az ajánlattevõk által feltett kérdésekre a helyszíni konzultáción adott válaszok között feltüntette az alábbiakat is:
<br>"Egy pályázati nyertes van, a MECSEKÉRC Rt., és az általa, valamint alvállalkozói által végzett munkák minõségbiztosítási feladatainak végrehajtása a feladat."
<br>Ajánlatkérõ az ajánlattevõk által feltett kérdésekre a helyszíni konzultáción adott válaszok között az alábbiakat is meghatározta:
<br>Az ajánlatkérõ szempontjából felsõfokú szakirányú végzettségnek minõsül a fõiskolai egyetemi végzettség, mely a kutatási program szakterületeit felöleli. A szakembereknek minimum 3 éves szakmai gyakorlattal kell rendelkezniük.
<br>Az ajánlatkérõ MSZ EN ISO 9002: 1996 szerinti minõség ügyi rendszert és más magasabb szintû ISO-t is elfogad.
<br>Az ajánlati dokumentáció 3.2.2. pontjában felsorolt tevékenységek egy minõség-ellenõrzési és minõségbiztosítási folyamatot jelentenek, de az ellenõrzés során a tevékenységek szakmaiságát is figyelemmel kell kísérni.
<br>Ajánlatkérõ a helyszíni konzultáción átadta az ajánlattevõknek az általuk ellenõrzendõ kutatási tevékenység ellátására lefolytatott közbeszerzési eljárás nyertes ajánlatának egy-egy példányát.
<br>2003. november 11-ig az ajánlattételi határidõig ajánlatot nyújtott be a CONSULTANT Építési Szakértõ és Tanácsadó Mérnöki Iroda Kft., az Óbuda-Újlak Beruházásszervezõ és Fõvállalkozó Rt., valamint a kérelmezõ.
<br>Ajánlatkérõ a Kbt. 44. § (8) bekezdésére és a Kbt. 57. § (1) és (2) bekezdésére hivatkozva valamennyi ajánlattevõtõl kérte, hogy az ajánlatban közremûködõként megnevezett szakemberek nyilatkozzanak arról, hogy a feladat végrehajtására készek, és képesek személyesen közremûködni. Továbbá ajánlatkérõ a CONSULTANT Építési Szakértõ és Tanácsadó Mérnöki Iroda Kft.-tõl a kirívóan alacsony árra, míg a CÉH Rt.-tõl a kirívóan magas kötbérre kért magyarázatot.
<br>A kért nyilatkozatokat ajánlattevõk csatolták, jelezték, hogy az az ajánlat mely oldalán található. A CONSULTANT Építési Szakértõ és Tanácsadó Mérnöki Iroda Kft. és a CÉH Rt. a kért magyarázatot megadta.
<br>Ajánlatkérõ 2003. november 25-én tartotta az eredményhirdetési eljárást, melyen kihirdette, hogy a CONSULTANT Építési Szakértõ és Tanácsadó Mérnöki Iroda Kft. ajánlata az eljárás nyertese.
<br>Kérelmezõ 2003. december 1-jén nyújtott be jogorvoslati kérelmet a Döntõbizottsághoz, melyet a jogorvoslati eljárás során tartott tárgyaláson pontosított. Kérelmezõ a pontosított kérelmében vitatta a nyertes ajánlatot benyújtó CONSULTANT Építési Szakértõ és Tanácsadó Mérnöki Iroda Kft. alkalmasságát a szerzõdés teljesítésére. Álláspontja szerint a CONSULTANT Építési Szakértõ és Tanácsadó Mérnöki Iroda Kft. által az ajánlatában megnevezett szakértõk nem felelnek meg az ajánlati felhívásban meghatározott feltételeknek. Álláspontja szerint nem voltak az ajánlatban feltüntetett szakértõk szakmailag megfelelõek - ez az ezzel kapcsolatos alacsony vállalási árból is látszik - és ennek alapján az ajánlati felhívás 11. b) pontjában a mûszaki alkalmassággal kapcsolatban megfogalmazott alkalmatlansági ok áll fenn. Erre tekintettel kérte ajánlatkérõ eljárást lezáró döntésének megsemmisítését, jogsértés megállapítását és a szerzõdéskötés megtiltását.
<br>Ajánlatkérõ a jogorvoslati kérelemre tett észrevételében elõadta, hogy a nyertes ajánlatban a CONSULTANT Építési Szakértõ és Tanácsadó Mérnöki Iroda Kft. által feltüntetett szakértõk megfelelnek az ajánlati felhívásban meghatározott követelményeknek, és így a nyertes ajánlat benyújtója alkalmas a szerzõdés teljesítésére. Ennek alapján kérte a megalapozatlan jogorvoslati kérelem elutasítását.
<br>Egyéb érdekeltek érdemi észrevételt nem tettek.
<br>Ajánlatkérõ és a nyertes ajánlatot benyújtó cég a szerzõdést megkötötte.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Kbt. 26. § (2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 44. § (2) bekezdés c) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek.
<br>A Kbt. 44. § (4) bekezdése szerint az ajánlatkérõ az (1) és (2) be kezdésben foglaltak alapján az ajánlattevõre és az alvállalkozókra vonatkozóan egymástól eltérõ alkalmassági igazolási módot is elõírhat. Ha azonos igazolási módot ír elõ, a szerzõdés teljesítésére való alkalmassá minõsítéshez az ajánlattevõnek és az alvállalkozóknak együttesen kell megfelelniük az elõírt alkalmassági követelményeknek, kivéve, ha az ajánlatkérõ ettõl eltérõen rendelkezik.
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Kbt. 44. § (8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.
<br>Ajánlatkérõ az ajánlati felhívásban a mûszaki alkalmasság igazolása körében kérte csatolni a teljesítésbe bevonni kívánt személyek önéletrajzát a végzettség megfelelõ feltüntetésével, és ezzel kapcsolatban meghatározta azon elõírását, mely szerint a szerzõdés teljesítésére alkalmatlan az az ajánlattevõ, akinek a teljesítésbe bevonni kívánt vezetõ szakemberei nem rendelkeznek szakirányú felsõfokú végzettséggel és minimum 3 éves szakmai gyakorlattal.
<br>Ajánlatkérõ az ajánlatok benyújtása után felhívta az ajánlattevõket, hogy nyújtsák be az ajánlatukban feltüntetett, a megvalósításban részt vevõ, közremûködõ személyek egyértelmû nyilatkozatát arról, hogy e személyek a feladat végrehajtására készek és képesek közremûködni. E körben a CONSULTANT Építési Szakértõ és Tanácsadó Mérnöki Iroda Kft. is benyújtotta az általa a teljesítésbe bevonni kívánt szakemberek megfelelõ nyilatkozatait azon szakemberek vonatkozásában, akiket ajánlatában (6 vezetõ és 23 egyéb bevonni kívánt szakember) megnevezett.
<br>Ajánlatkérõ a helyszíni konzultáción feltett kérdésekre adott válaszok között meghatározta azt is, hogy az adott szakterületek tekintetében az ellátandó feladatok szerinti szakképzettséget tekinti irányadónak, így az adott területek vonatkozásában kell megfelelõ szakképzettséggel rendelkezni a vezetõ szakembereknek.
<br>Ajánlatkérõ az ajánlati felhívás 3. a) pontjában egyértelmûen meghatározta, hogy a beszerzés tárgya egy olyan szolgáltatás elvégzése, amely egy nagy aktivitású és hosszú élettartamú radioaktív hulladékok végleges elhelyezésére irányuló felszíni kutatási program végrehajtásának ellenõrzését, figyelését, felül vizsgálatát jelenti. Ajánlatkérõ az ajánlati dokumentáció 3.2. pontjában meghatározta az általa elvégeztetni kívánt feladatokat. A Döntõbizottság megállapította, hogy a MECSEKÉRC Rt. végzi a tényleges kutatási tevékenységet és a jelen közbeszerzési eljárás nyertese csak ennek ellenõrzését látja el, tehát a jelen beszerzés tárgya nem valamely kutatási program elkészítése, kidolgozása, hanem más testület által kidolgozott elõírások, illetve jogszabályi rendelkezések szerint végzett kutatás megfelelõ szabályok szerinti elvégzésének ellenõrzése, a tényleges kutatást végzõ minõségbiztosítási tervének figyelembe vételével.
<br>Ajánlatkérõ azon álláspontját, hogy ezen tevékenység egyértelmûen minõségbiztosítási feladatok végrehajtásának ellenõrzése, a Döntõbizottság elfogadta, tekintettel arra, hogy az ajánlati dokumentációban és a helyszíni konzultáción feltett kérdésekre adott válaszában ajánlatkérõ meghatározta azt, hogy ajánlattevõ feladata a MECSEKÉRC Rt. által végzett feladat minõségbiztosítási feladatai végrehajtásának az ellenõrzése. A helyszíni konzultáción ajánlatkérõ ismételten meghatározta azt, hogy ajánlatkérõ a minõségfelügyeleti feladatokat (helyszíni ellenõrzés, idõszakos minõség-ellenõrzés, koordinációs jelentéskészítés, beszállítói és termék auditok készítése, zárójelentések felülvizsgálatát) igényli a jelen közbeszerzési eljárás nyertesétõl.
<br>A minõségfelügyeletet végzõ szervezet tevékenysége csak a szabványos minõségfelügyeleti eljárások tekintetében foglalkozik az alaptevékenységgel, vagyis a kutatással, és semmilyen körülmények között nem tartozik a hatáskörébe a szakmai követelmények elõírása és a földtani kutatás szakmai minõsítése. A beszerzés tárgya minõség-ellenõrzési feladat elvégzése, vagyis az alapkutatást végzõ szervezet olyan szempontból való ellenõrzése, hogy a szakmai szabályokat és szabványokat, elõírásokat pontosan betartja-e, és a jelen eljárás nyertesétõl csak ezen feladat elvégzése kérhetõ számon, hiszen a minõség-ellenõrzés egy olyan tevékenység, amely során az alapkutatás végrehajtását dokumentált módon hasonlítják össze, egy harmadik személy, illetve szervezet által meghatározott követelményrendszerben meghatározottakkal.
<br>A Döntõbizottság megállapította, hogy jelen közbeszerzési eljárás tárgya egy minõség-ellenõrzési szolgáltatás, mely egy alapkutatáshoz kapcsolódik, annak felülvizsgálatát jelenti. E körben vizsgálta a Döntõbizottság azt, hogy - az ajánlatkérõ által meghatározott elõírásoknak megfelel-e a CONSULTANT Építési Szakértõ és Tanácsadó Mérnöki Iroda Kft. ajánlata. A CONSULTANT Építési Szakértõ és Tanácsadó Mérnöki Iroda Kft. ajánlatában 6 vezetõ munkatársat jelölt meg, akik rendelkeznek szakirányú felsõfokú végzettséggel és több, mint 3 éves szakmai gyakorlattal. A CONSULTANT Építési Szakértõ és Tanácsadó Mérnöki Iroda Kft. ajánlatában egyéb közremûködõként feltüntetett 23 másik személy mindegyike rendelkezik felsõfokú végzettséggel és a megfelelõ szakmai gyakorlattal. Ennek megfelelõen a Döntõbizottság megállapította, hogy ajánlatkérõ azon döntése, hogy a CONSULTANT Építési Szakértõ és Tanácsadó Mérnöki Iroda Kft. ajánlata e szempontból megfelel az ajánlatkérõ elõírásainak és ennek alapján a CONSULTANT Építési Szakértõ és Tanácsadó Mérnöki Iroda Kft. a szerzõdés teljesítésére alkalmas, megfelel a Kbt. rendelkezéseinek, hiszen az ajánlat e szempontból összhangban van az ajánlati felhívás és dokumentáció elõírásaival, így a jogorvoslati kérelem megalapozatlan.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította és ennek megfelelõen rendelkezett a Kbt. 88. § (1) bekezdés h) pontja szerint a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 31.
<br>
<br>Dr. Nagy László Gábor s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>