<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0730/2004)
</h2>
<br>1024 Budapest, Margit krt. 85.
<br>Ikt. sz.: D.640/7/2003.
<br>
<br>Tárgy: a VÍZÉPSZOLG 94 Kft. jogorvoslati kérelme a Solt Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A VÍZÉPSZOLG 94 Kft. (6400 Kiskunhalas, Kéve u. 41., a továbbiakban: kérelmezõ) jogorvoslati kérelmét, melyet Solt Város Önkormányzata (6320 Solt, Béke tér 1., képviseli: dr. Kurucsai Margit ügyvéd, 6000 Kecskemét, Rákóczi út 10., a továbbiakban: ajánlatkérõ) "Solt-Tételhegy-Járáspuszta külterületi lakóhelyek ivóvízellátása" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2003. október 15-én a Közbeszerzési Értesítõ 42. számában ajánlati felhívást tett közzé nyílt eljárás megindítására a rendelkezõ részben megjelölt tárgyban.
<br>Ajánlatkérõ a felhívás 13. pontjában meghatározta, hogy az összességében legelõnyösebb ajánlat szempontja szerint fogja az ajánlatokat értékelni, és ehhez megadta az elbírálási részszempontokat, az alszempontokat és mindezek súlyszámait. Az értékelés során adható pontszám részszempontonként 1-10-ig terjedt. A ponthatárok közötti pontszámok meghatározásának módszereként valamennyi részszempontnál megjelölte, hogy a legkedvezõbb ajánlati elem 10 pontot kap, egyéb vállalások a legkedvezõbbhöz viszonyított arányos pontszámot kapnak.
<br>Az ajánlati felhívás módosítására került sor 2003. október 29-én a Közbeszerzési Értesítõ 44. számában, a szerzõdés teljesítésének alkalmatlanná minõsítés szempontjai, illetve az eredményhirdetés idõpontja vonatkozásában.
<br>Dokumentációt is készített ajánlatkérõ, melyben útmutatót adott ajánlattevõknek. Ennek II. 9. pontja foglalkozik az ajánlatok elbírálásával, de ez az ajánlati felhíváshoz képest további információt nem tartalmazott az ajánlatok értékelésével kapcsolatban.
<br>Kérelmezõ 2003. október 28-án vette át a dokumentációt. Helyszíni konzultációra 2003. november 18-án került sor.
<br>Az ajánlattételi szakaszban több ajánlattevõ intézett kérdéseket ajánlatkérõhöz, melyekre a választ megadta. Kérelmezõ 2003. november 19-én feltette ötödik kérdésként a következõket: "Az ajánlati felhívás 13. b) pontjában a ponthatárok közötti pontszámok meghatározásának módszere nem egyértelmû, kérjük megnevezni, hogy milyen arányosítással kerülnek megállapításra az egyes pontszámok? Milyen esetben kerül kiosztásra a minimum egy pont?" Ajánlatkérõ válaszában a felhívás vonatkozó részét megismételte, majd kifejtette, hogy az értékelés az ajánlati felhívásban, az ajánlati dokumentációban, valamint a Kbt.-ben foglalt elõ írásoknak megfelelõen történik. Az ajánlatok értékelését - így az egyes ajánlatok pontszámait rész- és alszempontokra lebontva - az eljárást lezáró határozat, illetõleg az eljárásról készült összegezés részletesen fogja tartalmazni, mely minden ajánlattevõ részére megküldésre kerül, illetõleg az eljárás eredményének kihirdetése során ismertetésre kerül.
<br>Az ajánlattételi határidõ 2003. december 9. volt, melyre hét ajánlat érkezett. Kérelmezõ nem nyújtott be ajánlatot.
<br>Kérelmezõ 2002. december 8-án nyújtott be jogorvoslati kérelmet a Döntõbizottsághoz, melyben sérelmezi ajánlatkérõ eljárását, mivel álláspontja szerint ajánlattevõknek az ajánlattételi szakasz során kell megismerniük az értékelés során adott pontszámok számításának pontos módszerét, ezért nem elégséges ajánlatkérõ azon válasza, hogy ajánlattevõk csak az eljárást lezáró határozatból ismerhetik meg az egyes rész- és alszempontokra adott pontszámokat, és abból tudnak utólag következtetni az arányosítás pontos módszerére.
<br>Kifogásolta, hogy ajánlatkérõ a kérdésük második részére, a minimum pontszám kiosztásával kapcsolatban, nem is adott választ. Álláspontja szerint a verseny tisztaságának biztosítása érdekében nem elegendõ az a megfogalmazás, hogy a pontszámok arányosítással kerülnek meghatározásra. Az ajánlatok felbontását követõen, azok ismeretében több arányosítási módszer közül választhat ajánlatkérõ, és ezáltal a verseny tisztasága sérülhet, mivel az "arányos" meghatározás nem egyértelmû, egzakt matematikai megadása a ponthatárok közötti pontszámok meghatározásának, ezért feltett kérdésre ez nem válasz.
<br>A 2003. december 19-én megtartott tárgyaláson kijelentette, hogy álláspontja szerint ajánlatkérõ a Kbt. 34. § (3) bekezdés d) pontját sértette meg.
<br>Kérte a jogsértés megállapítását, a költségeinek megtérítését és ideiglenes intézkedésként az eljárás felfüggesztését.
<br>Ajánlatkérõ észrevételében elõadta, hogy az általa megadott értékelési módszer megfelel a Kbt. 34. §-ában rögzített követelményeknek, melyek az értékelés szabályait határozzák meg. Ha a felhívás nem lett volna megfelelõ, akkor azt már a Közbeszerzési Értesítõ Szerkesztõbizottsága is kifogásolta volna. Õk a Kbt.-nek és a Döntõbizottság gyakorlatának is megfelelõen leírták a módszert, amit alkalmazni fognak. Ez egyértelmû, mivel a legkedvezõbb ajánlati elem a maximális pontot kapja, majd a többi ajánlati elem a leíró módon megfogalmazott módszernek megfelelõ matematikai képlet alkalmazásával a legkedvezõbbhöz viszonyított arányos pontszámot kapja. A Kbt. nem teszi kötelezõvé a képlet megadását. Álláspontja szerint az általa megadott módszerbõl egyértelmûen következik, hogy ajánlatkérõ számára a minimális pontszám kiosztása nem kötelezõ. Kifejti, hogy az ajánlatkérõ által az ajánlati felhívás 13. b) pontjában meghatározott módszer alkalmazása során az ajánlatkérõnek nem áll módjában választani több "arányosítási módszer" között. Az ajánlatkérõ által meghatározott módszer alapján a ponthatárok közötti pontszámok megadása csak egyféleképpen, az alábbiak szerint történhet:
<br>Amennyiben a "legkedvezõbb ajánlati elem" a legalacsonyabb (pl. ajánlati ár, teljesítési határidõ):
<br>
<br>Amennyiben a "legkedvezõbb ajánlati elem" a legmagasabb (pl. kötbér mértéke):
<br>
<br>Fenti képletben alkalmazott kifejezések magyarázata:
<br>P
<br>= pontszám
<br>P max
<br>= a kiadható legmagasabb pontszám, jelen esetben 10 pont
<br>A legjobb
<br>= a legkedvezõbb tartalmi elem
<br>A vizsgált
<br>= a vizsgált tartalmi elem
<br>
<br>Szerinte a kérelmezõ kérdésére adott válasz magában foglalta az 1 pont kiosztásával kapcsolatos kérdésre vonatkozó választ is, ezért a válasza megfelel a Kbt. 38. § (2) bekezdésének. Azt valamennyi, a dokumentációt kiváltó ajánlattevõnek határidõben megküldte. Kérte a kérelem elutasítását. A tárgyaláson álláspontjának alátámasztására felhozta a Döntõbizottság 90/19/2003. sz. határozatát.
<br>A Döntõbizottság a rendelkezésére álló iratok, írásbeli és szóbeli nyilatkozatok alapján a jogorvoslati kérelmet megalapozatlanság miatt az alábbiak szerint elutasítja.
<br>A Kbt. 34. § (1) bekezdése szerint az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat
<br>a) a legalacsonyabb összegû ellenszolgáltatás, vagy
<br>b) az összességében legelõnyösebb ajánlat
<br>szempontja alapján bírálja el.
<br>A Kbt. 34. § (2) bekezdése szerint az ajánlatkérõ a felhívásban köteles meghatározni az (1) bekezdésben foglaltakra figyelemmel az általa választott elbírálási szempontot.
<br>A Kbt. 34. § (3) bekezdése szerint, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni
<br>a) az összességében legelõnyösebb ajánlat megítélésére szolgáló részszempontokat;
<br>b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);
<br>c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;
<br>d) azt a módszert, amellyel megadja a ponthatárok [ c) pont] közötti pontszámot, mely módszer minden részszempont esetében azonos.
<br>A fent hivatkozott jogszabályhelyek alapján a Döntõbizottságnak abban kellett állást foglalnia, hogy ajánlatkérõ felhívásának 13. pontjában meghatározott értékelési módszere megfelel-e a Kbt. elõ írásainak.
<br>Ajánlatkérõ feladata és kötelessége, hogy a felhívásban elõre meghatározza azt az egységes módszert, amellyel az általa megadott összes részszempontot értékelni kívánja.
<br>Ajánlatkérõ a felhívásában az értékelés módszereként az arányosítást határozta meg úgy, hogy az adandó pontszám a legkedvezõbb ajánlati elemhez viszonyítva kerül majd megállapításra az arányosítás módszerével.
<br>A Kbt. 34. § (3) bekezdés d) pontja nem írja elõ, hogy az értékelés módszerének megjelölésén túl, az ajánlatkérõ köteles a felhívásában az arányosítás konkrét képletét is megadni.
<br>Ajánlatkérõnek az értékelés során olyan értékelési metodikát kell alkalmaznia, amely kielégíti az alábbi követelményeket: egyrészt a kiválasztott módszer valamennyi részszempontnál azonos legyen, másrészt a kiválasztott módszer a tartalmi elemek arányos értékelésére alkalmas legyen, harmadrészt pedig a kiválasztott módszerrel az elõre meghatározott ponttartomány közötti pontszámok képzõdjenek.
<br>Ajánlatkérõ megadta, hogy 1-10 pont között adja ki a pontokat. Azt nem írta elõ, hogy az egész pontmezõt ki kívánja használni, azaz a minimum 1 pontot is ki akarja adni. Ez a Kbt. 34. § (3) bekezdés c) és d) pontjai alapján sem kötelezõ. Ajánlatkérõ a felhívásban megjelölte mindegyik részszempont tekintetében az értékelésnél alkalmazandó módszert - kérelmezõ által sem vitatottan -, a megadott módszer a tartalmi elemek arányos értékelésére alkalmas, továbbá ajánlatkérõ megadta a részszempontokra adandó ponttartományt is.
<br>A Döntõbizottság elfogadta és helyesnek ítélte meg ajánlatkérõnek a jogorvoslati eljárásban tett észrevételében ismertetett - matematikai képlettel is alátámasztott - indokolását, amelynek helyességét kérelmezõ sem vonta kétségbe, illetve nem cáfolta meg.
<br>A fentiekre tekintettel a Döntõbizottság ajánlatkérõ felhívását a Kbt. elõ írásaival összhangban lévõnek találta, ezért a jogorvoslati kérelmet megalapozatlanság miatt elutasítja, ezért a Kbt. 76. § (1) bekezdésének c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasította.
<br>A Döntõbizottság a jogorvoslati eljárásban felmerült költségek viselésérõl a Kbt. 88. § (1) bekezdés h) pontja alapján, mivel jogsértés megállapítására nem került sor, a rendelkezõ részben foglaltak szerint határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 6.
<br>
<br>Dr. Szaller Ottó s. k., Bujdosó Gézáné s. k.,
<br>közbeszerzési biztos közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>