<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0778/2004)
</h2>
<br>1024 Budapest, Margit krt. 85.
<br>Ikt. sz.: D.611/9/2003.
<br>
<br>Tárgy: az Intercontact Budapest Kft. I. r., a FORDuna Kft. II. r., valamint az ILS Kft. III. r. kérelmezõk jogorvoslati kérelme a Miniszterelnöki Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Intercontact Budapest Kft. (1054 Budapest, Hold u. 15. 11/2., képviseli: dr. Derbák Attila ügyvéd, 1071 Budapest, Damjanich u. 19. fszt. 4., a továbbiakban: I. r. kérelmezõ) és a FORDuna Kft. (1115 Budapest, Bartók Béla u. 86., a továbbiakban: II. r. kérelmezõ), valamint az ILS Kft. (1114 Budapest, Móricz Zs. krt. 3/A, a továbbiakban: III. r. kérelmezõ) kérelmeit, melyet a Miniszterelnöki Hivatal (1055 Budapest, Kossuth tér 2-4., nevében eljár: a Miniszterelnökség Közbeszerzési és Gazdasági Igazgatósága, 1054 Budapest, Báthori u. 12., 1375 Budapest, Pf. 2, a továbbiakban: ajánlatkérõ) "magyar nyelvû EU-szakszövegek, jogi, politikai, gazdasági, pénzügyi, közigazgatási témájú iratok, újságcikkek, tanulmányok, levelek fordítása idegen nyelvre, illetve hasonló témájú szövegek magyar nyelvre történõ fordítása, esetenként lektorálása, hitelesíttetése, továbbá konszekutív és szinkrontolmácsolás a fent említett szakterületeken." tárgyú közbeszerzési eljárása ellen nyújtottak be, elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Az ajánlatkérõ a Közbeszerzési Értesítõ 2003. november 5-én megjelent 45. számában tette közzé 8285/2003. sz. alatt ajánlati felhívását a rendelkezõ részben meghatározott beszerzéssel kapcsolatos nyílt eljárás megindítására.
<br>Ajánlatkérõ az ajánlati felhívás 3. a) pontjában meghatározta a fordítás és tolmácsolás esetén elõforduló nyelvek arányát a következõképpen:
<br>- angol a megrendelések kb. 75%-a,
<br>- francia kb. 10%,
<br>- német kb. 10%,
<br>- egyéb: olasz, spanyol, orosz, lengyel, cseh, szlovák, szlovén, román, szerb, horvát kb. 5%.
<br>Az ajánlati felhívás 11. a) pontjának 7. francia bekezdésében az ajánlatkérõ meghatározta a mûszaki alkalmasság igazolása körében, hogy mind az ajánlattevõnek és alvállalkozó(k)nak, mind a közös ajánlattevõknek is együttesen kell megfelelniük - a fordítási és tolmácsolási feladatokat teljesítõ szakemberek megnevezése, képzettségük - iskolai végzettséget igazoló oklevél másolata - ismertetése. A szakembereket külön fordításra és külön tolmácsolásra kérjük megjelölni, ugyanazt a személyt nem lehet mindkét területre (fordítás és tolmácsolás) jelölni.
<br>Az ajánlati felhívás 11. b) pontjának 4. és 6. francia bekezdései szerint az ajánlatkérõ elõírta, hogy alkalmatlan a szerzõdés teljesítésére az ajánlattevõ, ha:
<br>- fordítási és tolmácsolási feladatok ellátásához nem rendelkezik angol nyelvbõl legalább 8-8 fõ, német és francia nyelvbõl legalább 3-3 fõ, a többi nyelvbõl legalább 2-2 fõ alkalmas szakemberrel,
<br>- nem rendelkezik angol, francia és német nyelvbõl 1-1 fõ nyelvi lektorral,
<br>- a fordítási és/vagy tolmácsolási feladatokat teljesítõ bemutatott szakemberek nem rendelkeznek a 24/1986. (VI. 26.) MT rendelet szerinti képesítéssel az alábbiak szerint: szakfordító-tolmács, szakfordítói, tolmács, szaktolmács, konferenciatolmács, szakfordító-lektori képesítés. Az ajánlatkérõ az anyanyelvû szakember esetén a felsõfokú végzettséget igazoló oklevél mellett a magyar nyelv felsõfokú ismeretét igazoló okmány hiteles másolatát tekinti képesítést igazoló dokumentumnak.
<br>Az ajánlatok benyújtásának a határideje 2003. december 16.
<br>Az I. r. kérelmezõ 2003. november 20-án nyújtott be jogorvoslati kérelmet a Döntõbizottsághoz, melyet a FORDuna Kft. és az ILS Kft. is aláírt. A Döntõbizottság hiánypótlási felhívásában kötelezte a FORDuna Kft.-t és az ILS Kft.-t a Kbt. 80. § (2) bekezdés szerinti igazgatási szolgáltatási díj befizetésére, melynek nem tettek eleget. Elõadták, hogy álláspontjuk szerint a jogorvoslati kérelem közösen kerül elõterjesztésre az I. r. kérelmezõvel együtt, mivel a jogorvoslati kérelem tárgya azonos, illetve a kérelmezõket érintõ ugyanazon közbeszerzési eljárásról van szó.
<br>Az I. r. kérelmezõ a jogorvoslati kérelmében sérelmezte, hogy az ajánlatkérõ az ajánlati felhívás tartalmát nem úgy határozta meg, hogy annak alapján ajánlattevõk megfelelõ ajánlatot tehessenek, az ajánlati felhívás a Kbt. 33. § (1) bekezdésébe ütközõ módon került meghatározásra.
<br>Kérelme alátámasztásául elõadta, hogy az "egyéb" nyelvekbõl ajánlatkérõ 2-2 megfelelõ képesítéssel rendelkezõ szakembert vár, azonban vannak olyan nyelvek a felsorolásban szereplõk között, amibõl egy vagy egyetlen ilyen képesítéssel rendelkezõ szakember sincs. Példaként megemlítette, hogy 1988 óta cseh nyelvbõl összesen egy szakfordítói vizsgát adtak ki az ELTE BTK Fordító és Tolmácsképzõ Központjában.
<br>Elõadta, hogy az ajánlati felhívás ugyan a Kbt. 44. §-ának formálisan megfelel, azonban tartalmilag kivitelezhetetlen a gyakorlatban az ajánlattevõk részérõl a felhívásnak való megfelelõség, még a közös ajánlattétel, illetve az alvállalkozók igénybevételének lehetõségével is.
<br>A FORDuna Kft. elõadta, hogy az ajánlatkérõnek az ajánlattevõk részérõl feltett kérdéseire adott és 2003. december 10-én kelt válaszában az ajánlati felhívásban felhívott jogszabályi lehetõségnél tágabb kört engedélyezett a magyar anyanyelvi szakemberek vonatkozásában. Mivel a jogszabályi lehetõségnél kedvezõbb alkalmassági szempontot biztosít az ajánlatkérõ az ajánlattevõk részére e körben, ezért nem hivatkozhat a vonatkozó kormányrendeletre.
<br>Az ILS Kft. képviselõje elõadta, hogy a Magyarországi Fordítóirodák Egyesületének levele alapján az elmúlt két évben az úgynevezett alapnyelveken kívül más nyelvek vonatkozásában a pályázatok az ajánlatkérõ ajánlati felhívásában megfogalmazott alkalmassági kritériumok miatt általában vagy eredménytelenek voltak, vagy az eljárás során azok módosítására került sor. Hivatkozott a Környezetvédelmi és Vízügyi Minisztérium és az Igazságügyi Minisztérium, a Külügyminisztérium és a Belügyminisztérium hasonló tárgyú eredménytelenül zárult közbeszerzési eljárására, illetve arra, hogy az ajánlatkérõk által módosításra kerültek az ajánlati felhívások. Kérték, hogy a Döntõbizottság állapítsa meg a jogsértést, hívja fel ajánlatkérõt, hogy a törvény szabályainak megfelelõen járjon el, kérte továbbá a költségekben való marasztalását, valamint a Döntõbizottság ideiglenes intézkedésként rendelje el a közbeszerzési eljárás felfüggesztését.
<br>Az A-Z Stúdió Fordító és Kommunikációs Iroda Bt. észrevételében egyetértett a jogorvoslati kérelemmel, és kifejtette, hogy az ajánlati felhívás mûszaki alkalmasságra vonatkozó követelményének nem lehetséges megfelelni.
<br>Az ajánlatkérõ becsatolta az általa adott válaszokat a 2003. december 10-i ajánlattevõi kérdésekre, melynek elsõ kérdésére vonatkozóan a válasz tartalmazta, hogy az egyéb nyelvek esetében külön-külön kell 2-2 fõ tolmácsot és fordítót bemutatni.
<br>A harmadik kérdésre adott válasz szerint ugyanazon személyt nem lehet mindkét területre (fordítás és tolmácsolás) megjelölni.
<br>A hatodik kérdésre adott válaszban az ajánlatkérõ lehetõvé tette a magyar anyanyelvûek vonatkozásában, hogy nem kell igazolni a magyar nyelv felsõfokú ismeretét, azt elfogadják az érintettek nyilatkozata alapján. A huszonhatodik, illetve huszonhetedik kérdésre adott válaszban ajánlatkérõ egyértelmûen nyilatkozott arra, hogy a rendelet 1. §-a szerinti bármely képesítés az alkalmassági követelményeknek való megfelelõséghez elégséges.
<br>Az ajánlatkérõ észrevételében elõadta, hogy a közzétett ajánlati felhívás a Kbt. egyetlen rendelkezésébe sem ütközik. A kérelmezõ által hivatkozott Kbt. 33. § (1) bekezdése az esély egyenlõség biztosítását követeli meg az ajánlatkérõtõl. A kérelmezõ azon állítása, hogy e feltételeknek egyetlen ajánlattevõ sem tud megfelelni, nem jelenti a hivatkozott paragrafus sérelmét, hiszen annak figyelembevételével az esélyeik pontosan egyenlõk. Az eljárás vélelmezett - és nem bizonyíthatóan biztosan bekövetkezõ - eredménytelensége miatt az eljárás nem minõsíthetõ jogszabálysértõnek.
<br>A 7/1986. (VI. 26.) MM rendelet (a továbbiakban: rendelet) szerint a szakképesítések megszerezhetõk a felsõoktatási intézményekben alap, illetve továbbképzésben, továbbá a mûvelõdési miniszter által kijelölt intézményekben is. A jogorvoslati kérelemben említett ELTE BTK Fordító és Tolmácsképzõ Központja csak egyike az olyan oktatási intézményeknek, amelyekben az említett végzettség megszerezhetõ, ezen kívül más intézményben is folyik ilyen típusú képzés, illetve mint a fent idézett jogszabályhelyekbõl is egyértelmûen kiderül, a képesítés más módon - pl. pusztán a szükséges gyakorlati idõ alapján - is megszerezhetõ. Ebbõl következõen ajánlatkérõ nem fogadja el a kérelmezõ azon állítását, hogy a kizárólag az ELTE BTK Fordító és Tolmácsképzõ Központjától szerzett adatok alapján megállapítható lenne azon tény, hogy egyetlen ajánlattevõ sem alkalmas az ajánlati felhívás teljesítésére. 1962-tõl kezdve számtalan módon van, illetve volt lehetõség a jogszabály alapján a szükséges képzettség megszerzésére, de tekintettel arra, hogy nincs egységes nyilvántartás - kérelmezõ nem adhatja meg pontosan, illetve nem feltételezheti, hogy hány fõ rendelkezik ma Magyarországon a szükséges végzettséggel.
<br>Továbbá érvként merül fel, hogy az alkalmasságot nemcsak magyarországi viszonylatban, hanem nemzetközi szinten is vizsgálni kell, hiszen a külföldi ajánlattevõk nem hozhatóak hátrányos helyzetbe a magyar ajánlattevõkkel szemben.
<br>Ajánlatkérõ az ajánlati felhívásban deklaráltan az anyanyelvû szakemberek esetén a felsõfokú végzettséget igazoló oklevél mellett a magyar nyelv felsõfokú ismeretét igazoló okmány hiteles másolatát is elfogadja, tovább bõvítve ezzel az alkalmas szakemberek köré. Az említett végzettséggel rendelkezõ anyanyelvi szakemberek számának megítélésénél szintén nem mérvadó az ELTE BTK által adott és a jogorvoslati kérelemben közölt adat.
<br>Ajánlatkérõ amellett, hogy - szakmailag képzett, gyakorlott szakembereket kíván alkalmazni - nem kívánta túlzottan leszûkíteni az ajánlattevõk körét. Erre mutat a kiírás azon pontja is, mely szerint az ajánlattevõkre, a közös ajánlattevõkre, illetve 10 feletti alvállalkozókra együttes megfelelést írt elõ minden mûszaki alkalmassági kritériumra vonatkozóan, megteremtve annak a lehetõségét, hogy amennyiben egy cég egyedül nem képes a teljesítésre, összefogva teljesíteni tudják azt, illetve - mivel a jogszabály szakképesítés tekintetében nem enged különböztetni az ún. alapnyelvek és az "egyéb" nyelvek között - leszállította a bemutatni kért szakemberek számát a beszerzés volumenét is figyelembe véve a reális minimumra, azaz nyelvenként 2-2 fõre. Ajánlatkérõ elõadta, hogy elõfordulhat, hogy ugyanazon nyelvbõl több szaktárca párhuzamosan is rendelhet munkát, fordítást, tolmácsolást egyaránt.
<br>A szakemberek létszáma azért is indokolt, mert a fordítási munka sem egyenletesen fog jelentkezni, hanem egyidejûleg több, azonnali fordítási igény merülhet fel.
<br>A 2003. december 16-ai ajánlatok bontásáról készült jegyzõkönyv szerint a Zöldek Kft. és a MULTI LINGUA Kft. adott be ajánlatot.
<br>A Döntõbizottság a közbeszerzési eljárás során ideiglenes intézkedést nem hozott, mert annak törvényi elõfeltételei nem álltak fenn.
<br>A Döntõbizottság az eljárás iratai, a felek írásbeli és szóbeli nyilatkozatai alapján megállapította, hogy a jogorvoslati kérelem megalapozatlan.
<br>A közbeszerzésekrõl szóló - többször módosított - 1995. évi XL. törvény (a továbbiakban: Kbt.) 33. § (1) bekezdése szerint az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.
<br>Az ajánlatkérõ az ajánlati felhívás részévé tette a szakfordításról és tolmácsolásról szóló 24/1986. (VI. 26.) MT rendelet szerinti képesítési feltételeket:
<br>A rendelet 3. §-a szerint a szakfordítást, illetõleg tolmácsolást munkaviszonyon kívül díjazás ellenében hivatásszerûen az végezhet, aki szakfordítói, illetõleg tolmácsigazolvánnyal rendelkezik.
<br>A rendelet 6. § (2) bekezdése szerint a mûvelõdési és közoktatási miniszter határozza meg a szakfordítók és a tolmácsok képzésének, valamint továbbképzésének szabályait, továbbá a szakfordító és tolmácsképesítés megszerzésének feltételeit. A fenti MT rendelet felhatalmazása alapján a szakfordítói és tolmácsképesítés megszerzésének feltételeirõl a 7/1986. (VI. 26.) MM rendelet 1. § (1) bekezdése meghatározza a szakfordítót, a szakfordító lektort, tolmácsot, szaktolmácsot és konferenciatolmácsot mint olyan képesítést, melyre a szakfordítói és tolmácsképesítés kiterjed. E rendelet 1. § (2) bekezdése szerint az (1) bekezdésben megjelölt képesítések a felsõoktatási intézményekben alap-, illetõleg továbbképzésben, továbbá a mûvelõdési miniszter által kijelölt intézményekben szerezhetõk meg. A 10. § (1)-(2) bekezdése szerint a rendeletben meghatározott képesítések, valamint a szakmai gyakorlat egyenértékûek az itt felsorolt jogszabályok szerinti tolmács-, illetve fordítói képesítések.
<br>A Döntõbizottság megállapította, hogy az ajánlati felhívás a fent ismertetett jogszabályi követelményrendszert írta elõ az ajánlattevõk részére.
<br>A Döntõbizottság észlelte, hogy a kérelmezõ a Kbt. 33. § (1) bekezdése megsértése körében a közbeszerzés tárgyának, mennyiségének meghatározását kifogásolja a vonatkozásban, hogy az ajánlatkérõ által meghatározott beszerzés tárgya (mennyisége) nem lesz teljesíthetõ. Rámutat a Döntõbizottság arra, hogy a beszerzés tárgya abban a tekintetben, hogy mi az ajánlatkérõ beszerzési igénye, nem korlátozható, e vonatkozásban a Kbt. semmiféle megszorító rendelkezést nem tartalmazott.
<br>Az ajánlattevõk esélyegyenlõségét nem érinti az a tény, hogy a fenti jogszabályi elõírások meghatározott tárgyi és alanyi hatállyal mindenkire kötelezõ rendelkezést tartalmaznak a szakfordítás, illetve a tolmácsolás vonatkozásában. Kiemelendõ, hogy a felhívás 11. a) pontjának hetedik francia bekezdése a mûszaki alkalmasság igazolását nemcsak az ajánlattevõre, hanem alvállalkozóira és az esetlegesen közös ajánlattevõkre együttesen írta elõ.
<br>Amennyiben az ajánlattevõ a jogszabályi követelményeknek nem felel meg, akkor módja van arra, hogy más ajánlattevõkkel együttes ajánlatot nyújtson be, illetve alvállalkozókat vegyen igénybe, akik az ajánlati felhívás képesítési feltételeinek megfelelnek mindegyik nyelv tekintetében. Egyébként is az ajánlatkérõ a 11. b) pont 4. francia bekezdésében elõírt szakemberek számának meghatározásánál kifejezésre juttatta a 3. a) pont szerint a nyelvekre vonatkozó megrendelések gyakoriságát. Tehát az ajánlatkérõnek az 5%-os megrendelési körbe tartozó nyelvek vonatkozásában csak 2-2 fõ alkalmas szakemberrel kell rendelkeznie, akik az elõírt képesítési feltételekkel is rendelkeznek.
<br>A Döntõbizottság rámutat arra, hogy a fenti jogszabályi képesítési feltételeknek nem csak a jogorvoslati kérelemben megjelölt ELTE BTK Fordító és Tolmácsképzõ Központ keretében letett vizsga útján lehet eleget tenni. A 7/1986. (VI. 26.) MM rendeletben említett más felsõoktatási intézmények, illetve a mûvelõdésügyi miniszter által kijelölt más intézmények keretében is az elõírt képesítések megszerezhetõek, illetve a képesítésekkel egyenértékûek az e rendelet 10. § (1) és (2) bekezdésében meghatározott jogszabályok alapján szerzett fordítói és tolmácsképesítések, valamint szakmai gyakorlat.
<br>A kérelmezõ jogorvoslati kérelmében említett intézményi körhöz képest jóval szélesebb az az intézményi kör, melyben az ajánlati felhívásban elõírt képesítés megszerezhetõ, illetve egyéb körülmények (szakmai gyakorlati idõ) igazolása is lehetséges, melyek alapján az ajánlattevõk mûszaki alkalmassága igazolható.
<br>A Döntõbizottság álláspontja szerint az ajánlatkérõ nem sértette az esélyegyenlõséget azzal, hogy mindegyik ajánlattevõvel szemben a tolmács, illetve fordítói szakképesítésre vonatkozó jogszabályi követelményeket érvényesítette. Az ajánlatkérõ a 2. sz. melléklet szerint határozta meg az ajánlati felhívás tartalmát. A Döntõbizottság álláspontja szerint az ajánlattevõi kérdésekre adott válaszok során az ajánlatkérõ az ajánlati felhívás tartalmával egyezõ módon határozta meg a mûszaki alkalmasság körében az alkalmassági kritériumokat.
<br>A FORDuna Kft. és az ILS Kft. vonatkozásában a Döntõbizottság megállapította, hogy az igazgatási szolgáltatási díj megfizetése külön-külön terheli õket a hiánypótlási felhívásban foglaltaknak megfelelõen, melynek az elõírt határidõben nem tettek eleget.
<br>Az FORDuna Kft. és az ILS Kft. akként nyilatkoztak, hogy nem közös ajánlattevõként kívánnak ajánlatot elõterjeszteni, tehát az I. r. kérelmezõtõl, illetve egymástól elkülönülõ érdekû önálló versenytársak.
<br>A Döntõbizottság álláspontja szerint erre tekintettel nem állapítható meg a három ajánlattevõ vonatkozásában az ügyfél-, az érdekazonosság, ezért nem fogadható el az egyszeres igazgatási szolgáltatási díj befizetése. Önálló ügyfelek számára sem a Kbt. 80. § (2) bekezdése, sem az illetékekrõl szóló 1990. évi XCIII. törvény rendelkezései szerint, sem az államigazgatási eljárásról szóló 1957. évi IV. törvény rendelkezéseit figyelembe véve nem lehetséges, hogy külön-külön ne róják le az igazgatási szolgáltatási díjat a jogorvoslati eljárásért.
<br>A fentiekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva a megalapozatlan kérelmet a Kbt. 88. § (1) bekezdés a) pontja szerint, illetve a FORDuna Kft. és az ILS Kft. vonatkozásában a Kbt. 80. § (4) bekezdése alapján elutasította.
<br>A Döntõbizottság a költségek viselésérõl a rendelkezõ részben foglaltak szerint a Kbt. 88. § (1) bekezdés h) pontja alapján határozott, tekintettel arra, hogy a jogorvoslati eljárás során jogsértés nem került megállapításra.
<br>A bírósági jogorvoslat lehetõségét a Kbt. 89. § (1) bekezdése tartalmazza.
<br>
<br>Budapest, 2003. december 19.
<br>
<br>Dr. Csanádi Péter s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br><br></body></html>