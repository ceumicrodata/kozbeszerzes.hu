<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6430/2004)
</h2>
<br>1024 Budapest, Margit krt. 85.
<br>Ikt.sz.: D.367/9/2004.
<br>
<br>Tárgy: a  Hérosz Rt. jogorvoslati kérelme a Debreceni Egyetem Orvos- és Egészségtudományi Centrum közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Hérosz Építõipari Rt. (1095 Budapest, Hídépítõ u. 1-12., képviseli: dr. Dékány László ügyvéd, 1137 Budapest, Szt. István krt. 18. fszt. 1., a továbbiakban: kérelmezõ) jogorvoslati kérelmének, melyet a Debreceni Egyetem Orvos- és Egészségtudományi Centrum (4012 Debrecen, Nagyerdei krt. 98., nevében eljár: Euromedic Trading Kft., 1051 Budapest, Dorottya u. 1., a továbbiakban ajánlatkérõ) a "DEOEC Gyermekklinika fejlesztése, 794 m2 épületszárny-bõvítés, 492 m2 emeletráépítés, 571 m2 belsõ átalakítás ambulancia és pulmonológiai osztály elhelyezésére" tárgyú közbeszerzési eljárása ellen nyújtott be, helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 24. § (2) bekezdésére tekintettel a 44. § (7) bekezdését, ezért ajánlatkérõnek a részvételi felhívását, valamint a közbeszerzési eljárásban ezt követõen hozott döntéseit megsemmisíti.
<br>A Döntõbizottság ajánlatkérõt 1 000 000 Ft, azaz egymillió forint bírsággal sújtja.
<br>Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Ajánlatkérõ részvételi felhívást tett közzé elõminõsítéses eljárás lefolytatására 3709/2004. szám alatt, 2004. május 3-án, a Közbeszerzési Értesítõ 50. számában a rendelkezõ rész szerinti tárgyban.
<br>A teljesítés határideje vagy a szerzõdés idõtartama: 2005. július 30. volt. Ajánlatkérõ elõteljesítést elfogadott.
<br>A résztvevõk pénzügyi, gazdasági és mûszaki alkalmassága igazolására kért adatok és tények között a felhívás 9. a) pontjában elõírta a résztvevõk, valamint a 10%-ot meghaladó részesedésû alvállalkozóik (továbbiakban: részvételre jelentkezõk) vonatkozásában:
<br>- a cég 2001., 2002. évekrõl szóló éves beszámolóinak csatolását.
<br>A felhívás 10. a) pontjában a részvételre jelentkezõk alkalmassága elbírálásának szempontjai között, a pénzügyi-gazdasági alkalmasság feltételei között elõírta az alábbiakat:
<br>- a részvételre jelentkezõ és a Kbt. 43. § (2) bekezdés b) pontja szerinti alvállalkozó(k) pénzügyi-gazdasági helyzete, fizetési kötelezettségének teljesítése, gazdálkodás eredményessége,
<br>- a részvételre jelentkezõ elõzõ 3 évrõl adott nyilatkozata alapján évenkénti nettó árbevétele, összemérhetõsége a munka volumenével, 
<br>- az árbevételen belül az építési és rekonstrukciós munkák éves nagysága.
<br>A felhívás 10. b) pontja szerint a részvételre jelentkezõnek a szerzõdés teljesítésére alkalmatlanná minõsítésének szempontjai:
<br>- a részvételre jelentkezõ és a Kbt. 43. § (2) bekezdés b)  pontja szerinti alvállalkozó(k) pénzügyi és gazdasági helyzete nem megfelelõ, ezen belül: 
<br>- mérleg szerinti eredménye (2001., 2002.) 0 vagy negatív.
<br>Ajánlatkérõ részvételi dokumentációt nem készített.
<br>A részvételi jelentkezési határidõig, 2004. június 1-jéig 9 db részvételi jelentkezés érkezett.
<br>Kérelmezõ 2004. június 1-jén terjesztett elõ jogorvoslati kérelmet. Kérelmében kérte az álláspontja szerint törvénysértõ részvételi felhívás megsemmisítését, jogsértés megállapítását, költségeinek megtérítését. Kérte ideiglenes intézkedésként a közbeszerzési eljárás felfüggesztését.
<br>A jogsértésrõl való tudomásszerzése vonatkozásában elõadta, hogy az eljárásról 2004. május 18-án szerzett tudomást, ekkor olvasta el a részvételi felhívást. Hivatkozott arra, hogy április végén és május elején nagyon sok ajánlati és részvételi felhívás jelent meg, amelyeknek áttanulmányozása és feldolgozása nagy terhet rótt a munkatársakra, így csak folyamatosan tudtak foglalkozni a felhívásokkal. Az új közbeszerzési törvény és a kapcsolódó új jogszabályok megismerése is növelte a munkaterhet, így az átlagosnál hosszabb idõbe telt a felhívások részletes áttanulmányozása, s ez okozta a késedelmet. Kérelmének érdemi indokolásaként elõadta, hogy a mérleg szerinti eredmény az eredménykimutatásnak azon lényeges adatsora, amely az adózott eredmény és a jóváhagyott osztalék értékeinek különbözetébõl alakul ki. Ebbõl következik az, hogy amennyiben a tulajdonosok úgy döntenek, hogy a teljes adózott eredmény értékét kivonják a társaság vagyoni körébõl, akkor az éves beszámoló eredménykimutatásának mérleg szerinti eredmény adatsorában eredményes gazdálkodás esetén is kerülhet 0 érték is meghatározásra. Önmagában abból tehát, hogy a mérleg szerinti eredmény egy évben 0 nem vonható le az a következtetés, hogy a társaság a szerzõdés teljesítésére alkalmatlan, ez nem lehet a társaság pénzügyi és gazdasági helyzete megítélésének szempontja. Álláspontja szerint 0 értékû mérleg szerinti eredménnyel is alkalmas lehet a részvételre jelentkezõ a szerzõdés teljesítésére. Elõadta, hogy álláspontja szerint a megvalósítandó építési munka mûszaki és gazdasági tartalma nem indokolja ezen gazdasági mutatószám alkalmassági feltételként történõ elõírását. Hivatkozott arra is, hogy a 0 mérleg szerinti eredmény nem jelenti azt, hogy a társaság pénzügyi, gazdálkodási helyzete nem megfelelõ, ebbõl a gazdálkodás stabilitására nem lehet következtetést levonni, ezért ennek az alkalmatlansági kritériumnak az elõírásával ajánlatkérõ megsértette a Kbt. 24. § (1) és (2) bekezdését, mert az elõírás korlátozza a versenyt, kizár olyan ajánlattevõket a ver
<br>senybõl, akik alkalmasak lennének a szerzõdés teljesítésére.
<br>Ajánlatkérõ a kérelemmel kapcsolatos észrevételében kérte a kérelem elutasítását elsõsorban elkésettség, másodsorban pedig megalapozatlanság jogcímén is.
<br>Elõadta, hogy bár ezt bizonyítani nem tudja, a kérelmezõ az általa a jogorvoslati kérelemben megjelölt idõpontnál korábban, telefonon megkereste azzal a kérdéssel, hogy komolyan kell-e venni a benyújtandó mérleg vonatkozásában tett elõírást. Ezért a vélt jogsértésrõl való tudomásszerzés idõpontja nem a kérelmezõ által megjelölt idõpont. Fentiekre való hivatkozással kérte a jogorvoslati kérelem elkésettség miatti elutasítását.
<br>Elõadta továbbá, hogy a jogorvoslati kérelem álláspontja szerint megalapozatlan az alábbiak szerint. A kiírás nem sérti az esélyegyenlõség követelményét, mert valamennyi jelentkezõ számára azonos feltételeket biztosít. Elõadta továbbá, hogy a Kbt. 44. § (1) bekezdés b) pontja lehetõvé teszi az ajánlatkérõk számára a mérleg megkövetelését, a felhívás 10. b) pontja pedig megköveteli annak meghatározását, hogy az elõírt alkalmassági feltételek mely körülmény fennállása esetén nyilvánítja az ajánlatkérõ a részvételre jelentkezõt alkalmatlannak. Megjegyzi, hogy 9 részvételre jelentkezõ adta be a jelentkezését és mind a kilenc jelentkezõnek pozitív a mérleg szerinti eredménye.
<br>Az egyéb érdekeltek érdemi nyilatkozatot nem tettek.
<br>A Döntõbizottság megállapította, hogy a kérelem az alábbiak szerint alapos.
<br>A Döntõbizottságnak elsõdlegesen azt kellett vizsgálnia, hogy a jogorvoslati kérelem a törvényes határidõn belül került-e elõterjesztésre.
<br>A közbeszerzésekrõl szóló 1995. évi XL. törvény (a továbbiakban: Kbt.) 79. § (2) bekezdése szerint a Döntõbizottság eljárása kérelemre vagy hivatalból indul. E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Kbt. kétféle határidõt állapít meg jogorvoslati kérelem benyújtásával kapcsolatban. A kilencvennapos (objektív) határidõt a jogsértõ esemény bekövetkezésétõl kell számítani, a másik, a tizenöt napos (szubjektív) határidõt az e törvény szabályait sértõ esemény tudomásra jutásától kell számítani. Bármelyik határidõt lépi is túl a kérelmezõ a kérelme benyújtásával, a kérelme elkésett.
<br>A Döntõbizottság reálisnak és életszerûnek ítélte meg kérelmezõnek azt az elõadását, hogy a részvételi felhívásról nem a megjelenés napján, hanem annál késõbb, az általa megjelölt idõpontban szerzett tudomást. Ajánlatkérõ ezzel ellentétes körülményt nem tudott bizonyítani, ezért a Döntõbizottság a kérelmet határidõben elõterjesztettnek fogadta el.
<br>Ezt követõen a Döntõbizottság érdemben vizsgálta meg a jogorvoslati kérelmet.
<br>A 24. § (2) bekezdése kimondja, hogy az ajánlatkérõnek biztosítania kell az esélyegyenlõséget az ajánlattevõk számára.
<br>A Kbt. 42. § (1) bekezdése szerint az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.
<br>A Kbt. 63. § (1) bekezdése kimondja, hogy két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás. A két szakaszból álló eljárások közös szabályai között a Kbt. 63. § (3) bekezdésében elõírtak szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.
<br>A Kbt. 44. § (1) bekezdése alapján az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható többek között:
<br>b) mérlegének (egyszerûsített mérlegének, beszámolójának vagy konszolidált mérlegének) benyújtásával;
<br>A Kbt. 44. § (3) bekezdése szerint az ajánlatkérõ az (1) és (2) bekezdésben foglaltak közül egy vagy több igazolási módot is elõírhat.
<br>A (6) bekezdésben foglaltak szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A fent hivatkozott jogszabályhelyek egyértelmûen meghatározzák, hogy ajánlatkérõ milyen iratokat, tényeket követelhet meg a jelentkezõktõl/ajánlattevõktõl pénzügyi, gazdasági és mûszaki alkalmasság igazolására, továbbá rögzíti annak szabályait, hogy ezen tények és iratok alapján milyen módon határozhatja meg a szerzõdés teljesítésére való alkalmatlanság megállapítását. A törvény idézett konkrét rendelkezései a törvény által megfogalmazott alapelvek érvényesülését is biztosítják azáltal, hogy a törvény céljaként megfogalmazott verseny biztosítása kizárólag a törvény által engedett keretek között kerülhessen "korlátozásra".
<br>Ajánlatkérõ tehát a törvény adta lehetõséggel élve határozhatja meg, hogy milyen pénzügyi, gazdasági és mûszaki paraméterekkel rendelkezõ cégek részvételét kívánja a közbeszerzési eljárásban. E körben ajánlatkérõt a Kbt. 44. § (7) bekezdésében foglaltak korlátozzák, mely szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Kbt. 44. § (7) bekezdésében foglaltak tekinthetõek korlátnak ajánlatkérõ számára az alkalmatlansági szempontok meghatározása során, azaz akkor követ el ajánlatkérõ jogsértést, ha megállapítható, hogy a felhívásban megadott szempontok nincsenek arányban a feladat ellátására kötendõ szerzõdés teljesítésének feltételeivel.
<br>A Döntõbizottságnak - tekintettel arra, hogy kérelmezõ a negatív mérleg szerinti eredmény vonatkozásában nem terjesztett elõ kérelmet - abban a jogkérdésben kellett állást foglalnia, hogy az ajánlatkérõ által a felhívásban meghatározott az a feltétel, hogy a jelentkezõ mérleg szerinti eredménye (2001., 2002.) 0, kielégíti-e azon törvényi követelményt, melyet a Kbt. 44. § (7) bekezdése elõír.
<br>A Döntõbizottság álláspontja szerint a pozitív mérleg megkövetelése alkalmas azon cél elérésére, hogy ajánlatkérõ kizárja az olyan pályázók részvételét, akik nem mutatnak eredményes gazdálkodást 3 évre visszamenõleg. Az ajánlatkérõnek jogszabály által biztosított lehetõsége van arra, hogy a beszerzés tárgya megvalósítása elõtt is gazdálkodási gondokkal küzdõ társaságokat elzárja a közbeszerzési eljárásban való további részvételtõl, hiszen ezen tények a szerzõdés tényleges teljesítését teszik bizonytalanná.
<br>A Döntõbizottság álláspontja szerint azonban a 0 mérleg szerinti eredmény alkalmatlansági szempontként a szerzõdés teljesítéséhez ténylegesen szükséges feltételek mértékének (arányosság) követelményének nem felel meg, nincs okszerû összefüggésben a szerzõdés egyes feltételeivel sem. Ajánlatkérõ a jogorvoslati eljárás során a követelmények felállítása körében nem igazolta, hogy ezen követelmény teljesítése nélkül a jelentkezõ a beszerzés tárgyát nem képes megvalósítani, tekintettel arra, hogy a 0 mérleg szerinti eredmény nem jelent veszteséges gazdálkodást. A szerzõdéssel összefüggésben nem állapítható meg, hogy a 0, mérleg szerinti eredmény esetén a részvételre jelentkezõ a szerzõdés teljesítésére alkalmatlan.
<br>A Döntõbizottság álláspontja szerint ajánlatkérõ az általa elõírt ezen mutató szükségességét és arányosságát nem támasztotta alá. Annak, hogy egy gazdasági társaság mérleg szerinti eredménye 0, különbözõ okai lehetnek, így a kérelmezõ által elõadottakkal egyezõen az is, hogy a társaság tulajdonosainak döntése alapján a teljes adózott eredmény értékét kivonják a társaság vagyoni körébõl, s osztalékként kifizetik. Ezért abból, hogy 2001. vagy 2002. évben egy társaság mérleg szerinti eredménye 0, nem vonható le az az egyértelmû következtetés, hogy gazdálkodási helyzete kedvezõtlen, s alkalmatlan egy 2005. július 30-i teljesítési határidejû szerzõdés teljesítésére. Az alkalmassági szempontok körében meghatározott követelmények - mint az ajánlatkérõ szabadságát korlátozó egyetlen elõírás - szigorú értelmezésre azon okból is lényegi jelentõsséggel bír a Döntõbizottság megítélése szerint, mivel figyelembe véve a közbeszerzési eljárás során érvényesülõ esélyegyenlõség és verseny tisztasága alapelveket, ezek nem adhatnak teret ajánlatkérõnek arra, hogy az alkalmassági követelmények meghatározásánál nem a közbeszerzés tárgyához elengedhetetlenül szükséges követelményeket érvényesítsen a jelentkezõkkel szemben. Az alkalmatlansági szempontok meghatározásának ilyen irányú gyakorlat kialakulása a verseny indokolatlan és jogsértõ korlátozásához vezethet, amely tendencia semmi esetre sem kívánatos a közbeszerzési eljárások során.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva - a fenti indokokra tekintettel - a Kbt. 88. § (1) bekezdés d) pontja alapján állapította meg, hogy az ajánlatkérõ megsértette a Kbt. 24. § (2) bekezdésére tekintettel a 44. § (7) bekezdését, ezért a 88. § (1) bekezdés c) pontja alapján megsemmisítette ajánlatkérõnek a részvételi felhívásra vonatkozó, valamint az ezt követõen hozott valamennyi döntését.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdés szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a körülmények mérlegelése alapján a jogsértés súlyára és reparálhatóságára tekintettel a rendelkezõm részben megállapított összegû bírság kiszabását tartotta indokoltnak. 
<br>A Döntõbizottság a közbeszerzési eljárás iratai alapján megállapította, hogy ajánlatkérõ bizottsági formában hozta meg döntéseit, erre tekintettel személyi felelõsségre nem vonható le következtetés.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 25.
<br>
<br>Dr. Telek Katalin s. k.,	Bújdosó Gézáné s. k.,
<br>közbeszerzési biztos	közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>