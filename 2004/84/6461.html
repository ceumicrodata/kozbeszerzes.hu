<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6461/2004)
</h2>
<br>1024 Budapest, Margit krt. 85.
<br>Ikt.sz.: D.348/10/2004.
<br>
<br>Tárgy: a Comatec Hungária Kft. jogorvoslati kérelme a Budapesti Közlekedési Rt. közbeszerzési eljárása ellen
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Comatec Hungária Kft. (1131 Budapest, Rokolya u. 25., képviseli dr. Kiss Gábor ügyvéd, 1137 Budapest, Szent István krt. 18. III/5., a továbbiakban: kérelmezõ) jogorvoslati kérelmét, melyet az Budapesti Közlekedési Rt. (1072 Budapest, Akácfa u. 15., képviseli dr. Sz. Szabó Sándor ügyvéd, 1065 Budapest, Bajcsy-Zsilinszky út 55. III/l., a továbbiakban: ajánlatkérõ) "a BKV Rt. Metró Üzemigazgatóság jármûveinek, jármûtelepeinek, közterületeinek, irodaépületeinek, állomásainak és egyéb vonali létesítményeinek évszaknak megfelelõ takarítása" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a felek írásbeli beadványai és tárgyaláson tett nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2004. április 23-án megjelent 45. számában tett közzé ajánlati felhívást nyílt eljárás megindítására.
<br>Az ajánlatkérõ az ajánlati felhívás 3. a) pontjában határozta meg a beszerzés tárgyát és mennyiségét, az alábbiak szerint:
<br>- MFAV jármûtelepén (Bp. XIV. ker., Kacsóh Pongrác u. 21-23.) 1057 m2 alapterületû irodák, 4850 m2 csarnok, 8732 m2 külsõ terület és 23 db MFAV jármû takarítása,
<br>- Kelet-nyugati jármûtelepén (Bp. X. ker., Fehér út 1/B) 4064 m2 alapterületû irodák, 22 475 m2 csarnok, 2300 m2 külsõ terület és 140 db jármû takarítása,
<br>- Észak-déli jármûtelepén (Bp. X. ker., Kõér u. 2/B.) 6780 m2 alapterületû irodák, 21 685 m2 csarnok, 4011 m2 külsõ terület és 240 db jármû takarítása,
<br>- MFAV vonalon 11 db állomáson 4289 m2 utasforgalmi terület üzemszünetben történõ napi rendszerességû takarítása,
<br>- Kelet-nyugati vonalon 11 db állomáson 18 881 m2 utasforgalmi terület üzemszünetben történõ és 1825 m2 üzemi terület napi rendszerességû takarítása,
<br>- Észak-déli vonalon 20 db állomáson 788 m2 utasforgalmi terület üzemszünetben történõ és 5407 m2 üzemi terület napi rendszerességû takarítása,
<br>- Kõbánya-Kispest metróvégállomás felüljáró 1943 m2, forgalomirányító központ (Bp. VIII. ker., Szabó Ervin tér 2.) 1731 m2, Stadion irodaház (Bp. XIV. ker., Hungária krt. 46.) 3334 m2, MFAV Múzeum (Deák téri metróállomás) 260 m2 alapterületû létesítmények takarítása az ajánlati dokumentációban megfogalmazott elvárásoknak megfelelõen.
<br>Ajánlatkérõ az ajánlati felhívás 3. c) pontjában a részajánlattétel lehetõségét kizárta.
<br>Az ajánlati felhívás 11. a) pontja meghatározta az ajánlattevõnek a szerzõdés teljesítésére alkalmatlanná minõsítése szempontjai között, hogy: "Alkalmatlan az ajánlattevõ, ha õ és alvállalkozója nem rendelkeznek külön-külön:
<br>- a 2001., 2002., 2003. évekre vonatkozóan évente legalább 1-1 db (összesen 40 000 m2/nap területre vonatkozó) jármû-üzemeltetõ és fenntartó telephelyen végzett takarítási referenciával,
<br>- a 2001., 2002., 2003. évekre vonatkozóan évente legalább 1-1 db (összesen 30 000 m2/nap területre vonatkozó) iroda takarítására vonatkozó referenciával,
<br>- a 2001., 2002., 2003. évekre vonatkozóan évente legalább 1-1 db (összesen 300 db kocsi/nap mennyiségben) közösségi közlekedést végzõ autóbusz, vasúti jármû, villamos, trolibusz jármûveken végzett takarítási referenciával."
<br>Ajánlatkérõ dokumentációt is készített, amelynek I. kötete a 26. oldalon tartalmazta a referencialevél mintanyomtatványát, valamint részletezte a takarítandó helyiségek, állomások, és üzemi területek egyéb takarítandó felületek mûtárgyait - darabszám, m2, és a gyakoriság meghatározásával.
<br>Az ajánlati dokumentációt a kérelmezõn kívül a Renomé Kft., a B+N Referencia Kft. és a NASU Kft. konzorcium, a Budaber Rt. és a P. Dussmann Kft. vásárolta meg.
<br>Az ajánlattételi határidõre 2004. június 3-ra, a Renomé Kft. nyújtott be ajánlatot.
<br>Kérelmezõ 2004. május 24-én nyújtott be jogorvoslati kérelmet a Döntõbizottsághoz, melyben kérte, hogy a Döntõbizottság állapítsa meg a jogsértés megtörténtét, hívja fel az ajánlatkérõt a törvény szabályainak megfelelõ eljárásra, kötelezze az ajánlatkérõt jelen eljárással felmerült költségek viselésére, valamint hozzon ideiglenes intézkedést a közbeszerzési eljárás felfüggesztésére. Jogorvoslati kérelmét a tárgyaláson részletesen indokolta.
<br>Kérelmezõ egyrészt azt sérelmezte, hogy ajánlatkérõ a részajánlattétel lehetõségét kizárta.
<br>Álláspontja szerint ezzel ajánlatkérõ kizárta a versenyt, mert egyes területekre több ajánlattevõ is tudott volna részajánlatot benyújtani, az alkalmassági feltételeket együttesen nem lehetséges teljesíteni.
<br>Másodsorban kifogásolta az ajánlati felhívás 11. b) pontjában elõírt, az alkalmatlanság megállapítására vonatkozó referenciakövetelményeket. Elõadta, hogy ismeretei és véleménye szerint alkalmassági követelmények meghatározásával ajánlatkérõ olyan feltételeket támasztott, amelynek kizárólag a takarításra meghirdetett felületek jelenlegi takarítója, a RENOMÉ Kft. képes eleget tenni. Magyarországon ilyen területeket információi szerint más vállalkozó nem takarít sem az ajánlatkérõnél, sem más szervezetnél, így a MÁV Rt.-nél sem.
<br>Tárgyalási nyilatkozatában tételesen meghatározta, hogy az ajánlatkérõ által kértekhez képest milyen nagyságrendû referencia nem minõsülne eltúlzottnak.
<br>Kérelmezõ álláspontja szerint az alkalmassági feltételek megszabásával ajánlatkérõ a közbeszerzési alapelvek (esélyegyenlõség, verseny tisztasága) érvényesülését kizárta.
<br>A Döntõbizottság felhívására 2004. június 21. napján írásban bejelentette, hogy a fentiekben kifogásolt jogsértõ rendelkezésekrõl 2004. április 30-án szerzett tudomást.
<br>Kérelmezõ nyilatkozata szerint jogorvoslati kérelme benyújtásával nem késett el, mivel az a Kbt. 79. § (8) bekezdés a) pontja alapján az ajánlattételi határidõ leteltéig nyújtható be a jogorvoslati kérelem.
<br>Ajánlatkérõ észrevételében elsõdlegesen elkésettség, másodlagosan megalapozatlanság miatt kérte a kérelem elutasítását.
<br>A kérelmezõ részajánlattétel kizárását sérelmezõ kérelmi elemével kapcsolatosan elõadta, hogy a BKV Rt. a közbeszerzési eljárás elõkészítése során mérlegelte a Kbt. által biztosított részajánlattétel megengedésére vonatkozó lehetõséget.
<br>A Metró Üzemigazgatóság területén 1995. november l-jétõl 2001. június 30-ig a takarítási feladatok felosztása több cég között történt.
<br>Ezen idõszak rossz tapasztalatai miatt (eltérõ színvonalú munkavégzés, a takarítandó terület - pl. a Deák téri metróállomás - határainak nehézkes meghatározása, a tevékenységek összehangolásának problémái stb.) már az ezt megelõzõ közbeszerzési eljárásban sem biztosították a részajánlattétel lehetõségét és azzal a jelen eljárásban sem kívántak élni.
<br>Elõadta, hogy a takarítási tevékenységet a BKV Rt. - gazdasági megfontolások alapján - szervezeti egységeiként, üzemigazgatóságok szerint bontotta meg. A jelen eljárásban, a Metró Üzemigazgatóság takarítására kértek ajánlatot. Becsatolt egy erre vonatkozó táblázatot, melyen szerepelt az üzemigazgatóságokhoz tartozó jármûtelepek, telephelyek, irodák, utasforgalmi területek térmértéke, valamint takarítandó jármû darabszám. Álláspontja szerint a táblázatból megállapítható, hogy több üzemigazgatóság takarítandó területének nagysága meghaladja, illetve eléri a jelen eljárásban szereplõ területi nagyságokat. A táblázatban megjelölte azokat a cégeket, amelyek ezen területeket takarítják. Hivatkozott arra, hogy négy cég is van Magyarországon, amely képes jelen közbeszerzési eljárásban szereplõ területnagysággal azonos, illetve azt meghaladó területek takarítására. Álláspontja szerint az elõírt referenciák a felhívás szerinti takarítás mennyiségét tekintve nem túlzott mértékûek.
<br>A takarítandó irodák és utasforgalmi területek 81 184 m2-es összterületéhez viszonyítva takarítási referenciaként 30 000 m2-t, illetve a jármûüzemeltetést fenntartó telephelyek 73 228 m2-es összterületéhez mérten takarítási referenciaként 40 000 m2-t kértek.
<br>Az ajánlati dokumentációban a jármûtakarítás kizárólag metrókocsik (403 db) takarítására vonatkozik. A BKV Rt. ez esetben is szem elõtt tartotta az esélyegyenlõségre vonatkozó alapelvet, mert 300 db közösségi közlekedést végzõ autóbusz, vasúti jármû, villamos, trolibusz takarítására kért referenciát, tehát nem kizárólagosan egy adott jármûtípusra vonatkozott a referenciakérésük.
<br>Egyéb érdekeltként a Renomé Kft. terjesztett elõ észrevételt. Álláspontja szerint ajánlatkérõ által az alkalmatlanság keretében kért referenciáknál a takarítandó terület nagysága és a jármûvek mennyisége nem eltúlzott. Hivatkozott a MÁV Rt.-re, ahol a takarítandó terület nagysága több százezer m2, a jármûvek mennyisége pedig több ezer. A MÁV Rt.-nél is gyakorlat, hogy ezeket a takarítási munkákat összevonja, amit a speciális helyzet a menetrendhez kötöttség indokol. Tudomása szerint rajta kívül 4-5 más cég is takarít hasonló nagyságú területet, kiemelte, hogy 1999-ben a kérelmezõ is takarított a Nyugati pályaudvaron hasonló nagyságú területet.
<br>A BUDABER Rt. tárgyalási nyilatkozatában elõadta, hogy bár jelentõs nagyságrendû jármûtakarítást végez a MÁV Rt.-nél, az együttes alkalmassági követelményeknek nem felelt meg, ezért nem nyújtott be ajánlatot.
<br>A Döntõbizottság elsõdlegesen azt vizsgálta, hogy kérelmezõ jogorvoslati kérelmét a Kbt.-ben meghatározott határidõn belül nyújtotta-e be a Döntõbizottsághoz.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>Kérelmezõ ajánlatkérõ ajánlati felhívásának fenti rendelkezéseit sérelmezte. Kérelmezõ nyilatkozata szerint az ajánlati felhívásnak a jogorvoslati kérelemben általa kifogásolt jogsértõ rendelkezéseirõl 2004. április 30-án szerzett tudomást.
<br>A 2004. április 30-i tudomására jutástól számított 15 napos határidõ 2004. május 15-én letelt.
<br>A Kbt. kógens szabályaként alkalmazandó 79. § (7) bekezdése szerint a jogorvoslati kérelem benyújtására a tudomásszerzést követõ - jogvesztõ - 15 napos határidõn belül van lehetõség.
<br>Kérelmezõ 2004. május 24-én 15 óra 20 perckor nyújtotta be kérelmét a Döntõbizottsághoz, így az elkésett.
<br>A jogorvoslati kérelem érdemi vizsgálatának eljárásjogi akadálya van, ezért azt mint elkésettet, a Döntõbizottság elutasította és érdemben nem vizsgálta.
<br>A Döntõbizottság nem fogadta el kérelmezõ azon hivatkozását, hogy a jogorvoslati kérelem elõterjesztésére határidõn belül került sor a Kbt. 79. § (8) bekezdés a) pontja alapján.
<br>A Kbt. 79. § (8) bekezdése alapján a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni
<br>a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát;
<br>b) az elõírt határidõnél késõbb közzétett hirdetmény esetén a hirdetmény megjelenését;
<br>c) közbeszerzési eljárás mellõzésével történõ beszerzés esetén a szerzõdés megkötését.
<br>A Kbt. fentiekben idézett 79. § (7) bekezdése kétféle határidõt állapít meg. A szubjektívet a tudomásra jutástól számítottat, melyet 15 napban határoz meg, az objektívet a jogsértõ esemény bekövetkeztétõl számítottat, melyet 90 napban állapít meg. A jogorvoslati kérelmet mindkét határidõn belül kell benyújtani ahhoz, hogy ne minõsüljön elkésettnek. A 15 napos határidõ kezdõ idõpontja a tudomásra jutás a törvény kötelezõ rendelkezései értelmében.
<br>A Kbt. 79. § (8) bekezdése pedig az objektív 90 napos határidõ vonatkozásában állapítja meg egyes esetekre a kezdõ idõpontot. Erre tekintettel a Kbt. 79. § (8) bekezdése a szubjektív határidõ betartása vonatkozásában nem vehetõ figyelembe.
<br>A Döntõbizottság ideiglenes intézkedést - a törvényi feltételek hiányában - nem alkalmazott.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a fenti indokokra tekintettel a Kbt. 88. § (1) bekezdés a) pontja alapján - figyelemmel a Kbt. 80. § (4) bekezdésében foglaltakra is - a jogorvoslati kérelmeket elutasította.
<br>A Döntõbizottság az eljárás során jogsértést nem állapított meg, így a Kbt. 88. (1) bekezdés h) pontja alapján az eljárás során felmerült költségeiket a felek maguk viselik.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 28.
<br>
<br>Dr. Varga László s. k.,	Dr. Tukacs László s. k.,
<br>közbeszerzési biztos	közbeszerzési biztos
<br>
<br>Nagy Gizella s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>