<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6472/2004)
</h2>
<br>1024 Budapest, Margit krt. 85.
<br>Ikt.sz.: D.323/15/2004.
<br>
<br>Tárgy: a Trend-Fix Ipari, Szolgáltató és Kereskedelmi Kft. kérelmezõ kérelme az Effekt-L90 Kft. ajánlattevõ ellen a Honvédelmi Minisztérium Beszerzési és Biztonsági Beruházási Hivatal ajánlatkérõ közbeszerzési eljárásában tanúsított hamis adatszolgáltatás miatt.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>HATÁROZAT-ot:
<br>
<br>A Döntõbizottság a Trend-Fix Ipari, Szolgáltató és Kereskedelmi Kft (2335 Taksony, Rózsa u. 12., képv.: dr. Marosi András ügyvéd, Moldován, Marosi és Társai Ügyvédi Iroda, 1051 Budapest, József nádor tér.12., továbbiakban kérelmezõ) kérelmezõ kérelmét, amelyet az EFFEKT-L90 Kft (1293 Budapest, Orbánhegyi dûlõ 29., képv. dr. Horváth Ildikó ügyvéd, 1239 Budapest, Orbánhegyi d. 21., továbbiakban kérelmezett) ellen, az ajánlatkérõ Honvédelmi Minisztérium Beszerzési és Biztonsági Beruházási Hivatal (1101 Budapest X., Salgótarjáni út 18.) ajánlatkérõ "közlekedési szaktechnikai eszközök javítása, karbantartása,, tárgyú közbeszerzési eljárásban tanúsított hamis adatközlése megállapítása iránt nyújtott be, elutasítja. A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek nyilatkozatai és a tárgyaláson elõadottak alapján az alábbi tényállást állapítja meg:
<br>Ajánlatkérõ 2004. március 17-én a Közbeszerzési Értesítõ (K. É.) 30. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában a közbeszerzésekrõl szóló 1995. évi XL. törvény alapján.
<br>Az ajánlati felhívásban ajánlatkérõ ismertette a pénzügyi, gazdasági és mûszaki alkalmasság megítélésére kért iratokat, igazolásokat, ezekkel összefüggésben a felhívás 11. b) pontjában rögzítette az ajánlattevõk szerzõdés teljesítésére való alkalmatlanná minõsítési okokat.
<br>Az ajánlati felhívás tartalmazta, hogy ajánlatkérõ az összességében legelõnyösebb ajánlat szempontja szerint kíván bírálni, meghatározásra kerültek a részszempontok, súlyszámok, az értékelési ponthatár és annak módszere.
<br>A felhívás 16. "Egyéb információk" pontjában ajánlatkérõ részletes felsorolást adott az ajánlathoz csatolni kért egyéb iratokról, nyilatkozatokról, egyéb formai, tartalmi elvárásokról.
<br>Ajánlatkérõ dokumentációt is bocsátott az ajánlattevõk rendelkezésére, amelyben a további ajánlattételi elvárások, valamint a mûszaki követelmények, a szerzõdési feltételek kerültek rögzítésre.
<br>Ajánlattételi határidõre, 2004. április 27-ére a kérelmezett mindkét területre, a kérelmezõ a Dunától keletre esõ területre és a Still Kft. a Dunától nyugatra esõ területre nyújtott be ajánlatot, mivel részajánlattételre lehetõség volt.
<br>Ajánlatkérõ a bontást követõen megkezdte az ajánlatok értékelését, amely során valamennyi ajánlattevõ ajánlatával kapcsolatban hiányosságokat állapított meg, amelyekre hiánypótlási lehetõséget biztosított. A kérelmezettet ajánlatkérõ az ajánlatában megadott egyes munkanemekre vonatkozó ajánlati árak tekintetében a Kbt. 57. § (2) bekezdése alapján magyarázat adására hívta fel.
<br>A hiánypótlások és a pontosító válasz a felhívott ajánlattevõktõl határidõben megérkeztek, ajánlatkérõ az ajánlatok értékelését folytatta.
<br>Ajánlatkérõ nyilatkozata szerint az eljárás nyilvános eredményhirdetésére 2004. június 25-én kerül sor.
<br>Kérelmezõ 2004. május 17-én terjesztett elõ jogorvoslati kérelmet a Döntõbizottságnál. Kérelmében elõadta, hogy a kérelmezett ajánlattevõ a közbeszerzési eljárásban hamis adatot szolgáltatott, valamint kirívóan aránytalan kötelezettségvállalást tett.
<br>Kérelmezõ megítélése szerint a kérelmezett hamis adatot szolgáltatott a raktárkészlet értékének megjelölése tekintetében, a javítómûhelyek számának megjelölése és a DESTA alkatrészek értékének ismertetésénél. Kifejtette, hogy a cégbíróságnál letett nyilvános információk alapján egyrészt a raktárkészlet értéke kevesebb az ajánlatban közöltnél, másrészt a cégkivonatban nem szereplõ telephelyek hiányában a megjelölt számú szakjavító mûhellyel nem rendelkezhet. Az ajánlatban megadott értékû DESTA alkatrészekkel pedig azért nem rendelkezhet, mivel ilyen értékben nem forgalmaztak részükre. Elõadta továbbá, hogy a kérelmezett ajánlatában a javítási rezsióradíjak, a javítási átfutási idõk tekintetében teljesíthetetlen ajánlatot tett. Kérelmezõ hivatkozott arra is, hogy álláspontja szerint ajánlatkérõnek érvénytelenné kellett volna nyilvánítni a kérelmezett ajánlatát, valamint ki kellett volna zárnia a közbeszerzési eljárásból, mivel nem alkalmas - még az alvállalkozóval együttesen sem - a pályázatban feltüntetett feladatok elvégzésére. Elõadta továbbá, hogy véleménye szerint a kérelmezett a hiánypótlás teljesítésekor - a javítókapacitás adatának változtatásával - módosította az ajánlatát. Kérte a Döntõbizottságtól, hogy állapítsa meg a kérelmezett hamis adatszolgáltatását, és tiltsa el 5 évre a közbeszerzési eljárásban való részvételtõl.
<br>A Döntõbizottság 2004. június 23-án kelt D.323/11/2004 sz. határozatával ideiglenes intézkedéssel a közbeszerzési eljárást felfüggesztette.
<br>A Döntõbizottság megállapította, hogy a kérelmezõ jogorvoslati kérelme alaptalan az alábbi indokok alapján:
<br>A Döntõbizottságnak a Kbt. 76. (1) bekezdésében rögzített határkörében - a kérelem keretei között - kizárólag abban a kérdésben lehetett jogszerûen állást foglalnia, hogy a kérelmezett ajánlattevõ a rendelkezõ részben ismertetett közbeszerzési eljárásban benyújtott ajánlatában hamis adatot szolgáltatott-e a raktárkészlet, a javítómûhelyek száma, valamint az alkatrészkészlet tekintetében. A kérelmezõ jogorvoslati kérelmével a kérelmezett ajánlattevõ magatartását és nem ajánlatkérõ eljárását kifogásolta, ezért a Döntõbizottság nem vizsgálhatta jogszerûen a kérelemben hivatkozott azon kifogásokat, amelyek a kérelmezett érvénytelenségére, alkalmatlanságára, illetõleg arra vonatkoztak, hogy a kérelmezõ ajánlatkérõ mely elvárását nem teljesítette. Rámutat a Döntõbizottság arra a körülményre is, hogy az érintett közbeszerzési eljárásban ajánlatkérõ még nem hozott döntést sem az érvényesség, sem alkalmasság, sem az eljárás eredménye tekintetében, így nincs olyan ajánlatkérõi döntés, amely a Döntõbizottság által a jogorvoslati eljárásban felülvizsgálatra kerülhetne.
<br>A fentiek értelmében a Döntõbizottság a közbeszerzési eljárásban ajánlatkérõ által tanúsított magatartásokat egyrészt azért nem vizsgálhatta jogszerûen, mert a kérelem nem erre irányult, másrészt nem volt felülvizsgálható ajánlatkérõi döntés.
<br>Azon kérelmezõi kifogást, hogy a kérelmezett ajánlatában kirívóan alacsony kötelezettségvállalásra, teljesíthetetlen megajánlásra került volna sor a Döntõbizottság érdemben nem vizsgálhatta, miután megállapítható volt, hogy ajánlatkérõ az eljárás során a Kbt. 57. § (2) bekezdéssel élve magyarázat adásra hívta fel kérelmezettet. A magyarázat vizsgálata tárgyában, valamint az ajánlati vállalások értékelése tárgyában szintén nem rendelkezünk ajánlatkérõi döntéssel. Döntés hiányában pedig nincs a közbeszerzési eljárásban megvalósult olyan aktus, amely felülvizsgálata elvégezhetõ lenne. A Döntõbizottság nem vonhatja el ajánlatkérõ döntési jogkörét azzal, hogy helyette hozza meg a közbeszerzési eljárásban szükséges döntéseket.
<br>Ugyancsak nem foglalhatott állást jogszerûen a Döntõbizottság abban a kérdésben sem, hogy a hiánypótlás keretében a kérelmezett által javítókapacitásra tett nyilatkozat az ajánlat tartalmán végzett módosításnak minõsül-e, hiszen a hiánypótlás taralmának az ajánlattal történõ összevetése, és ezek alapján a hiánypótlás értékelése szintén ajánlatkérõ feladata, ajánlatkérõnek azonban döntése erre vonatkozóan sincs. Döntését egészen az eljárás lezárásáig meghozhatja és kihirdetheti, ezért a nyilvános eredményhirdetés idõpontjában tudható meg, hogy ajánlatkérõ milyen döntést hozott a hiánypótlások elfogadása körében.
<br>A Döntõbizottság álláspontja szerint a kérelmezett a raktárkészlet ajánlati részek tekintetében történõ megadása körében nem követett el hamis adatszolgáltatást akkor, amikor a résztételek esetében külön-külön, az egyes résztételeknél megadta raktárkészletének értékét.
<br>Téved a kérelmezõ akkor, amikor a részajánlatokban a raktárkészlet összértékét értelmezi az adott ajánlattevõ raktárkészleteként. A részajánlatok önálló ajánlatnak minõsülnek, semmiképpen nem értelmezhetõk a kérelmezett egyes résztételekre tett ajánlatában szereplõ értékek olyan nyilatkozatnak, amely szerint a résztételnél megjelölt érték együttes értéke jelentené az ajánlattevõ teljes raktárkészletét.
<br>A Döntõbizottság álláspontja szerint alaptalanul hivatkozik a kérelmezõ a kérelmezett cégbíróságnál letett mérlegadataira, hiszen az ajánlatban nem bármely év mérlegének mérlegsorán szereplõ adat ismertetésére került sor, hanem az ajánlat benyújtásának idõpontjára vonatkozóan a rendelkezésre álló készleteirõl, így az, hogy a korábbi évek mérlegeiben milyen adatok szerepelnek, nem alapozzák meg a kérelmezett hamis adatszolgáltatásának megállapítását.
<br>A Döntõbizottság álláspontja szerint nem állapítható meg a kérelmezett hamis adatszolgáltatásának ténye azon kérelmezõi hivatkozás alapján sem, miszerint a kérelmezett részére nem forgalmaztak olyan értékû DESTA alkatrészt, amelyet megjelölt az ajánlatában.
<br>A kérelmezett ajánlatában nem szerepelt nyilatkozat, melynek tartalma a megjelölt alkatrészek beszerzésére vonatkoztak volna, így erre a körülményre alapítottan kérelmezõ okfejtése nem fogadható el, a hamis adatszolgáltatás tényét nem támasztja alá. Az ajánlatban közölt adatközlésbõl még olyan következtetés sem vonható le, hogy a megjelölt alkatrészek rendelkezésre állását milyen formában biztosítja. Az a körülmény ugyanis nem bír relevanciával, hogy kérelmezett milyen formában szerzi be a szükséges alkatrészeket, hiszen erre vonatkozóan értékelendõ nyilatkozata nem volt az ajánlatban.
<br>A fenti indokok alapján a Döntõbizottság nem látta megállapíthatónak, hogy kérelmezett részérõl történt volna a raktárkészletre vonatkozóan a valóságnak megfelelõen ismert, de a valóságtól eltérõ adatközlés azon körülményekkel összevetve, amelyekre a kérelmezõ hivatkozott.
<br>A jelen közbeszerzési eljárásban ajánlatkérõ a felhívásban nem határozta meg a szakjavító mûhelyek számát értékelési részszempontként, erre vonatkozóan ajánlattevõktõl nyilatkozatot nem volt elvárás. Ennek megfelelõen a kérelmezett ajánlatában nem szerepelt olyan nyilatkozat, amely a rendelkezésre álló javítómûhely darabszámára vonatkozott, így e körben a kérelmezõi kifogások alaptalanok, nyilatkozat hiányában hamis adatszolgáltatás elkövetése kizárt, azt kérelmezett nem valósíthatta meg.
<br>Rámutat a Döntõbizottság arra, hogy nem vonható a hamis adatszolgáltatás körébe az, ha ajánlattevõ egy olyan pályázatot nyújt be amely bizonyos ajánlatkérõi elvárásoknak (amelyek a felhívásban, illetve dokumentációban közlésre kerültek) nem felel meg, hiszen a felhívásnak, dokumentációnak való esetleges nem megfelelés jogkövetkezményei a közbeszerzési eljárásban jogszabály által rögzítettek, önmagában a felhívásnak, dokumentációnak való nem megfelelõ ajánlattétel nem hamis adatszolgáltatás.
<br>Tekintettel a fent elõadottakra a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) alapján a megalapozatlan jogorvoslati kérelmet elutasította.
<br>A költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 28.
<br>
<br>Dr. Sárkány Izolda s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>A határozatot a bíróság elõtt keresettel támadták
<br>
<br>
<br><br></body></html>