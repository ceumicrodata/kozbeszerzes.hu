<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6460/2004)
</h2>
<br>1024 Budapest, Margit krt. 85.
<br>Ikt.sz.: D.337/12/2004.
<br>
<br>Tárgy: a Ratio Siculum Kft. jogorvoslati kérelme a Semmelweis Egyetem közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Ratio Siculum Kft. (1123 Budapest, Alkotás u. 21., képviseli: dr. Bitó András ügyvéd, 1055 Budapest, Markó u. 7. V/5., a továbbiakban: kérelmezõ) jogorvoslati kérelmének, melyet a Semmelweis Egyetem (1085 Budapest, Üllõi út 26., nevében eljár: MÛBER-INVEST Kft., 1016 Budapest, Mészáros u. 10., a továbbiakban ajánlatkérõ) "a magyar állam tulajdonában és a Semmelweis Egyetem kezelésében lévõ, 1085 Budapest, Szentkirályi u. 47. alatt, erre a célra elkülönített, 36769 helyrajzi számú, 1705 m2 bruttó alapterületû Fogorvostudományi Központ megépítésének és használatának meghatározott ideig történõ biztosítása az ajánlatkérõ részére bérleti szerzõdés alapján" tárgyú közbeszerzési eljárása ellen nyújtott be, részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 37. § (3) bekezdését. A Döntõbizottság felhívja az ajánlatkérõt, hogy a dokumentáció ellenértékének 60%-át a határozat kézhezvételétõl számított nyolc nap alatt a részvételi jelentkezõk részére fizesse vissza. Ezt meghaladóan a jogorvoslati kérelmet elutasítja.
<br>A Döntõbizottság a MÛBER-INVEST Mûvelõdési Beruházó Kft.-t 1 000 000 Ft, azaz egymillió forint bírsággal sújtja. A MÛBER-INVEST Mûvelõdési Beruházó Kft. a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-172036100000000 számú számlájára köteles befizetni.
<br>A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft (azaz egyszázötvenezer forint) igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Ajánlatkérõ részvételi felhívást tett közzé hirdetmény közzétételével induló tárgyalásos eljárás lefolytatására 2686/2004 szám alatt 2004. április 23-án, a Közbeszerzési Értesítõ 45. számában a rendelkezõ rész szerinti tárgyban. A felhívás 2. b) pontjában az eljárás alkalmazása feltételének indokolása az volt, hogy az Egyetem oktatási funkciót ellátó objektum üzemeltetését biztosító szolgáltatást kíván beszerezni oly módon, hogy a nyertes ajánlattevõ saját finanszírozásában megvalósítja az új épületet. A beszerzés több (szolgáltatás, ingatlanbérlet és vállalkozás elemeit vegyítõ, valamint ehhez kapcsolódó földhasználati) szerzõdésbõl tevõdik össze, ezért az ellenszolgáltatás vagy egyéb szerzõdéses feltételek meghatározása nem lehetséges oly pontossággal, illetve egyértelmûséggel, amely lehetõvé teszi a nyílt vagy meghívásos eljárásban a legkedvezõbb ajánlat kiválasztását.
<br>A d) pont szerint a megkötendõ szerzõdés szolgáltatás (ingatlanbérlet) és vállalkozás elemeit vegyítõ, valamint ehhez kapcsolódó földhasználati szerzõdés.
<br>Ajánlatkérõ a részvételi felhívás 8. pontjában határozta meg a résztvevõk pénzügyi, gazdasági és mûszaki alkalmassága igazolására kért adatokat és tényeket. A részvételre közösen jelentkezõnek együttesen, egyéni jelentkezõknek, közös gazdasági társaságnak önállóan, minden esetben alvállalkozók nélkül kell megfelelniük az elõírt feltételeknek.
<br>A részvételi felhívás 8.5. pontjában a mûszaki alkalmasság körében elõírta a 2001-2002. évekre vonatkozóan oktatási célú szolgáltatói vagy a beszerzés tárgyához hasonló magasépítési létesítmény megvalósítási vagy üzemeltetési, illetve bérbeadási referenciáinak bemutatását. A referenciák fényképpel és a megrendelõ vagy bérlõ által kiállított igazolással dokumentálhatóak, amelyben szerepelnek az alapadatok (felek, tárgy, teljesítési hely, idõpont vagy idõtartam, ellenszolgáltatás), valamint a szerzõdés értékelése.
<br>A felhívás 9. a)4. pontjában, a részvételre jelentkezõ alkalmassága elbírálásának szempontjai között ajánlatkérõ elõírta, hogy alkalmas a részvételre jelentkezõ, ha a 2001-2002. években rendelkezik legalább 1 db, bruttó 2 milliárd Ft és 2 db, bruttó 1-1 milliárd forint értékû oktatási vagy a beszerzés tárgyához hasonló magasépítési létesítmény megvalósításának, illetve ilyen nagyságrendû létesítmény üzemeltetésének vagy bérbeadásának referenciájával.
<br>A 9. b)4. pont szerint alkalmatlan a részvételre jelentkezõ, ha a 2001-2002 években nem rendelkezik legalább 1 db, bruttó 2 milliárd forint és 2 db, bruttó 1-1 milliárd forint értékû oktatási vagy a beszerzés tárgyához hasonló magasépítési létesítmény megvalósításának, illetve ilyen nagyságrendû létesítmény üzemeltetésének vagy bérbe adásának referenciájával.
<br>Az egyéb információk között, a felhívás 13.1. pontja szerint részvételre csak az jelentkezhet, aki a dokumentációt megvásárolta. A 13.4. pontban a dokumentáció ellenértéke 240 000 Ft-ban került meghatározásra.
<br>Az ajánlatkérõ által biztosított részvételi dokumentáció 54 oldalból áll. Tartalmazza a megvalósítandó épület fejlesztési koncepcióját (szakmai program, betegellátó tevékenység, tudományos tevékenység, kezelési kapacitás meghatározása, klinikai kapacitás összetevõi, valamint szintenként a funkciók és az ahhoz szükséges tervezett alapterület).
<br>A dokumentáció 15. oldalán ajánlatkérõ tájékoztatást ad arról, hogy a bérleti díj fedezete két részbõl biztosítható. A teljes bérleti díj 50%-át az Oktatási Minisztérium biztosítja, a miniszter és az egyetem rektora által megkötött hosszú távú - 20 évre szóló - megállapodás alapján. A másik 50%-át az egyetem a költségvetésbõl (részben az üzemeltetési normatívából, részben saját bevételbõl) fedezi, 20 éven át.
<br>A dokumentáció tartalmaz továbbá egy szerzõdéstervezetet határozott idõtartamú ingatlanhasználati jog alapítására, valamint határozott idejû ingatlanbérleti szerzõdéstervezetet is, valamint a részvételi jelentkezéshez szükséges útmutatót.
<br>A 42. oldal az alábbi tájékoztatást tartalmazza: A Fogorvostudományi Központ létesítmény építési engedélyezési eljárása folyamatban van, az ajánlati és kiviteli tervdokumentációt az egyetem saját hatáskörében készítteti.
<br>A részvételi jelentkezési határidõig, május 19-ig 7 db részvételi jelentkezés érkezett. Kérelmezõ 2004. május 10-én a dokumentációt megvásárolta, részvételi jelentkezést azonban nem nyújtott be.
<br>Kérelmezõ 2004. május 19-én terjesztett elõ jogorvoslati kérelmet. Kérelmében kérte az álláspontja szerint több pontban törvénysértõ részvételi felhívás megsemmisítését, jogsértés megállapítását, költségeinek megtérítését. Kérte ideiglenes intézkedésként a közbeszerzési eljárás felfüggesztését.
<br>Ügyfélképessége vonatkozásában elõadta, hogy a közbeszerzési eljárásban érdekeltsége fennáll, mert tevékenységi körében szerepel a kért szolgáltatás elvégzése, illetve a részvételi felhívás szerint a jelentkezõknek együttesen kell megfelelni az alkalmassági feltételeknek, így megfelelõ közös jelentkezõ társ bevonása esetén az alkalmassági feltételek számára teljesíthetõk.
<br>A jogsértésrõl való tudomásszerzése vonatkozásában elõadta, hogy az eljárásról 2004. május 10-én szerzett tudomást, ekkor kívánt betekinteni a dokumentációba. Elõadta, hogy ajánlatkérõ jogsértõ módon megtagadta a dokumentáció megtekintését, s ezzel megsértette a Kbt. 24. § (1) bekezdésében foglalt, a nyilvánosságra vonatkozó elõírást.
<br>Sérelmezte, hogy az ajánlati dokumentáció ellenértékének meghatározása a Kbt. 37. § (3) bekezdésébe ütközik, mivel nincs arányban a közbeszerzési eljárásra tekintettel felmerült költségekkel. E körben utalt arra, hogy a dokumentáció fedlappal együtt - 53 oldal spirálozott anyag, ebbõl a szerzõdéstervezetek és a funkcionális leírás nem a közbeszerzéshez kapcsolódnak. Álláspontja szerint költségként csak a másolási költség és a spirálozás merülhetett fel, amely legfeljebb néhány ezer forint lehetne, ezért a dokumentáció ellenértékének mértéke jogsértõ.
<br>Sérelmezte továbbá, hogy ajánlatkérõ a részvételi felhívásban, a Kbt. 25. §-ában, 63. § (4) bekezdésében, illetõleg a 40. §-ban foglaltak ellenére nem ad részletes mûszaki leírást. Ezen túlmenõen azt is sérelmezte, hogy ajánlatkérõ a közbeszerzés kiírásakor érvényes építési engedéllyel még nem rendelkezik.
<br>Álláspontja szerint jogsértõ továbbá a referenciára vonatkozó elõírás, mert e megrendelõtõl bekért referencialevelek nem szerepelnek a Kbt. 44. § (2) bekezdésének normatív felsorolásában. Álláspontja szerint a referencialevél megkövetelését ajánlatkérõ csak a részvételi felhívás 13. pontjában, az egyéb feltételek között írhatta volna elõ, tekintettel arra, hogy a Kbt. szabályaitól csak annyiban lehet eltérni, amennyiben azt e törvény kifejezetten megengedi. Elõadta továbbá, hogy az esélyegyenlõséget sérti az az ajánlatkérõi elõírás, mely szerint a 2003. évbõl nem származhat a referencia. Álláspontja szerint a felhívás indokolatlanul zárja ki a 2003-as évet a referenciákból.
<br>Elõadta továbbá, hogy a részvételi felhívás sérti a Kbt. 32. § (2) bekezdését is, mert az ajánlatkérõnek nem áll rendelkezésére a fedezet a közbeszerzési eljáráshoz. Álláspontjának alátámasztására számításokat közölt az épület bekerülési költsége, 20 éves üzemeltetése, valamint 20 év finanszírozási költsége vonatkozásában. Álláspontja szerint ehhez a beszerzéshez ajánlatkérõnek 125 milliárd forint kiadási fõösszeggel kellene rendelkeznie. A kérelmében hivatkozott fedezethiányra tekintettel kérte ajánlatkérõ valamennyi folyamatban lévõ közbeszerzési eljárásának felfüggesztését is.
<br>Ajánlatkérõ a kérelemmel kapcsolatos észrevételében és a jogorvoslati eljárás során tartott tárgyaláson tett nyilatkozatában kérte a kérelem elutasítását elsõsorban ügyfélképesség hiánya, másodsorban pedig megalapozatlanság jogcímén is.
<br>Elõadta, hogy kérelmezõ részérõl nem áll fenn a Kbt. 79. §  (3) bekezdésében meghatározott jog vagy jogos érdek sérelme tekintettel arra, hogy a kérelmezõ részvételi jelentkezést nem nyújtott be, tevékenységi körében a kért szolgáltatás, az ingatlanbérbeadás, -üzemeltetés nem szerepel, a részvételi felhívásban meghatározott, a pénzügyi, gazdasági alkalmasságot megalapozó elõírásoknak sem felel meg. E vonatkozásban hivatkozott továbbá a beszerzés becsült értékére is. A beszerzés nagyságrendjére tekintettel is kérte megállapítani azt, hogy kérelmezõ, mely 3 millió Ft alaptõkével rendelkezõ kft., alkalmatlan arra, hogy az eljárásban ajánlattevõ legyen. Megjegyezte azt is, hogy kérelmezõ nem cégszerûen írta alá a jogorvoslati kérelmet.
<br>A dokumentáció ellenértéke vonatkozásában elõadta, hogy a beszerzés értékére és speciális tárgyára is tekintettel a szerzõdéstervezetek elkészítéséhez speciális szakértelemre volt szükség. Hivatkozott arra, hogy a dokumentáció ellenértékét az összes korábban már felmerült költségekre is tekintettel állapította meg összesen 3 millió forint értékben, 10 jelentkezõvel kalkulálva. Figyelembe vette a megvalósíthatósági tanulmány költségeit, valamint a lebonyolító megbízási díját, a rendelkezésre állás, az elõállítás és a sokszorosítás költségeit is. Álláspontja szerint a dokumentáció ellenértéke a közbeszerzési gyakorlatban egyébként sem tekinthetõ magasnak. A figyelembe vett költségek a közbeszerzési eljárásra tekintettel merültek fel, a dokumentáció értéke a Kbt. 37. § (3) bekezdése figyelembevételével került kialakításra.
<br>Elõadta, hogy a nyilvánosság elvét nem sértette meg, az eljárást hirdetmény közzétételével indította, az alkalmas résztvevõk számát nem korlátozta. A dokumentáció ingyenes megtekintésének a jogát a törvény nem írja elõ, álláspontja szerint a részvételre jelentkezõk a részvételi felhívás alapján eldönthetik, hogy meg tudnak-e felelni az abban foglalt feltételeknek.
<br>Elõadta, hogy a Kbt. 37. § (1) bekezdése alapján nem kötelezõ a részvételi felhíváshoz a részletes részvételi dokumentáció csatolása. Tekintettel a szolgáltatás konkrét nyújtásának sokrétûségére, és a lehetséges megoldásokhoz kapcsolódó pénzügyi konstrukciókra egy, még létre nem jött, azaz fel nem épített építménnyel kapcsolatban mûszaki leírás még nem adható ki. A tervezett szolgáltatás nem teszi lehetõvé egy olyan mûszaki dokumentáció összeállítását, amelyet a kérelmezõ hiányol. Ez annak következménye, hogy félreértette a beszerzés tárgyát. Elõadta, hogy fentiek figyelembevételével a részvételi dokumentáció a szükséges és lehetséges mértékben tartalmazza a mûszaki információkat.
<br>Elõadta, hogy az ajánlattételhez szükséges mértékben részletezett mûszaki leírás ismertetése majd az ajánlati felhíváshoz csatolandó dokumentáció része lesz.
<br>A referenciaigazolásra vonatkozó kérelemmel kapcsolatban elõadta, hogy amennyiben ajánlatkérõ csak nyilatkozati szinten követelné meg a referenciát, az eljárás e szakasza funkciótlanná válna. Álláspontja szerint a referenciaigazolás mint alkalmassági kritérium megítéléshez szükséges a nyilatkozaton túlmenõen az igazolás is. Elõadta, hogy álláspontja szerint nem sérti az esélyegyenlõséget az, ha a 2003. évi mérlegbeszámolók elkészítési határideje elõtt nem kér a 2003. évi forgalomra vonatkozó nyilatkozatokat, hanem egységesen a biztosan rendelkezésre álló 2001-2002. évi adatokra hagyatkozik.
<br>A pénzügyi fedezet vonatkozásában hivatkozott arra, hogy a dokumentáció rögzíti, hogy folyamatosan visszatérõen igénybe vett bérleti szolgáltatás vásárlásáról van szó, így tekintettel arra, hogy a bérleti díj az ajánlatkérõ mûködési költségvetésének része, a fedezet ajánlatkérõnek a teljesítés idejében rendelkezésre áll. Hivatkozott továbbá arra is, hogy a teljes felmerülõ bérleti díj 50%-át az oktatási miniszter és az egyetem rektora között 2004. március 24-én aláírt megállapodás alapján, az Oktatási Minisztérium biztosítja. E körben hivatkozott arra a jogszabályi háttérre is, amely az állami és magánszektor közötti fejlesztési, illetve szolgáltatási együttmûködés (PPP) újszerû formáinak alkalmazására vonatkozó ütemtervre vonatkozik, s a program megvalósulása érdekében meghatározta a 2003. év fontosabb feladatait.
<br>Az egyéb érdekeltek érdemi nyilatkozatot nem tettek.
<br>A Döntõbizottságnak elsõdlegesen azt kellett vizsgálnia, hogy a kérelmezõ rendelkezik-e ügyfélképességgel.
<br>A Kbt. 79. § (3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.
<br>Kérelmezõ a részvételi felhívás elõírásainak megsemmisítését kérte arra való hivatkozással, hogy annak megszövegezése sérti jogos érdekeit. Kérelmezõ a részvételi dokumentációt megvásárolta. A beszerzés a felhívás 2. b) pontja szerint több (szolgáltatás, ingatlanbérlet és vállalkozás elemeit vegyítõ, valamint ehhez kapcsolódó földhasználati) szerzõdésbõl tevõdik össze, a d) pont szerint a szerzõdés, aminek megkötése érdekében tárgyalni kívánnak: szolgáltatás és vállalkozás elemeit vegyítõ, valamint ehhez kapcsolódó földhasználati szerzõdés. A Döntõbizottság azt állapította meg, hogy a kérelmezõ cégkivonatában szerepel olyan tevékenységi kör (4521'03 Épület-, híd-, alagút-, közmû-, vezetéképítés) amely feljogosítja a beszerzés tárgyát képezõ tevékenység folytatására, a részvételre közös jelentkezés lehetséges, tehát nem zárható ki kérelmezõnek az eljárásban való részvétele akár ajánlattevõként, akár más céggel közösen. Ennek alapján a tevékenységi körét érintõ beszerzések tekintetében közzétett részvételi felhívás jogsértõ elõírása kérelmezõ jogát, jogos érdekét sértheti, így ügyfélképességgel rendelkezik. Annak eldöntésére, hogy az alkalmassági kritériumoknak meg tud-e felelni, az eljárásnak csak egy késõbbi szakaszában kerül sor, így a szerzõdés teljesítésére való alkalmatlanság fennállása önmagában az ügyfélképesség hiányát nem alapozza meg.
<br>A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme részben - a részvételi dokumentáció ellenértékének megállapítására vonatkozó döntést támadó részében - alapos.
<br>A Kbt. 37. § (3) bekezdése szerint a dokumentáció ellenértékét az annak elõállításával és az ajánlattevõk részére történõ rendelkezésre bocsátásával kapcsolatban a közbeszerzési eljárásra tekintettel felmerült költséget alapul véve kell megállapítani.
<br>A Kbt. e rendelkezésébõl megállapítható, hogy a dokumentáció ellenértéke több tétel összegét fejezi ki. E körbe vonható a dokumentáció elõállításával, elkészítésével kapcsolatosan kifejtett munkának az ellenértéke is. Ajánlatkérõ a közbeszerzési eljárás lebonyolítójával kötött megbízási szerzõdést és a döntés elõkészítési tanulmány elkészítésérõl szóló szerzõdést csatolta, a dokumentáció ellenértékének megállapítása vonatkozásában. A Döntõbizottságnak azt kellett vizsgálnia, hogy ezen szerzõdésekbõl eredõ költségek a közbeszerzési eljárásra tekintettel merültek-e fel, és ténylegesen a részvételi dokumentáció elõállításával függenek-e össze. A Döntõbizottság megállapította, hogy a döntés elõkészítésre vonatkozó szerzõdés költségei nem a közbeszerzési eljárásra tekintettel merültek fel. A lebonyolítóval kötött megbízási szerzõdés vonatkozásában a Döntõbizottság megállapította, hogy az a részvételi és ajánlatkérési dokumentáció kidolgozására, a tárgyalásos eljárás részvételi szakaszának lebonyolítására, a tárgyalás elõkészítésére, a tárgyalások lefolytatásában való közremûködésre és az értékelés elvégzésére egyaránt kiterjed. A Döntõbizottság mérlegelte a részvételi dokumentáció tartalmát, valamint azt is, hogy a részvételi dokumentációhoz csatolt szerzõdések nem kapcsolódnak közvetlenül a részvételi szakaszhoz. A Döntõbizottság az ár kialakítása körében figyelembe vette ajánlatkérõnek azt a nyilatkozatát is, hogy körülbelül 10 jelentkezõvel kalkulált a dokumentáció ellenértékének megállapításakor. Ajánlatkérõ a Döntõbizottság felhívása ellenére a dokumentáció elõállításához kapcsolódóan további költségeket nem igazolt. A Döntõbizottság álláspontja szerint a 240 000 Ft-os ár, a jelen részvételi dokumentáció tartalmát, bonyolultságát, és az ajánlatkérõ által igazolt költségeket figyelembe véve, aránytalanul eltúlzott, ezért a Döntõbizottság az ellenérték 60%-ának a jelentkezõk részére történõ visszafizetésének elrendelésével kívánta a jogsérelmet orvosolni.
<br>A Döntõbizottság ugyanakkor megállapította azt is, hogy tekintettel arra, hogy a nyertes ajánlattevõ saját finanszírozásában fogja megvalósítani a Fogorvostudományi Központ új épületét, az alkalmassági kritériumok alapján a jelentkezõknek minimum évenként 2 milliárd forint nettó árbevétellel kell rendelkezniük, minimum 300 millió forint nagyságú meglévõ, lekötetlen vagy e célra mobilizálható saját forrással kell rendelkezniük, valamint arra is, hogy a jelentkezési határidõig 7 db részvételi jelentkezést nyújtottak be, a dokumentáció jogsértõen magas ellenértékének megállapítása nem valószínûsíthetõ, hogy a potenciális ajánlattevõk körében a versenyt korlátozta volna.
<br>A Kbt. 88. § (1) bekezdésének b) pontja alapján a Döntõbizottság a közbeszerzési eljárás befejezése elõtt felhívhatja a jogsértés okozóját a törvény szabályainak megfelelõ eljárásra, ezen intézkedés alkalmas arra, hogy a folyamatban lévõ közbeszerzési eljárások késleltetése nélkül azok jogszerûségét biztosítsák.
<br>Ezért a Döntõbizottság a jogsértés megállapítása és a bírság kiszabása mellett a részvételi felhívásra vonatkozó döntést nem semmisítette meg, mert ezt a jogkövetkezményt tartotta a jogsértés súlyával arányban állónak.
<br>A Döntõbizottság megállapította, hogy nem alaposak a kérelmezõnek a további kérelmi elemei.
<br>Kérelmezõ sérelmezte, hogy ajánlatkérõ nem tette lehetõvé, hogy a dokumentációba, annak megvásárlása nélkül, beletekintsen. Álláspontja szerint ez a közbeszerzési eljárás nyilvánosságának elvét sértette.
<br>A Kbt. 37. § (1) bekezdése szerint, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza. Az ajánlati felhívásban az ajánlatkérõ köteles megadni a dokumentáció rendelkezésre bocsátásának módját, határidejét, annak beszerzési helyét és pénzügyi feltételeit is.
<br>A (2) bekezdés szerint az ajánlatkérõ köteles gondoskodni arról, hogy a dokumentáció a felhívás közzétételének, illetõleg az ajánlattevõ részére közvetlenül való megküldésének idõpontjától kezdve legalább tizenöt napig - gyorsított eljárás esetén az ajánlattételi határidõ (részvételi jelentkezési határidõ) lejártáig - rendelkezésre álljon.
<br>A törvény szerint az ajánlatkérõ dönthet arról, hogy a dokumentációt ellenérték fejében vagy ingyenesen adja, illetve hogy a dokumentációt csak a megadott helyen lehet átvenni vagy azt postán is megküldi az ajánlattevõknek.
<br>A Döntõbizottság álláspontja szerint ajánlatkérõ nem járt el jogsértõen akkor, amikor nem mutatta meg kérelmezõnek, hanem csak annak megvásárlását követõen adta át számára a dokumentációt. A törvény alapján ajánlatkérõnek nincs olyan kötelezettsége, hogy olyan esetben, amikor az ajánlatkérõ a dokumentációt ellenérték fejében adja át a részvételre jelentkezõk számára, a dokumentáció megtekintését ingyenesen biztosítania kell, ezért a Döntõbizottság nem állapította meg a nyilvánosság elvének megsértését, az erre irányuló kérelmi elemet megalapozatlanság miatt elutasította.
<br>Kérelmezõ álláspontja szerint a részvételi felhívás azért is jogszabálysértõ, mert nem tartalmaz részletes mûszaki leírást, ajánlatkérõ a referenciákra vonatkozóan igazolásokat is kér, valamint a fedezet nem áll rendelkezésre.
<br>A Kbt. 63. § (4) bekezdése kimondja, hogy a két szakaszból álló eljárás során a részvételi felhívásban kell meghatározni az ajánlatok elbírálásának szempontját, továbbá meg lehet határozni a 34. §-ának (3) bekezdésében foglaltakat. A részvételi felhívásra a 32. § (2) bekezdését, a 33. §-ának (2)-(3) bekezdését, valamint a 40. §-át alkalmazni kell.
<br>A Kbt. 40. §  (l) bekezdése szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.
<br>A Döntõbizottság álláspontja szerint, tekintettel arra is, hogy a beszerzés tárgya bérleti jog biztosítása, a részvételi felhívásban és a részvételi dokumentációban a beszerzéshez adott mûszaki leírás megfelelõen tartalmazza a jelentkezõk számára azokat az információkat, amelyek a részvételi jelentkezés megfontolásához szükségesek. A dokumentáció tartalmazza a fejlesztési koncepciót, szintenként megadja a funkciókat és a tervezett alapterületet a kapcsolódó szakmai-mûszaki sajátosságokkal együtt, ideértve a vonatkozó orvos-szakmai és jogszabályi hivatkozásokat is. A Döntõbizottság elfogadta ajánlatkérõ hivatkozását is, mely szerint az ajánlattételhez szükséges mértékben részletezett mûszaki leírás ismertetése majd az ajánlati felhíváshoz csatolandó dokumentáció része lesz.
<br>A Kbt. 44. § (2) bekezdés a) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).
<br>A mûszaki alkalmasság körébe tartozó, a megrendelõ által minõsített referenciák csatolása vonatkozásában a Döntõbizottság megállapította, hogy a törvény csupán a referenciák ismertetését írja elõ, pontos szabályokat nem állapít meg a tekintetben, hogy a referencia ismertetése milyen formában és milyen módon történjen. A Döntõbizottság álláspontja szerint a törvény lehetõséget ad arra, hogy az ajánlatkérõ megbizonyosodjon arról, hogy a részvételre jelentkezõ által referenciaként ismertetett szolgáltatások elvégzése milyen minõségben történt, s ennek lehetséges módja az, hogy referencialevél csatolását írja elõ, melyben a megrendelõ igazolja az elvégzett munkát és annak minõségét. Ajánlatkérõnek jogos érdeke fûzõdik ahhoz, hogy a szolgáltatások megfelelõségérõl meggyõzõdjön, ennek elõírásával jogszabályt nem sért. Tekintettel arra, hogy nem csak a referencialista bemutatására, hanem referenciaigazolás benyújtására is lehetõség van, ajánlatkérõ az ajánlattevõk jogos érdekét nem sértette azzal, hogy azt nem a felhívás egyéb információk pontjában, hanem az alkalmasság körében írta elõ, ezért a Döntõbizottság a kérelmet elutasította. A Döntõbizottság álláspontja szerint nem sérti az esélyegyenlõséget az, hogy ajánlatkérõ a 2003. évbõl nem, csak a 2001. és 2002. évi referenciák csatolását kéri. Ajánlatkérõ eljárása a Kbt. 44. § (2) bekezdés  a) pontja keretén belül történt, ezért nem jogsértõ, amikor nem a törvényi maximumot írja elõ, és az elõzõ három év legjelentõsebb szállításai körébõl csak két év vonatkozásában kéri a referenciák csatolását, ezért a Döntõbizottság a kérelmezõnek ezen kérelmi elemét is elutasította.
<br>A Kbt. 32. § (2) bekezdése szerint az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt - a szerzõdés megkötéséhez szükséges engedélyek megléte esetén - akkor teheti közzé, ha rendelkezik a szerzõdés teljesítését biztosító anyagi fedezettel vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.
<br>A törvény indokolása szerint az ajánlatkérõ akkor indíthatja meg a közbeszerzésre irányuló eljárást, ha rendelkezik a szerzõdés megkötésének feltételeivel, így a szükséges engedélyekkel és a szerzõdés teljesítését biztosító anyagi fedezettel. Ha az ajánlatkérõnek az eljárás megindításakor az anyagi fedezet nem áll rendelkezésére, biztosítékkal kell bírnia arra vonatkozóan, hogy a teljesítés idõpontjában az anyagi fedezet rendelkezésre áll. A Döntõbizottság megállapította, hogy az ajánlatkérõ nem sértette meg a fedezet rendelkezésre állására vonatkozó szabályt, tekintettel arra, hogy a beszerzés tárgya bérleti jog biztosítására irányul, melynek fedezetét az egyetem a beruházás elkészültét követõen, folyamatosan, az éves költségvetésébõl, a mûködési költségekbõl finanszírozza. Ezen túlmenõen a Döntõbizottság figyelembe vette az alábbiakat. Az Oktatási Miniszter a 2003. évi CXVI. tvr. 50. § (6) bekezdésében kapott felhatalmazás érdekében "A felsõoktatási intézmények tárgyévi intézményi költségvetése kiadási fõösszegének 10%-os mértékéig hosszú távú (legalább 20 éves) kötelezettséget vállalhat és az intézményi kötelezettségvállalás 50%-át a szakmai felügyeletet ellátó fejezet éves beruházási forrásai terhére - az éves beruházási keret 33%-áig átvállalhatja. Ezen felhatalmazás alapján az Oktatási Miniszter és a Semmelweis Egyetem rektora között 2004. március 24-én megállapodást írt alá, melyet ajánlatkérõ az iratokhoz csatolt annak igazolására, hogy ezen 20 évre szóló megállapodás szerint az Oktatási Minisztérium biztosítja jelen beszerzés tárgyát képezõ beruházás vonatkozásában a teljes felmerülõ bérleti díj 50%-át. Ajánlatkérõ a bérleti díj másik felének finanszírozása érdekében a jelenleg gazdaságtalanul üzemeltetett, oktatásra igénybe vett épületrészek üzemeltetési díjának felszabadult hányadát is felhasználja. A Döntõbizottság nem vizsgálta az épület megvalósításához szükséges fedezet rendelkezésre állásával kapcsolatos kérelmi elemet, mivel a felhívás szerint ennek fedezetét nem ajánlatkérõnek, hanem a nyertes 
<br>ajánlattevõnek kell biztosítania. Mindezek alapján a Döntõbizottság megállapította, hogy a fedezet a teljesítés idõpontjában ajánlatkérõ rendelkezésére áll, ezért a Döntõbizottság e körben a kérelmet, annak megalapozatlansága miatt elutasította.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva -  a fenti indokokra tekintettel - a Kbt. 88. § (1) bekezdés d) pontja alapján állapította meg, hogy az ajánlatkérõ megsértette a Kbt. 37. § (1) bekezdését és a 88. § (1) bekezdés b) pontja alapján felhívta a törvény szabályainak megfelelõ eljárásra.
<br>A Döntõbizottság a Kbt. 88. § (1) bekezdés a) pontja alapján utasította el a kérelmezõnek a nyilvánosság elvének megsértésével, a referencialevéllel a mûszaki leírással, és a fedezettel kapcsolatos kérelmi elemét.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdés szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a bírság megállapításánál az eset összes körülményét mérlegelte és a jogsértés súlyára és reparálhatóságára tekintettel nem ítélte indokoltnak a minimális bírságnál magasabb összegû bírság kiszabását.
<br>A MÛBER-INVEST Kft. mint az ajánlatkérõ nevében eljáró szervezet vonatkozásában a bírság kiszabásánál a Döntõbizottság azt vette figyelembe, hogy a csatolt megbízási szerzõdés mellékletébõl megállapítható, hogy az részvételi felhívás elkészítése a MÛBER-INVEST Kft. feladata és az õ felelõsségi körébe tartozott.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 18.
<br>
<br>Dr. Telek Katalin s. k.,	Székelyné Bihari Mária s. k.,
<br>közbeszerzési biztos	közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>