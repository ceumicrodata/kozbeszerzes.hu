<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6075/2004)
</h2>
<br>1024 Budapest, Margit krt. 85.
<br>Ikt.sz.: D.271/12/2004.
<br>
<br>Tárgy: a Döntõbizottság elnöke által hivatalból kezdeményezett eljárása a Fót Nagyközség Önkormányzata közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: a bizottság elnöke) a Fót Nagyközség Önkormányzata (2151 Fót, Vörösmarty tér 1., a továbbiakban: ajánlatkérõ) "a gyors és hatékony kiszolgálás érdekében térinformatikai rendszer kiépítése" tárgyú közbeszerzési eljárása ellen hivatalból indított jogorvoslati eljárást megszünteti.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2004. április 9-én tájékoztatta a Döntõbizottság elnökét, hogy pályázati úton támogatást nyert meghatározott térinformatikai rendszer megvalósítására. A kiépítendõ GISPÁN Integrált Önkormányzati Térinformatikai Rendszerre a Rudas & Karig Kft. kizárólagos joggal rendelkezik. A kizárólagos jog fennállására vonatkozó nyilatkozatot csatolta. Bejelentette, hogy a kizárólagos jogra vonatkozóan közbeszerzési eljárást nem kíván lefolytatni.
<br>Ajánlatkérõ felhívásra sem tett a bejelentés tartalmán túli nyilatkozatot a megvalósítandó térinformatikai rendszerre vonatkozó eljárásfajtájára.
<br>A fentieket követõen a Döntõbizottság elnöke 2004. május 5-én hivatalból jogorvoslati eljárást kezdeményezett ajánlatkérõ rendelkezõ részben foglalt beszerzése ellen. A hivatalbóli eljárás megindításának indoka az volt, hogy a Kbt. 70. § (1) bekezdés b) pontjára szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.
<br>A Döntõbizottság elnökének megküldött tájékoztatóból azonban nem volt megállapítható, hogy fennállnak-e az ajánlatkérõ által a Kbt. 70. § (1) bekezdés b) pontjának alkalmazását megalapozó indokok, illetõleg hogy a megjelölt beszerzés tekintetében sor került-e közbeszerzési eljárás lefolytatására, illetve annak mellõzésére.
<br>A fenti indokokra tekintettel a Döntõbizottság elnöke a Kbt. 79. § (5) bekezdése alapján hivatalbóli eljárást kezdeményezett.
<br>Ajánlatkérõ 2004. május 5-én a hivatalbóli eljárás megindítást követõen nyilatkozatában akként pontosította a bejelentésében foglaltakat, hogy a térinformatikai rendszer megvalósítására hirdetmény közzététele nélküli tárgyalásos eljárást folytatnak le arra tekintettel, hogy az elnyert pályázatban megjelölt rendszer beszerzésére van lehetõség. Ezen rendszerre vonatkozóan az ajánlatételre felhívott Rudas & Karig Kft. kizárólagos joggal rendelkezik. A bejelentésben leírtak csak arra vonatkoztak, hogy nyílt közbeszerzési eljárást nem kívánnak lefolytatni. Ajánlatkérõ csatolta az ajánlati felhívását a kiegészített bejelentéséhez.
<br>A Döntõbizottság a rendelkezésére álló iratok, ajánlatkérõ nyilatkozata alapján megállapította, hogy ajánlatkérõ eljárása nem volt jogsértõ.
<br>A jogorvoslati eljárásban lefolytatott bizonyítás során megállapítást nyert, hogy ajánlatkérõ a megvalósítandó térinformatikai rendszer tekintetében hirdetmény közzététele nélküli tárgyalásos eljárást folytat le a Kbt. 70. § (1) b) pontjára alapítottan.
<br>A Kbt. 70. § (1) bekezdése b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.
<br>Ajánlatkérõ az eljárásában becsatolt iratokkal kellõ alapossággal alátámasztotta, hogy jelen esetben a beszerzés tárgyának teljesítésére kizárólag a felkért ajánlattevõ képes.
<br>A beszerzés tárgyát képezõ térinformatikai rendszer megvalósítására ajánlatkérõ eredményes pályázatot nyújtott be az Informatikai és Hírközlési Minisztériumhoz. A megkötött támogatási szerzõdés értelmében a pályázaton elnyert támogatás kizárólag a pályázatban részletezett mûszaki tartalommal bíró informatikai rendszer megvalósítására használhatja fel. A fentieken túl megállapítható volt az is, hogy a megvalósítandó térinformatika rendszer védjegyoltalom alatt áll, amelynek jogosultja az ajánlattételre felhívott cég.
<br>A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló, 1957. évi IV. tv. 14. § (2) bekezdése alapján a hivatalból indított eljárást megszüntette.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 10.
<br>
<br>Dr. Sárkány Izolda s. k.,	    Dr. Tukacs László s. k.,
<br>közbeszerzési biztos	      közbeszerzési biztos
<br>
<br>Fábián Péter s. k.,
<br>közbeszerzési biztos
<br>
<br>
<br><br></body></html>