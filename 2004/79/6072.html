<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6072/2004)
</h2>
<br>1024 Budapest, Margit krt. 85.
<br>Ikt.sz.: D.339/9/2004.
<br>
<br>Tárgy: a Pátyi Humán Fejlesztõ és Beruházó Kft. jogorvoslati kérelme a Páty Község Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Pátyi Humán Fejlesztõ és Beruházó Kft. (2071 Páty, Széchenyi u. 5., a továbbiakban: kérelmezõ) által a Páty Község Önkormányzata (2071 Páty, Kossuth u. 81-83., megbízásából eljár: az OKFON Közbeszerzési és Szolgáltatási Rt., 1139 Budapest, Gömb u. 33., a továbbiakban: ajánlatkérõ) "szennyvíztisztító telep bõvítése, szennyvízcsatorna-gerincvezeték bõvítése, ivóvízhálózat bõvítése, 200 fõs óvoda építése, általános iskola bõvítése, polgármesteri hivatal építése" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonására tekintettel - megszünteti.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2004. április 30-i 49. számában tette közzé részvételi felhívását elõminõsítési eljárás megindítására a rendelkezõ részben meghatározott tárgyban.
<br>Felhívásának 3. a) pontjában részletezte a beszerzési igényét. Ajánlatkérõ a részajánlat tételét kizárta.
<br>A felhívásban meghatározta ajánlattevõk pénzügyi, gazdasági és mûszaki alkalmasságával szemben támasztott követelményeit.
<br>Az ajánlatok elbírálásánál az összességében legelõnyösebb bírálati szempontot választotta.
<br>A felhívás 4. pontjában a teljesítés határidejét a szerzõdés aláírásától számított 12 hónapban határozta meg.
<br>Kérelmezõ 2004. május 19-én nyújtotta be jogorvoslati kérelmét, melyben kérte a jogsértés megállapítását és ajánlatkérõ felhívását a törvény szabályainak megfelelõ eljárásra.
<br>Álláspontja szerint ajánlatkérõ részvételi felhívásának rendelkezései jogsértõek.
<br>A felhívásban nem lett megjelölve a dokumentáció átvételének helye, a teljesítés határideje nem megfelelõ, mert az engedélyes tervek még nem készültek el, így a meghatározott 12 hónap alatt nem lehet a szerzõdést teljesíteni. Ajánlatkérõ a Kbt. 32. § (2) bekezdésének megsértésével tette közzé a felhívását, mert nem rendelkezik a szerzõdés teljesítését biztosító anyagi fedezettel, vagy arra való biztosítékkal, hogy a teljesítés idõpontjában az anyagi fedezet rendelkezésre áll. Erre utal, hogy a közbeszerzés értéke többszörösen meghaladja ajánlatkérõ költségvetését.
<br>Sérelmezte továbbá, hogy a közbeszerzés tárgyával azonos tevékenységek végzésére ajánlatkérõvel hatályos szerzõdése van, amelyet - véleménye szerint - ajánlatkérõ a felhívás közzétételével megszegett.
<br>A Döntõbizottság a jogorvoslati eljárást - hiánypótlást követõen - 2004. május 21-én megindította és arról a feleket értesítette.
<br>Ajánlatkérõ 2004. május 25-én elõterjesztett észrevételében elõadta, hogy a részvételi felhívását visszavonta.
<br>A kérelmezõ 2004. június 9-én írásban bejelentette, hogy jogorvoslati kérelmét - fentiekre tekintettel - visszavonja és kérte a jogorvoslati eljárás megszüntetését, illetve az eljárás során megfizetett 150 000 Ft igazgatási szolgáltatási díj visszatérítését.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl. E szakasz szerint a Döntõbizottság a jogsértõt jogsértés hiányában - az alaptalan kérelmet elõterjesztõt - kötelezi az eljárási díj és a jogorvoslati eljárással kapcsolatban felmerült költségek viselésére.
<br>Az igazgatási szolgáltatási díj egy speciális jogintézmény - az illetékekrõl szóló 1990. évi XCIII. törvény (Itv.) - állapítja meg a rá vonatkozó általános szabályokat. Az Itv. 67. § (1) bekezdése szerint "egyes államigazgatási eljárásokért, illetõleg egyes intézmények igazgatási jellegû szolgáltatásának igénybevételéért, továbbá egyes bírósági eljárási cselekményekért (szolgáltatásokért) díjat kell fizetni."
<br>Az Itv. 67. § (5) bekezdése kimondja, hogy a díjat megállapító jogszabályban rendelkezni kell a díj beszedésével, kezelésével, nyilvántartásával, visszatérítésével stb. kapcsolatos részletes szabályokról.
<br>Az Itv. fenti rendelkezésébõl és a Kbt. 80. § (2) bekezdése szabályozásából egyértelmûen megállapítható, hogy az igazgatási szolgáltatási díj a Döntõbizottság eljárásának a díja, amelyet a jogorvoslati kérelem benyújtásakor kell megfizetni.
<br>Sem az Itv., sem a Kbt. nem állapít meg további részletszabályokat az igazgatási szolgáltatási díjjal, különösen annak visszatérítésével kapcsolatban. Erre tekintettel a Döntõbizottság külön jogi felhatalmazás hiányában nem jogosult az eljárási díj visszatérítésére.
<br>A Kbt. fentiekben idézett 88. § (1) bekezdés h) pontja alapján a Döntõbizottság akként rendelkezett, hogy a kérelmezõ viseli a felmerült költségeit tekintettel arra, hogy nincs jogi lehetõség arra, hogy mást kötelezzen arra a Döntõbizottság, illetve elrendelje az igazgatási szolgáltatási díj visszatérítését.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. június 9.
<br>
<br>Dr. Varga László s. k.,	    Kalmárné Diósi Ildikó s. k.,
<br>közbeszerzési biztos	    közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>