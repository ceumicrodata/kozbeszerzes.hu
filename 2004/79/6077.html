<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTÁG (6077/2004)
</h2>
<br>1024 Budapest, Margit krt. 85.
<br>Ikt.sz.: D.297/13/2004.
<br>
<br>Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás a Szegedi Közlekedési Kft. közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Szegedi Közlekedési Kft. (6720 Szeged, Zrínyi u. 4-8., képviseli: dr. Ollé György ügyvéd, 6722 Szeged, Gutenberg u. 3., a továbbiakban: ajánlatkérõ) "8 db felújított karosszériájú és új, korszerû (IGBT tranzisztoros) hajtásrendszerû, egyenáramú visszatáplálásra alkalmas (csuklós) villamos beszerzése" tárgyú közbeszerzési eljárása ellen kezdeményezett, hivatalból indított jogorvoslati eljárást a Döntõbizottság megszünteti.
<br>Az eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, ajánlatkérõ írásban és a tárgyaláson tett nyilatkozata alapján a következõ tényállást állapította meg:
<br>Ajánlatkérõ 2004. április 29-én tájékoztatta a Döntõbizottság elnökét, hogy a fenti tárgyban hirdetmény közzététele nélküli tárgyalásos eljárást kezdeményezett.
<br>Az eljárás indokaként elõadta, hogy 2003. november 26-án nyílt közbeszerzési eljárást indított 4 éves keretszerzõdés keretében 10 db &plusmn;20%, a tárgyban leírt villamos beszerzésére. A közbeszerzési eljárásban - bár a dokumentációt három cég vette át - csak egy ajánlat érkezett, amelyet a CEGELEC Rt. nyújtott be. Az ajánlat a kiírás pénzügyi, mûszaki, technikai és általános feltételeinek megfelelt, azonban az ajánlati felhívás 4. pontjában elõírt teljesítési határidõnél jóval rövidebb teljesítési ütemezés vállalása miatt a közbeszerzési eljárást eredménytelennek kellett minõsíteni.
<br>Ezt követõen Szeged Megyei Jogú Város Közgyûlése a 4106-16/2004. sz. "Az elektromos közlekedés fejlesztése" tárgyú elõterjesztést elfogadta. Az Sz. M. J. V. 173/2004. (II. 27.) Kgy. sz. határozata alapján ajánlatkérõt felhatalmazta, hogy a megemelt hitelszerzõdés alapján 10 db felújított karosszériájú és új, korszerû (IGBT tranzisztoros) hajtásrendszerû, egyenáramú visszatáplálásra alkalmas csuklós villamosra vonatkozóan új beszerzést kezdjen meg. A megemelt hitelkeret már lehetõvé tette a rövidebb futamidejû keretszerzõdés vállalását.
<br>Ajánlatkérõ az elõzõ, eredménytelenül zárult közbeszerzési eljárás alapján arra következtetett, hogy kizárólag csak a CEGELEC Rt. képes vállalni a beszerzés tárgyára vonatkozó követelményeket. Ezzel kapcsolatban hivatkozott egyrészt arra, hogy a szerzõdést mûszaki, technikai sajátosságok, valamint a kizárólagos jogok védelme miatt egyedül a tárgyalásra meghívott ajánlattevõ képes teljesíteni. A korszerû egyenáramú visszatáplálásra alkalmas, IGBT tranzisztoros hajtásrendszerû csuklós villamosok felújítását kizárólag a CEGELEC Rt. tudja vállalni, mert a CEGELEC Rt. rendelkezik a hajtásrendszer vezérléstechnikai szoftverének kizárólagos szerzõi tulajdonjogával.
<br>Másrészt arra is utalt az ajánlatkérõ, hogy 13 db, a 90-es évek közepén beszerzett cseh gyártmányú villamossal biztosítja a villamos-tömegközlekedés kifogástalan szolgáltatását. A helyi elektromos tömegközlekedés igényeinek megfelelõen a minõségi fejlesztések technikai irányvonalát a kiváló mûszaki és technikai paraméterekkel rendelkezõ cseh típusú villamosjármûpark bõvítése jelenti tekintettel arra, hogy ezen villamosok fenntartására alkalmas kialakított infrastruktúrával, célszerszámállománnyal és tartalékalkatrész-készlettel, valamint szakképzett humánerõforrással rendelkezik. Az IGBT tranzisztoros hajtásrendszerrel modernizált csuklós villamosokon kívül minden egyéb más típusnak a rendszerbe állítása jelentõs - jelenleg fedezettel nem biztosított - tárgyi és személyi invesztíciót igényelne, valamint az egységes városkép szempontjából esztétikai követelményeket is sértene.
<br>Ajánlattételre a CEGELEC Rt.-t hívta fel. Az ajánlati felhívás az eljárás alkalmazása feltételét a tájékoztatásban foglaltak szerint indokolta.
<br>Meghatározta a beszerzés tárgyát, a teljesítés határidejét. A részvételi jelentkezés határidejét 2004. május 13-ra, az elsõ tárgyalás idõpontját 2004. május 20-ra írta elõ a felhívás.
<br>A Döntõbizottság elnöke 2004. május 11-én jogorvoslati eljárást kezdeményezett az ajánlatkérõ közbeszerzési eljárása ellen, és a Kbt. 79. § (5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból nem volt megállapítható egyértelmûen a Kbt. 70. § (1) bekezdés b) vagy a 70. § (3) bekezdés b) pontja szerinti feltételek megléte. Indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát. A jogsértésrõl történõ tudomásszerzés idõpontjaként 2004. április 29-ét jelölte meg.
<br>Az ajánlatkérõ észrevételében kérte az eljárás megszüntetését. Elõadta, hogy álláspontja szerint az eljárás jogalapjára vonatkozóan ajánlati felhívása 2. b) pontjában tartalmazza az eljárás alkalmazása feltételének indokolását, amely ugyan a jogszabályhelyre [Kbt. 70. § (1) bekezdés b) pont] nem utal, annak szövegét azonban csaknem szó szerint tartalmazza. E szerint a "szerzõdést mûszaki-technikai sajátosságok, valamint kizárólagos jogok védelme miatt csak a tárgyalásra meghívott ajánlattevõ képes teljesíteni.
<br>Elõadta továbbá, hogy a 90-es évek közepén, a közbeszerzési törvény hatálybalépését megelõzõen 13 db Tátra típusú, a CKD Közlekedési Rendszerek Rt. által gyártott elektromos hajtásrendszerû villamos került beszerzésre. A szállító cég megszûnését követõen az elektromos hajtásrendszerek konstrukciós részlege az ALSTOM Rt.-hez került át, melynek névváltozás folytán a jelenlegi neve a CEGELEC Rt.
<br>A jelenlegi szegedi villamospark korszerû hányadát képezõ 13 db villamosnak a hajtásrendszerét a CKD Rt. készítette. A Szegedi Közlekedési Kft. jármûparkjába illeszkedõ 2200 mm szélességû csuklós, Tátra típusú villamosok modernizálását új hajtásrendszerrel ugyanezen cég, majd a késõbbiekben - annak megszûnését követõen - az ALSTOM, illetõleg jelenlegi nevén a CEGELEC Rt. végezte. Ebbõl következõen a szegedi Tátra villamosok hajtásrendszerével kompatíbilis, a jármûvek csatolását is lehetõvé tevõ hajtásrendszerével, illetve annak szoftverével a CEGELEC Rt. kizárólagos jogosítvánnyal rendelkezik, az errõl szóló nyilatkozatot mellékelte.
<br>A Döntõbizottság megállapította, hogy az ajánlatkérõ nem követett el jogsértést azzal, hogy a beszerzésére a Kbt. 70. § (1) bekezdés b) pontja szerinti közbeszerzési eljárást indított.
<br>A Döntõbizottságnak elsõdlegesen azt kellett vizsgálnia, hogy a Kbt. 70. § (1) bekezdés b) pontja szerinti hirdetmény közzététele nélküli tárgyalásos eljárás jogalapja fennáll-e.
<br>A Kbt. 26. § (1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárásra vonatkozó megengedõ rendelkezéseket a Kbt. 70. §-a tartalmazza.
<br>A Kbt. 70. § (1) bekezdés b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.
<br>Szeged város elektromos tömegközlekedésének a cseh típusú villamosjármûpark bõvítésével való megoldását mûszaki-technikai sajátosságok támasztják alá. Amennyiben a forgalmi sûrûség és a hálózatienergiatranszport-lehetõségek optimálisak, úgy rekuperációs üzemben az energiamérleg akkor kedvezõ, ha korszerû hajtás kerül beépítésre. Az IGBT félvezetõs szaggatóval és 500 A maximális indító áramfelvétellel rendelkezõ jármû felel meg a szegedi áramellátási viszonyoknak és körülményeknek. A használt és a CEGELEC Rt. korszerû, szaggatós elektronikus hajtásrendszerével ellátott villamosok beszerzését alátámasztó technikai sajátosság az ilyen típusú villamosok fenntartására alkalmas kialakított infrastruktúra, célszerszámállomány és tartalékalkatrész-készlet, valamint a szakképzett humánerõforrás rendelkezésre állása.
<br>A jelen közbeszerzési eljárást megelõzõen az ajánlatkérõ a korábban beszerzett cseh gyártmányú villamosjármûparkját korszerûsítette, amelynek során a beépített új hajtásrendszer erõsáramú IGBT tranzisztorokkal szerelt, szaggatóberendezéssel vezérelt, sorosan kapcsolt egyenáramú motorokkal került kialakításra. A villamosok korszerûsítését a megszûnt CKD Rt. helyett a CEGELEC Rt. végezte.
<br>Az ajánlatkérõ az eredménytelenül zárult nyílt közbeszerzési eljárás alapján megbizonyosodott arról, hogy a beszerzés tárgyának a dokumentációban elõírt ajánlattevõ cégek közül csak egyedüli ajánlattevõként nyújtott be ajánlatot.
<br>Ajánlatkérõ csatolta a Cseh Köztársaság Ipari Szabadalmi Tulajdoni Hivatal ipariminta-bejegyzésérõl szóló 8766 és 8880 sz. bizonyítványokat, amelyek tárgyai egyenáramú motorok forgórészének és gerjesztõáramának vezérlési bekötése négykvadrántos szaggatóval, illetve visszatápláló szaggató bemeneti szûrõjének bekötése korlátozott rövidzárlati árammal. A szabadalmi minta feltalálója és tulajdonosa First Antonin mérnök, aki a CEGELEC Rt. nyilatkozata szerint a cég dolgozója. Ajánlattevõ igazolta továbbá a CEGELEC Rt. nyilatkozatával, hogy a mikroprocesszoros hajtásrendszer és az azt vezérlõ szoftver kizárólagos gyártója.
<br>A csatolt iratok alapján megállapítható volt, hogy a Kbt. 70. § (1) bekezdés b) pontja szerinti feltételek; a mûszaki-technikai sajátosságok és kizárólagos jogok a beszerzés tárgya tekintetében fennállnak.
<br>A Döntõbizottságnak ezt követõen az ajánlati felhívás jogszerûségét kellett vizsgálnia.
<br>A Kbt. 71/B. § (1) bekezdése szerint a hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)-c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.
<br>A Kbt. 71. § (4) bekezdése szerint a tárgyalásos eljárásban az ajánlattevõk részére közvetlenül megküldött ajánlati felhívásnak legalább a következõ adatokat kell tartalmaznia:
<br>a) az ajánlatkérõ nevét, címét, telefon- és telefaxszámát,
<br>b) szükség esetén a dokumentáció beszerzési helyét, megkérésének határidejét és pénzügyi feltételeit,
<br>c) a beadandó iratok megjelölését,
<br>d) az ajánlatkérõ pénzügyi ellenszolgáltatásának feltételeit,
<br>e) a 34. § (3) bekezdésében foglaltakat, ha azok a részvételi felhívásban szerepeltek,
<br>f) az eljárás lefolytatásának menetét és az ajánlatkérõ által elõírt különös szabályait,
<br>g) az elsõ tárgyalás idõpontját.
<br>A jogorvoslati eljárás során ajánlatkérõ benyújtotta a Döntõbizottsághoz a tárgyalásos eljárásban keletkezett iratokat, így az elbírálási szempontokat, a tárgyalási jegyzõkönyvet, a bírálóbizottsági eljárásról készült iratokat, melyekbõl megállapítható, hogy tartalmazták fenti adatokat.
<br>Ennek alapján a Döntõbizottság megállapította, hogy az ajánlatkérõ által a CEGELEC Rt. részére megküldött ajánlati felhívás tartalmazta a Kbt. 71. § (4) bekezdésében és a 71/B. § (1) bekezdésében foglaltakat.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Ae.) - rendelkezéseit kell alkalmazni.
<br>Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.
<br>A fentiek alapján a Döntõbizottság a jogorvoslati eljárást megszüntette.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján a rendelkezõ részben foglaltak szerint döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 10.
<br>
<br>Dr. Telek Katalin s. k.,	      Ruthner Oszkár s. k.,
<br>közbeszerzési biztos	         közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>
<br><br></body></html>