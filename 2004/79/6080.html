<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (6080/2004)
</h2>
<br>
<br>2.Kf.28.108/2003/62.
<br>
<br>A Fõvárosi Ítélõtábla a Kaposvári és Bornemissza Ügyvédi Iroda, ügyintézõ: dr. Kaposvári Attila (3530 Miskolc, Rákóczi út 7.) ügyvéd által képviselt bella-Hungária Kft. (3394 Egerszalók, Külsõ sor u. 2.) felperesnek a dr. Csanády Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hivatkozási szám: D.273/8/2003.) alperes ellen közbeszerzési ügyben hozott közigazgatási határozat felülvizsgálata iránt indult perében a Fõvárosi Bíróság 2003. évi szeptember hó 8. napján kelt 25.K.31.850/2003/2-I. számú végzése ellen a felperes által 3. sorszám alatt elõterjesztett fellebbezés folytán az alulírott napon - tárgyaláson kívül - meghozta a következõ
<br>
<br>VÉGZÉST:
<br>
<br>A Fõvárosi Ítélõtábla az elsõfokú bíróság végzését helybenhagyja.
<br>Kötelezi a felperest, hogy fizessen meg az alperesnek 15 napon belül 7000, azaz hétezer forint másodfokú perköltséget.
<br>Ez ellen a végzés ellen további fellebbezésnek nincs helye. 
<br>
<br>INDOKOLÁS
<br>
<br>Az elsõfokú bíróság a felperes keresetlevelét idézés kibocsátása nélkül elutasította. Az irányadó tényállás szerint az alperes 2003. június hó 23. napján kelt D.273/8/2003. számú határozatát a felperes 2003. június hó 24. napján vette át. A határozat rendelkezõ részét követõen az alperes tájékoztatást adott a jogorvoslatról, amely szerint "A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani". A felperes keresetlevelét 2003. július hó 8. napján postára adottan a Fõvárosi Bírósághoz terjesztette elõ. Az elsõfokú bíróság a keresetlevelet megküldte az alperesnek azzal, hogy nyilatkozatát a közigazgatási iratokkal együtt 8 napon belül terjessze elõ. Az alperes - helyes idõpont szerint - 2003. augusztus 1-jén vette át az elsõfokú bíróság által megküldött felperesi keresetlevelet.
<br>Az alperes nyilatkozatában elsõdlegesen a polgári perrendtartásról szóló 1952. évi III. törvény (a továbbiakban: Pp.) 130. §-ának (1) bekezdés h) pontja alapján a keresetlevél idézés kibocsátása nélküli elutasítását kérte, mert álláspontja szerint a közbeszerzésekrõl szóló 1995. évi LX. törvény (a továbbiakban: Kbt.) 90. §-ának (1) bekezdésében meghatározott 15 napos keresetindítási határidõt a felperes elmulasztotta, a keresetlevele elkésettnek minõsül. A közbeszerzési eljárás során keletkezett határozat elleni keresetlevelet közvetlenül a Döntõbizottsághoz kell benyújtani, ebbõl következõen a keresetlevélnek a Döntõbizottsághoz való érkezésétõl számítottan kell a peresítés határidejét számolni.
<br>Az elsõfokú bíróság a Pp. 130. §-ának (1) bekezdés h) pontja alapján a keresetlevelet idézés kibocsátása nélkül elutasította. Indokolása szerint a keresetlevél a benyújtására nyitva álló határidõt, 2003. július 9-ét követõen, 2003. augusztus 13-án érkezett meg az alpereshez, így az elkésett, a felperes pedig igazolási kérelmet nem terjesztett elõ.,
<br>A felperes fellebbezésében a végzés megváltoztatásával az elsõfokú bíróságnak a kereset érdemi elbírálására utasítását kérte. Álláspontja szerint a közigazgatási határozat felülvizsgálata iránti eljárás már magával a határidõn belül elõterjesztett keresetlevél beadásával megindul. A keresetlevél benyújtásának idõpontját nem a közigazgatási szervhez való megérkezés, hanem annak elõterjesztése alapján kell megállapítani. Mivel 2003. július hó 8-án postára adta keresetlevelét, az határidõben elõterjesztettnek minõsül függetlenül attól, hogy sajnálatos adminisztrációs hiba folytán nem a közigazgatási szervhez, hanem a bírósághoz került benyújtásra. Hivatkozott arra, hogy az elsõfokú bíróság a Pp. 129. §-a alapján a keresetlevél közigazgatási szervhez való áttételérõl is rendelkezhetett volna.
<br>Az alperes érdemi ellenkérelmében a végzés helybenhagyását kérte. Álláspontja szerint a Pp. 129. §-a a perbeli esetben nem alkalmazható. Hivatkozott arra, hogy a Pp. közigazgatási perekre vonatkozó általános szabályaihoz képest a Kbt. speciális rendelkezéseket tartalmaz. Így a Kbt. 90. §-ának (1) bekezdése alapján a keresetlevelet nem 30, hanem 15 napos határidõ alatt kell elõterjeszteni, és nem a bírósághoz, hanem a bizottsághoz kell benyújtani. A 15 napos keresetindítási határidõ számítása tehát a határozat átvételekor kezdõdik és a keresetlevélnek a bizottsághoz való 15 napon belül történõ benyújtásával fejezõdik be.
<br>A felperes fellebbezése nem alapos.
<br>Az elsõfokú bíróság a rendelkezésre álló peradatokból okszerû következtetésre jutott, jogi okfejtéseivel a másodfokú bíróság mindenben egyetértett. A felperes fellebbezésében olyan új tényt vagy körülményt nem jelölt meg, amely fellebbezése kedvezõ elbírálását eredményezhetné.
<br>A fellebbezésben foglaltakra utalással mutat rá a másodfokú bíróság, hogy a Kbt. 89. §-ának (3) bekezdése alapján a bíróságnak a közbeszerzési ügyben hozott határozat felülvizsgálata iránti kereset alapján indult eljárására a Pp. XX. fejezetét az e törvény 90-93. §-a szerinti eltérésekkel kell alkalmazni. A Kbt. 90. §-ának (1) bekezdése szerint a keresetlevelet a határozat kézbesítésétõl számított tizenöt napon belül kell benyújtani a bizottsághoz. Az idézett jogszabályhelyek alapján az elsõfokú bíróság helytállóan jutott arra a következtetésre, hogy a felperes által elõterjesztett keresetlevél elkésett, ezért azt idézés kibocsátása nélkül el kellett utasítania.
<br>A Pp. 129. §-ának (1) bekezdése csak abban az esetben alkalmazható, ha az ügy más bíróság vagy más hatóság hatáskörébe tartozik, vagy a perre más bíróság illetékes. Tekintettel arra, hogy jelen eljárásban a közigazgatási határozat felülvizsgálata az elsõfokú bíróság hatáskörébe és illetékességébe tartozik, a bíróság nem rendelhette el a keresetlevél áttételét. A következetes bírói gyakorlat szerint az ügyviteli, ügykezelési tévedés vagy figyelmetlenség, valamint az erre visszavezethetõ mulasztás a fél oldalán felmerülõ olyan körülmény, amelynek következményeit viselnie kell, függetlenül a felróhatóságtól vagy a sérelem mértékétõl. A felperes tehát nem hivatkozhat eredménnyel arra a körülményre, hogy a keresetlevél adminisztrációs hiba folytán került tévesen az elsõfokú bíróság részére megküldésre.
<br>A fentiekre figyelemmel a Fõvárosi Ítélõtábla a Pp. 259. §-a alapján irányadó Pp. 254. §-ának (3) bekezdése értelmében az elsõfokú bíróság végzését helyes indokai alapján helybenhagyta.
<br>A másodfokú bíróság a Pp. 78. §-ának (1) bekezdése alapján kötelezte a sikertelenül fellebbezõ felperest az alperes költsége viselésére.
<br>Az eljárás az illetékekrõl szóló 1990. évi XCIII. törvény 57. §-ának (1) bekezdés a) pontja alapján illetékmentes.
<br>
<br>Budapest, 2004. április hó 14. 
<br>
<br>
<br>Borsainé dr. Tóth Erzsébet s. k.,	Dr. Kurucz Krisztina s. k.,
<br>tanácselnök	elõadó bíró
<br>
<br>Dr. Szõke Mária s. k.,
<br>bíró
<br><br></body></html>