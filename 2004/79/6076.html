<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6076/2004)
</h2>
<br>1024 Budapest, Margit krt. 85. 
<br>Ikt.sz.: D.281/11/2004.
<br>
<br>Tárgy: a Gergely Air Kft. jogorvoslati kérelme a Tisza-tavi Területfejlesztési Önkormányzati Társulás közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Gergely Air Kft. (2481 Velence, Nyár u. 13., képv.: dr. Sári Péter ügyvéd, a továbbiakban: kérelmezõ) jogorvoslati kérelmét, melyet a Tisza-tavi Területfejlesztési Önkormányzati Társulás (3384 Kisköre, Széchényi út 24., a továbbiakban: ajánlatkérõ) légi úton történõ kémiai és környezetkímélõ biológiai szúnyoggyérítés elvégzése a Tisza-tó térségében 2004. évben tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2004. március 3-án megjelent számában a rendelkezõ részben megjelölt beszerzés tárgyában.
<br>Az ajánlattevõ mûszaki alkalmassága igazolására a felhívás 11 a) pont harmadik bekezdésében elõírta a teljesítésbe bevonni kívánt szakemberek bemutatását (képzettség, szakmai gyakorlat, területismeret).
<br>A 11 b) pont ötödik bekezdésében kikötötte, hogy alkalmatlannak nyilvánítja az ajánlattevõt, ha "a teljesítésbe bevont legalább három szakember (eü. gázmester) nem rendelkezik legalább 5 éves, az OEK által igazolt légi - biológiai és kémiai - szúnyogirtási gyakorlattal, érvényes oklevéllel.
<br>Közölte, hogy a mûszaki alkalmassági feltételeknek az ajánlattevõnek és a teljesítésbe 10%-ot meghaladó mértékben igénybe venni kívánt alvállalkozónak együttesen kell megfelelni.
<br>Az ajánlattételi határidõre, április 13-ra a kérelmezõ és a Corax Kft. nyújtott be ajánlatot.
<br>Az ajánlatok bontásakor a jegyzõkönyvben rögzítést nyert, hogy ajánlatkérõ szükségesnek tartja a kérelmezõ által csatolt OEK- (Országos Epidemiológiai Központ) igazolás pontosítását. Rögzítve lett továbbá, hogy a kérelmezõ által megjelölt Kiss Antal egészségügyi gázmester az ajánlatkérõhöz írt levelében kérte, hogy a személyére vonatkozó adatszolgáltatást ne vegyék figyelembe, mert akarata és tudta nélkül történt az ajánlatban a rá való hivatkozás.
<br>Az ajánlatkérõ által írt levélre az OEK április 14-én válaszolt.
<br>Ajánlatkérõ az április 23-án tartott eredményhirdetésen a Corax Kft. ajánlatát hirdette ki nyertesnek. Kérelmezõt alkalmatlannak nyilvánította a szerzõdés teljesítésére azzal az indokkal, hogy az ajánlatban megjelölt 3 személy közül csak 1 személy (Kiss Antal) rendelkezik legalább 5 éves imágó- és lárvairtás területén is referenciával.
<br>Ajánlatkérõ a nyertessel a felhívás szerinti idõpontban, az eredményhirdetést követõ naptól számított 8. napon (május 3-án) a szerzõdést megkötötte.
<br>Kérelmezõ május 7-én jogorvoslati kérelmet terjesztett elõ.
<br>Sérelmezte az alkalmatlanná nyilvánítását. Elõadta, hogy a kiírás szerinti OEK-igazolással és gyakorlattal mindhárom gázmestere rendelkezik, a megjelölt szakemberek minden követelménynek megfelelnek. Kiss Antal eü. gázmestert azért szerepeltette ajánlatában, mert nevezett az Air-Doktor Kft. 10% feletti alvállalkozójával együttmûködési szerzõdést kötött az alvállalkozójánál felmerülõ egészségügyi gázmesteri teendõk ellátására. Mivel a felhívás szerint a mûszaki alkalmassági feltételeknek az ajánlattevõnek és az alvállalkozónak együttesen kell megfelelni, ajánlatkérõnek az alkalmasság megítélésénél figyelembe kell vennie az alvállalkozója eü. gázmesterét is.
<br>Sérelmezte továbbá, hogy ajánlatkérõ nem nyilvánította alkalmatlannak a Corax Kft.-t annak ellenére, hogy repülõgépe nincs, gépparkot bemutatni nem tud, nincs repülésre üzembentartási engedélye, valamint mûködési engedélye sincs, azaz nem rendelkezik a repülõgépes légi szúnyoggyérítés személyi és tárgyi feltételeivel.
<br>Ajánlatkérõ észrevételében kérte a jogorvoslati kérelem elutasítását. Elõadta, hogy a nyertessel a szerzõdést megkötötte, a munkavégzés folyamatban van.
<br>A Corax Kft. elõadta, hogy 5 fõ, húsz éve saját állományában dolgozó eü. gázmestere van. A munkavégzéshez szükséges repülõgépeket helyi alvállalkozói biztosítják, akik rendelkeznek a mûszaki feltételekkel és az elõírt engedélyekkel.
<br>A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>Kérelmezõ sérelmezte, hogy ajánlatkérõ mûszakilag alkalmatlannak nyilvánította a szerzõdés teljesítésére.
<br>Az alkalmasság igazolása módját a Kbt. 44. § (1) és (2) bekezdése tartalmazza.
<br>A (6) bekezdés elõírja, hogy az "ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére."
<br>A (8) bekezdés szerint az ajánlattevõnek az (1), (2) és (6) bekezdés szerinti adatok, tények és körülmények alapján kell döntenie az alkalmasságról vagy alkalmatlanságról.
<br>Ajánlatkérõ a felhívás 11. b) pontja ötödik bekezdésében arra az esetre helyezte kilátásba az alkalmatlanná nyilvánítást, ha a teljesítésbe bevont legalább három egészségügyi gázmester nem rendelkezik legalább 5 éves, az OEK által igazolt légi - biológiai és kémiai - szúnyogirtási gyakorlattal, érvényes oklevéllel.
<br>A kérelmezõ által csatolt 2004. február 5-én és 10-én kelt OEK-levelek a gázmesterekre vonatkozóan a következõket tartalmazták:
<br>- Reisenger Mátyás 1999., 2000., 2001., 2002., 2003. években egészségügyi gázmesterként a légi úton végrehajtott csípõszúnyogirtás területén közremûködött.
<br>- Péter Attila 1993., 1995., 1997., 1998., 1999., 2000., 2001. években egészségügyi gázmesterként a légi úton végrehajtott csípõszúnyogirtás területén közremûködött.
<br>- Kiss Antal 1997., 1998., 1999., 2000., 2001., 2002., 2003. években egészségügyi gázmesterként a légi úton végrehajtott csípõszúnyogirtás területén közremûködött.
<br>Ajánlatkérõ a felhívásban légi, biológiai és kémiai úton történõ szúnyogirtási gyakorlat hiányát határozta meg alkalmassági feltételként.
<br>A kérelmezõ által csatolt igazolásokból ajánlatkérõ nem tudta megállapítani, hogy azok vonatkoznak-e mindkét irtási technológiára, ezért e vonatkozásban pontosított igazolás kiadását kérte az OEK-tõl.
<br>Az OEK április 14-én kelt levelében közölte:
<br>- Kiss Antal 1997., 1998., 1999., 2000., 2001., 2002., 2003. években egészségügyi gázmesterként a légi úton végrehajtott csípõszúnyogirtás területén (imágó és lárva) közremûködött.
<br>- Reisinger Mátyás 1999., 2000., 2001., 2002., 2003. években egészségügyi gázmesterként a légi úton végrehajtott csípõszúnyogirtás területén (imágó-) 2001., 2002. években pedig lárvairtásban is közremûködött.
<br>- Péter Attila 1993., 1995., 1997., 1998., 1999., 2000., 2001. években egészségügyi gázmesterként a légi úton végrehajtott csípõszúnyogirtás területén (imágó) közremûködött.
<br>Mivel az imágó irtása kémiai, a lárva irtása pedig biológiai úton történik, az OEK ezen igazolása alapján megállapítható:
<br>- Kiss Antal úgy a kémiai, mint a biológiai irtás területén rendelkezik 5 éves igazolt gyakorlattal,
<br>- Reisinger Mátyás a kémiai úton történõ irtás területén rendelkezik 5 éves gyakorlattal, a biológiai irtás területén csak 2 éves igazolt gyakorlata van,
<br>- Péter Attila csak a kémiai úton történõ irtás területén rendelkezik az 5 éves igazolt gyakorlattal.
<br>Ajánlatkérõ alkalmassági feltételként szabta, hogy az eü. gázmesterek tevékenységükre vonatkozóan rendelkezzek érvényes oklevéllel.
<br>Kérelmezõ az ajánlatához nem csatolta a gázmesterek oklevelét, ezáltal kérelmezõ ebbõl a szempontból sem igazolta alkalmasságát.
<br>A Döntõbizottság megállapította, hogy kérelmezõnek a teljesítésbe bevonandó 3 fõ szakembere közül csak 1 fõ rendelkezik a felhívásban elõírt gyakorlattal, valamint kérelmezõ ajánlatában nem igazolta, hogy az eü. gázmesterek rendelkeznek érvényes oklevéllel, így ajánlatkérõ helytállóan nyilvánította kérelmezõt alkalmatlannak a szerzõdés teljesítésére. Ezért a Döntõbizottság a kérelmet ebben a részében elutasította.
<br>A Döntõbizottság megjegyzi, hogy Kiss Antal eü. gázmester személyére vonatkozóan elfogadta az igazolást.
<br>Kérelmezõ becsatolta 10% feletti alvállalkozója, az Air- Doktor Kft. ügyvezetõje nyilatkozatát, miszerint a szúnyogirtási tevékenysége végzésére rendszeres megbízási jogviszonyban áll Kiss Antal eü. gázmesterrel, kérelmezõ nevezett gázmestert az alvállalkozó kifejezett kérésére tüntette fel az ajánlatban.
<br>Ezért Kiss Antal eü. gázmesternek az ajánlatkérõhöz írt levelében foglaltak a kérelmezõ alkalmassága megítélésénél irrelevánsak.
<br>Kérelmezõ kifogásolta, hogy ajánlatkérõ mûszakilag nem nyilvánította alkalmatlannak a Corax Kft.-t a szerzõdés teljesítésére.
<br>A kérelem szerint a Corax Kft. a személyi és tárgyi feltételek hiánya miatt alkalmatlan.
<br>A Döntõbizottság megvizsgálta a Corax Kft. alkalmasságát a felhívásban meghatározott személyi és tárgyi feltételeknek való megfelelés tükrében.
<br>A felhívás szerinti személyi feltétel, hogy az ajánlattevõ és 10% feletti alvállalkozója rendelkezzen min. 3 fõ, a légi biológiai és kémiai szúnyogirtás területén legalább 5 éves igazolt gyakorlattal rendelkezõ eü. gázmesterrel.
<br>A Corax Kft. ajánlatához csatolta az OEK igazolását, miszerint a kft. négy fõ gázmestere 1993-tól, további 1 fõ gázmestere 1996-tól folyamatosan közremûködött légi úton végrehajtott imágó- és lárvairtásban. Az ajánlat tartalmazza a gázmesterek oklevelét is.
<br>A felhívás szerinti tárgyi feltételek:
<br>- az elmúlt 3 évben a beszerzés tárgyának nagyságrendjét elérõ legalább 3 referencia,
<br>- min. 3, a szúnyogirtás elvégzésére alkalmas (GPS-szel felszerelt, engedélyekkel ellátott) légi jármûvel való rendelkezés.
<br>A Corax Kft. ajánlatához referencialeveleket csatolt, melyek az elmúlt 3 évre nézve igazolják:
<br>- Dunakanyar térségben
<br>- 3132 ha légi kémiai,
<br>- Tolna megyében
<br>- 9290 ha légi kémiai, 4548 ha légi biológiai,
<br>- Szolnok megyében
<br>- 5847 ha légi kémiai, 247 ha légi biológiai
<br>- 6232 ha légi kémiai, 300 ha légi biológiai
<br>- Balaton térségben
<br>- 5755 ha légi kémiai, 2156 ha légi biológiai
<br>- 5550 ha légi kémiai, 1686 ha légi biológiai
<br>- 5745 ha légi kémiai, 1611 ha légi biológiai
<br>- Tisza-tavi térségben
<br>- 5552 ha légi kémiai, 5432 ha légi kémiai
<br>szúnyogirtási munka jó minõségben történt elvégzését.
<br>A Corax Kft. ajánlatához csatolta az RSz-Coop Kft.-vel és Schattmann Ádám vállalkozóval kötött alvállalkozói szerzõdést, melyek szerint alvállalkozók a repülõgépeiket a tárgyi közbeszerzés szerinti szolgáltatás céljára a Corax Kft rendelkezésére bocsátják.
<br>A rendelkezésre bocsátott repülõgépek az ajánlatban foglaltak szerint a következõk:
<br>- 2 db Z-37 repülõgép AUTOROT X-20 garnitúrával,
<br>- 2 db AN-2 repülõgép AUTOROT X-20 garnitúrával,
<br>- 1 db KA-26 típusú helikopter UNIROT-4 garnitúrával.
<br>Azt tényt, hogy a repülõgépek GPS-szel (mûholdas helyzetmeghatározó berendezéssel) felszereltek, a két alvállalkozónak az ajánlathoz csatolt nyilatkozata tartalmazza.
<br>A Corax Kft. ajánlatához csatolta a repülõgépek Polgári Légiközlekedési Hatósági engedélyét.
<br>A Döntõbizottság megállapította, hogy a Corax Kft. megfelelt a felhívás szerinti személyi és tárgyi feltételeknek, ezért a jogorvoslati kérelmet ebben a részében elutasította.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a) pontja szerint rendelkezett.
<br>A bírósági jogorvoslatot a 89. § (1) bekezdése biztosítja.
<br>
<br>Budapest, 2004. június 8.
<br>
<br>Dr. Csitkei Mária s. k.,	     Dr. Tukacs László s. k.,
<br>közbeszerzési biztos	       közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>