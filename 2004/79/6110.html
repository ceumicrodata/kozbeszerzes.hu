<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6110/2004)
</h2>
<br>1024 Budapest, Margit krt. 85.
<br>Ikt.sz.: D.279/4/2004.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás a Mezõgazdasági és Vidékfejlesztési Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által a Mezõgazdasági és Vidékfejlesztési Hivatal (1054 Budapest, Alkotmány u. 29., a továbbiakban: ajánlatkérõ) "Az EMOGA Garancia részlegébõl finanszírozott területalapú támogatások esetében elõírt helyszíni ellenõrzés végrehajtásához szükséges GPS technológián alapuló területmérõ eszköz, valamint az egységes jogcímeknél elõforduló, alapterület mérésére szolgáló lézeres távolságmérõ beszerzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2004. április 30-án tájékoztatta a Döntõbizottság elnökét arról, hogy a rendelkezõ részben meghatározott tárgyban a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdés c) pontja alapján hirdetmény közzététele nélküli tárgyalásos közbeszerzési eljárást folytat le. Az eljárásfajta választását azzal indokolta, hogy az EU-csatlakozást követõen ajánlatkérõ kifizetõ ügynökségként mûködik. Korábban a 2419/2001. (EK) bizottsági rendelet határozta meg a helyszíni ellenõrzések rendszerét. Ezt újraszabályozta a 118/2004. (EK) bizottsági rendelet, melynek alapján jelentõsen megváltoztak a helyszíni ellenõrzés feltételei, továbbá várhatóan nagyobb mennyiségû ellenõrzést kell elvégezni. Az ellenõrzéseket ajánlatkérõnek legkésõbb 2004. szeptember 15-ig kell befejezni. Ajánlatkérõnek a nagy értékû beszerzésre eredetileg nem volt fedezete, 2004. március 31-én tájékoztatták arról, hogy pótelõirányzatot engedélyezett részére a Földmûvelésügyi és Vidékfejlesztési Minisztérium Költségvetési Fõosztálya.
<br>Ajánlatkérõ csatoltan megküldte az ajánlati felhívást is.
<br>Felhívása 3. a) pontjában határozta meg mûszaki leírását és követelményeit. A 8. a), 9. a) és 9. b) pontjaiban pedig az alkalmassági követelményét. Ajánlatkérõ felhívása 9. c) pontjában közölte, hogy az ajánlatokat az összességében legelõnyösebb ajánlat szempontja alapján bírálja el, és beszerzése tárgyaként 20, illetve 14 részszempontot állapított meg.
<br>Ajánlatkérõ ajánlattételre GeoPro Kereskedelmi és Szolgáltató Kft.-t, a SOKKIA Geodézia Kereskedelmi és Szolgáltató Kft.-t és a Kerti's Kereskedelmi Kft.-t hívta fel.
<br>A Döntõbizottság elnöke 2004. május 6-án eljárást kezdeményezett ajánlatkérõ közbeszerzési eljárása ellen, arra hivatkozással, hogy nem állapítható meg egyértelmûen a választott eljárásfajta törvényi feltételeinek megléte - a rendelkezésre álló iratokból -, továbbá a Kbt. 34. § (4) bekezdésében az értékelési részszemponttal szemben támasztott követelményeknek való megfelelés. Indítványozta az eljárásfajta jogalapjának és a felhívás jogszerûségének a vizsgálatát.
<br>A Döntõbizottság a jogorvoslati eljárást megindította.
<br>Ajánlatkérõ 2004. május 7-én írásban közölte, hogy ajánlati felhívását visszavonta, és kérte a jogorvoslati eljárás megszüntetését.
<br>A Döntõbizottság ennek alapján megállapította, hogy az ajánlatkérõ részérõl közbeszerzési eljárás nincs folyamatban a beszerzés tárgyára vonatkozóan.
<br>A Kbt. 79. § (2) bekezdése szerint a Döntõbizottság eljárása kérelemre, vagy hivatalból indul. A Kbt. 79. (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni. Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.
<br>A Döntõbizottság megállapította, hogy folytatásra okot adó körülmény - figyelemmel arra, hogy közbeszerzési eljárás már nincs folyamatban - nem áll fenn, ezért az Áe. 14. § (2) bekezdése alapján az eljárást megszüntette.
<br>A jogorvoslatra vonatkozó rendelkezés a Kbt. 89. § (1) bekezdésén alapul. 
<br>
<br>Budapest, 2004. május 10.
<br>
<br>Dr. Nagy Gizella s. k.,	    Fábián Péter s. k.,
<br>közbeszerzési biztos	     közbeszerzési biztos
<br>
<br>Dr. Varga László s. k.,
<br>közbeszerzési biztos
<br><br></body></html>