<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6068/2004)
</h2>
<br>1024 Budapest, Margit krt. 85.
<br>Ikt.sz.: D.299/8/2004.
<br>
<br>Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás Jász- Nagykun-Szolnok Megye Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által Jász-Nagykun-Szolnok Megyei Önkormányzat (5001 Szolnok, Kossuth Lajos út 2., a továbbiakban: ajánlatkérõ) "a Jász-Nagykun-Szolnok Megyei "Szõke Tisza" Fogyatékosok Otthona, Tiszaug épületei bõvítéses rekonstrukciója az intézmény folyamatos mûködésének biztosítása mellett. Ezen belül 2377 m2 alapterületû új épület építése, 1323 m2 alapterületû épületek teljes körû rekonstrukciója" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett, a rendelkezésére álló iratok, a tárgyaláson tett nyilatkozatok alapján az alábbi tényállást állapította meg:
<br>Ajánlatkérõ 2003. november 12-én részvételi felhívást tett közzé a Közbeszerzési Értesítõ 46. számában nyílt elõminõsítési eljárás megindítására, a fenti tárgyban. A teljesítés idõtartama 2005. július 31-ig szólt. 2003. november 26-án a hirdetményt módosította, új teljesítési határidõként 2005. szeptember 30-át jelölte meg azzal, hogy elõteljesítés lehetséges. Az eljárás eredményeként 2004. április 19-én nyertesként a Bau-Vertikál Kft., második helyezettként pedig a Hajlék Kft. ajánlatát hirdette ki. A szerzõdés megkötésétõl a nyertes és a második helyezett is visszalépett.
<br>Ajánlatkérõ a beruházást címzett támogatással kívánta megvalósítani. A helyi önkormányzatok címzett és céltámogatási rendszerérõl szóló 1992. évi LXXXIX. törvény 11. § (4) bekezdése kimondja, hogy a beruházást a támogatási jogosultság kihirdetésétõl számított tizenkét hónapon belül meg kell kezdeni.
<br>A támogatásról szóló döntés a helyi önkormányzatok és a szociális feladatokat ellátó nem állami fenntartók 2003. évi új címzett támogatásáról, valamint az egyes címzett támogatással folyamatban lévõ beruházások eredeti döntéseinek módosításáról szóló 2003. évi LIX. törvény 1. sz. mellékletében, 2003. július 15-én jelent meg. A befejezés határideje pedig 2005. december 31.
<br>Ajánlatkérõ 2004. április 29-én kelt levelében arról tájékoztatta a Döntõbizottság elnökét, hogy hirdetmény közzététele nélküli tárgyalásos eljárást indít a Kbt. 70. § (1) bekezdés c) pontja alapján a fenti tárgyban. Az eljárásfajta választása indokaként hivatkozott az ugyanebben a tárgyban lefolytatott nyílt közbeszerzési eljárásra, amelyet követõen - tekintettel arra, hogy a szerzõdés megkötésére nem került sor - megállapították, hogy a Kbt. 70. § (1) bekezdés c) pontja szerinti rendkívüli sürgõsség fennáll, tekintettel arra, hogy a beruházást 2004. július 15-ig meg kell kezdeni és 2005. december 31-ig be kell fejezni. Ajánlatkérõ a tájékoztatóval megküldte az ajánlati felhívást is a Döntõbizottság elnöke részére.
<br>Ajánlatkérõ a tárgyalásos eljárásban az elõzõ, nyílt eljárásban a szerzõdéskötéstõl visszalépõ cégek ajánlatát követõ legalacsonyabb árú, érvényes ajánlatot tett céget, a KIPSZER Fõvállalkozási és Tervezõ Rt.-t kérte fel ajánlattételre.
<br>Az ajánlati felhívás szerint a teljesítés határideje 2005. július 31., elõteljesítés lehetséges. Az elsõ tárgyalás idõpontja 2004. május 13.
<br>Ajánlatkérõ a legalacsonyabb összegû ellenszolgáltatást tartalmazó ajánlatot kívánta kiválasztani.
<br>A Döntõbizottság elnöke 2004. május 11-én jogorvoslati eljárást kezdeményezett ajánlatkérõ közbeszerzési eljárása ellen, és a Kbt. 79. § (5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból a Kbt. 70. § (1) bekezdés c) pontja feltételeinek fennállása nem állapítható meg egyértelmûen. Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát. A jogsértõ cselekmény tudomásra jutása idõpontjaként 2004. április 29-ét az ajánlati felhívás részére történõ megküldésének idõpontját jelölte meg.
<br>Ajánlatkérõ érdemi észrevételében kérte a jogorvoslati eljárás megszüntetését a Döntõbizottság elnökének megküldött tájékoztatóban foglalt indokok alapján, különös tekintettel arra, hogy a tervezett beruházás minél elõbb megvalósulhasson. Elõadta, hogy jogszerûen folytatták le a Kbt. 70. § (1) bekezdés c) pontja szerinti eljárást, mivel 2004. július 15-ig a beruházást meg kell kezdeni, és 2005. december 31-ig be kell fejezni. Hivatkozott arra, hogy 2003. július 15-tõl mindent megtett a kivitelezõ kiválasztására, nem az ajánlatkérõ hibájából eredõen állt elõ a rendkívüli sürgõsség. A nyílt eljárás eredménytelenségét részben az okozta, hogy az ajánlattevõk túlzottan alacsony árat adtak meg, valamint a második legkedvezõbb ajánlattevõ egy másik beszerzési eljárás nyerteseként lekötötte a kapacitását. Az ajánlattevõk a 3 500 000 Ft ajánlati biztosítékot is elvesztették. A jelen eljárásban felhívott ajánlattevõ által megadott ár volt a legközelebb ahhoz az árhoz, melyhez szükséges összeg az ajánlatkérõ rendelkezésére áll. Tekintettel arra, hogy költségvetése forráshiányos, további saját forrással a költségvetést nem tudja kiegészíteni. 2004-ben és 2005-ben is 20-20 millió forint a saját erõ. Elõadta továbbá, hogy a nyílt eljárásban a részvételi felhívás módosítására azért került sor, mert a felhívás rosszul jelent meg. Az idõ lerövidítése céljából 10 nappal csökkentették az elbírálási idõt.
<br>Hivatkozott továbbá arra, hogy a tervezett kivitelezési munkálatokat az intézmény folyamatos mûködésének biztosítása mellett kell elvégezni. Az intézményben 75 fõ súlyos és középsúlyos értelmi fogyatékos felnõtt ember él, akiknek 70%-a semmiféle rokoni kapcsolattal nem rendelkezik, így elhelyezésükre még idõlegesen sincs mód. Az õszi fûtési szezonig az "F" jelû kazánház épületének átépítésére az ágyhoz kötött lakók gondozása szempontjából feltétlenül szükség van. Az átköltöztetések bonyolult organizációs séma szerint valósulnak meg.
<br>A beruházás részeként valósul meg többek között az intézmény szükségletei szerinti kapacitású szennyvíztisztító mû, melynek vízijogi engedélyében meghatározott a kötelezõ próbaüzemi ideje. A szennyvíztisztítónak mûködnie kell, amint az "A" és "B" jelû épületek elkészülnek, azonban a próbaüzem mérhetõ idõszaka megkezdésének elõfeltétele a tervezett beruházással bõvített intézmény teljes kapacitással való mûködése.
<br>A részleges használatbavételhez elõírt tûzivíztárolónak, illetve a már az új épületeket is kiszolgáló szennyvíztisztítónak is el kell készülnie ahhoz, hogy a jelenleg lakott épületekbõl a gondozottak átköltözhessenek, ezzel megnyitva a lehetõségét annak, hogy a meglévõ régi épületek rekonstrukciója elkezdõdhessen. Ezen okokból nem tudtak élni a kezdési határidõ meghosszabbításának lehetõségével, mely veszélyeztetné a Parlament által jóvahagyott befejezési határidõt is.
<br>Az elsõ tárgyalást 2004. május 13-án megtartotta ajánlatkérõ, de még további tárgyalás vált szükségessé, majd 2004. május 19-én zárta le a tárgyalásokat, eredményt hirdetett és a vállalkozási szerzõdést bruttó 643 338 000 Ft összegben ekkor meg is kötötte.
<br>A Döntõbizottság megállapította, hogy az ajánlatkérõnek a Kbt. 70. § (1) bekezdés c) pontjára alapított eljárása nem jogsértõ.
<br>A Kbt. 26. § (1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárásra vonatkozó megengedõ rendelkezéseket a Kbt. 70. §-a tartalmazza.
<br>Ajánlatkérõ a hirdetmény közzététele nélküli tárgyalásos eljárást a Döntõbizottság elnöke részére megküldött tájékoztatás szerint a Kbt. 70. § (1) bekezdés c) pontjára alapozta. E rendelkezés szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.
<br>A Döntõbizottságnak abban kellett állást foglalnia, hogy az ajánlatkérõ által indított tárgyalásos eljárásnak a Kbt. 70. § (1) bekezdés c) pontja szerinti feltételei fennállnak-e. Egyetlen feltétel hiánya esetén ez az eljárás már nem alkalmazható.
<br>Ajánlatkérõ a 2003. július 15-én kihirdetett 2003. évi LIX. tv. 1. sz. melléklete szerint címzett állami támogatást nyert el a "Szõke Tisza" Fogyatékosok Otthona, Tiszaug bõvítéses rekonstrukciójára, melyre a Bács-Kiskun Megyei Közigazgatási Hivatal 793-1/2003 számú határozata alapján köteles volt.
<br>A beruházás megkezdésének legkésõbbi idõpontja 2004. július 15-e, a befejezésének legkésõbbi idõpontja 2005. december 31. volt. A finanszírozási szerzõdést 2003. november 10-én kötötte meg. Ajánlatkérõ a támogatási döntés kihirdetését követõen haladéktalanul értesítette a kiviteli tervdokumentáció elkészítésével megbízott céget, hogy - a korábban lefolytatott közbeszerzési eljárást lezáró szerzõdés értelmében - az abban rögzített határidõre (90 napon belül) készítse el a szükséges terveket. A beszerzésre megindított nyílt eljárásban szerzõdéskötésre nem került sor, mert sem a nyertes ajánlattevõ, sem az õt követõ legkedvezõbb ajánlatot tevõ cég a szerzõdést nem kötötte meg, annak ellenére, hogy ajánlatkérõ 3 500 000 Ft ajánlati biztosíték nyújtását írta elõ, ezért megállapítható, hogy a rendkívüli sürgõsség az ajánlatkérõ által elõre nem látható okból állt elõ, az azokat indokoló körülmények nem erednek az ajánlatkérõ mulasztásából.
<br>Fentiek alapján a Döntõbizottság megállapította, hogy attól az idõponttól kezdve, hogy ismert volt ajánlatkérõ számára a beszerzési igény, mindent megtett annak érdekében, hogy a szükséges eljárást lefolytassa.
<br>Ajánlatkérõ azt az ajánlattevõt kérte fel ajánlattételre, aki az eredményesen lefolytatott eljárásban, a nyertesek visszalépését követõen a legkedvezõbb ajánlati árú érvényes ajánlatot tette. A Döntõbizottság figyelembe vette azt is, hogy a tervezett kivitelezési munkálatokat az intézmény folyamatos mûködésének biztosítása mellett kell elvégezni, valamint, hogy a beruházás részeként megvalósuló szennyvíztisztító mû vízjogi engedélyében meghatározott próbaüzem megkezdésének elõfeltétele a tervezett beruházással bõvített intézmény teljes kapacitással történõ mûködése is. Ennek megvalósítására a 2005. július 31-i, az ajánlatkérõ által megvalósítani kívánt határidõ betartása esetén van lehetõség.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) - rendelkezéseit kell alkalmazni.
<br>Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.
<br>A fentiek alapján a Döntõbizottság a jogorvoslati eljárást megszüntette.
<br>A Döntõbizottság a jogorvoslati eljárással kapcsolatban felmerült költségek viselésérõl a Kbt. 88. § (1) bekezdés h) pontjában foglaltakra tekintettel, a rendelkezõ részben foglaltak szerint határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>
<br>Budapest, 2004. június 10.
<br>
<br>Dr. Telek Katalin s. k.,	     Bújdosó Gézáné s. k.,
<br>közbeszerzési biztos	      közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>