<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>MAGYAR KÖZTÁRSASÁG LEGFELSÕBB BÍRÓSÁGA (6078/2004)
</h2>
<br>Kf.IV.37.416/2002/7.
<br>
<br>A Magyar Köztársaság Legfelsõbb Bírósága dr. Zsíros Sándor ügyvéd (Sajószentpéter, Semmelweis út 9.) által képviselt Zádorfalva Község Önkormányzata (Alsószuha, Nagy u. 16.) felperesnek dr. Nagy László Gábor jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közbeszerzési ügyben hozott határozat törvényességének felülvizsgálata iránt a Fõvárosi Bíróságon folyt perében, a 2002. február 15-én meghozott 13.K.32.535/2001/3. számú ítélet ellen az alperes részérõl 4. sorszámon benyújtott fellebbezés folytán megtartott tárgyaláson meghozta a következõ
<br>
<br>ÍTÉLETET:
<br>
<br>A Legfelsõbb Bíróság az elsõfokú bíróság ítéletét megváltoztatja és a felperes keresetét elutasítja.
<br>Kötelezi a felperest, hogy 15 nap alatt fizessen meg az alperesnek 20 000 (azaz húszezer) forint együttes elsõ és másodfokú eljárási költséget.
<br>A le nem rótt kereseti és fellebbezési eljárási illetéket az állam viseli.
<br>Ez ellen az ítélet ellen további fellebbezésnek nincs helye.
<br>
<br>INDOKOLÁS
<br>
<br>Az ajánlatkérõ felperes a Közbeszerzési Értesítõ 2001. február 28-i 9. számában ajánlati felhívást tett közé "Zádorfalva és Szuhafõ gázhálózatának kivitelezése" tárgyában, nyílt közbeszerzési eljárást kezdeményezve. A felhívásra három ajánlat érkezett, egyikükkel, a nyertes ajánlattevõvel a felperes a szerzõdést megkötötte. A két vesztes résztvevõ egyike, a perben nem álló Neptun-Bau Rt. jogorvoslati kérelmet terjesztett elõ az ajánlatkérõ értékelését sérelmezve. Kérte az ajánlatkérõ döntésének megsemmisítését, a jogsértés megtörténtének megállapítását, bírság kiszabását, valamint hogy a döntõbizottság ideiglenes intézkedéssel tiltsa meg a szerzõdés megkötését. Kiemelte kérelmében, hogy a fizetési feltételekre a lehetséges 10 pont helyett csak 1 pontot kapott, mert a szeptemberben elvégzett munkát a számviteli szabályokkal ellentétben csak a következõ év januárjában számlázta volna le. Ez a hiba azonban nem okozhatna semmisséget, mert a fizetési feltételeknek más elemei is voltak, melyeket az említett hibára tekintettel a felperes nem értékelt, jóllehet erre köteles lett volna.
<br>Az alperes a D.414/17/2001. számú, 2001. augusztus 21-én meghozott határozatával a felperest egymillió forint bírsággal sújtotta, egyebekben a jogorvoslati kérelmet elutasította. Álláspontja szerint az elõterjesztõ ajánlatának értékelése nem az ajánlatok tényleges tartalmi elemeit hasonlította össze, hanem csak egyetlen elem vélelmezett kedvezõtlensége miatt, arra a részszempontra minimum pontot adott. Az eljárás végeredményére ez kihatással nem volt. Ugyancsak nem volt kihatással a végeredményre az egyéb pontoknak az alperes által felülvizsgált eltérõ értékelése sem.
<br>Az alperes határozatával szemben annak hatályon kívül helyezése, illetõleg megváltoztatása és a bírság mellõzése iránt a felperes nyújtott be keresetet. Elõadta, hogy a jelen ügy elõzményeként korábban hozott alperesi határozat szerint járt el az értékelés során. A bírság kiszabását azért is alaptalannak tartotta, mert az alperes által kifogásolt értékelés szerint sem befolyásolta a jogsértés az eredményt.
<br>Az elsõfokú bíróság ítéletével az alperes határozatát akként változtatta meg, hogy a Neptun-Bau Rt. jogorvoslati kérelmét elutasította. Indokolása szerint "jogszabály nem rendelkezik arról, hogy az ajánlatkérõnek a pontozás során megadott ponttartomány egészét ki kell használnia". Rámutatott az elsõfokú bíróság arra is, hogy a részszempont alszempontok szerinti értékelése jogszabályi elõírás hiányában az ajánlatkérõ mérlegelésétõl függ. "A felperes az elbírálási részszempontok értékelése során nem követett el jogsértést, az ajánlatok közötti különbségek az általa adott pontszámokban kellõképpen kifejezésre jutottak". Az alperes határozata az elsõfokú bíróság szerint ezért jogszabálysértõ volt.
<br>Az ítélet ellen az alperes élt fellebbezéssel, kérve az elsõfokú bíróság ítéletének megváltoztatásával a felperes keresetének elutasítását. Fellebbezésében egyebek mellett elõadta, hogy a fizetési feltételek összehasonlításánál a felperes a számlák számát, a számlák benyújtásának idõpontját, a számlák kiegyenlítésének határidejét, valamint a részszámláknak a százalékos nagyságát vizsgálta az egész beruházás volumenéhez viszonyítva, kivéve a jogorvoslati kérelmet elõterjesztõ esetét, melynél csak egy elemet, a végszámla kibocsátásának idõpontját vette figyelembe az értékelésnél.
<br>A felperes fellebbezési ellenkérelmében az elsõfokú bíróság ítéletének helybenhagyását kérte.
<br>Az alperes fellebbezése alapos.
<br>A közbeszerzésekrõl szóló 1995. évi XL. törvény 55. §-ának (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2) és (3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos (összpontszámú) ajánlatok közül a 35. § (1) bekezdése, vagy az 59. § (4), (5) bekezdései alapján elõnyben kell részesíteni.
<br>Az idézett rendelkezésbõl megállapítható, hogy az ajánlatok értékelésénél csak olyan értékelési módszer fogadható el, mely jogszabálysértõnek nem tekinthetõ. Az értékelés különféle elvek szerint is megtörténhet. Jogszabály kötelezõ értékelési elv alkalmazását az ismertetetteken kívül nem kívánja meg. Erre az elsõfokú bíróság helytállóan mutatott rá. Tévedett azonban abban, hogy olyan értékelést is a jogszabálynak megfelelõnek tartott, mely a maga által állított feltételek betartásában nem volt következetes. Az egyes ajánlatok eltérõ feltételek szerinti értékelése a jogszabállyal ellentétes, ezért az alperes az 1995. évi XL. törvény 88. § (1) bekezdés d) és f) pontja alapján jogszerûen állapította meg a jogsértést és rótt ki a felperesre bírságot.
<br>Kiemeli a Legfelsõbb Bíróság, hogy valóban nincs tõrvényi elõírás arra, miszerint a ponthatárokat az értékeléskor kötelezõ kitölteni. A meghirdetett ponthatárok azonban értelmezhetetlenek volnának, ha a legkedvezõbb és a legkedvezõtlenebb szempont nem a legmagasabb megadott, illetõleg a legkisebb megadott pontszámot kapná. Az ilyen értékelés alapot adhatna a szubjektív értékelésre is, mely ellentétes a közbeszerzési eljárásban alkalmazandó elvekkel.
<br>A kifejtett indokok alapján a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján megváltoztatta és a felperes keresetét elutasította.
<br>A fellebbezõ felperes a Pp. 79. §-ának (1) bekezdése alapján köteles megfizetni az alperes felszámítható elsõ és másodfokú költségeit. A felperes, mint helyi önkormányzat az illetékekrõl szóló 1990. évi XCIII. törvény 5. §-a (1) bekezdésének b) pontja alapján teljes személyes illetékmentességben részesül, ezért a kereseti és fellebbezési eljárási illetéket az állam viseli.
<br>
<br>Budapest, 2004. május hó 12.
<br>
<br>Dr. Buzinkay Zoltán s. k.,        Dr. Kovács Ákos s. k.,
<br>tanácselnök	       elõadó bíró
<br>
<br>Dr. Fekete Ildikó
<br>bíró
<br>
<br>
<br><br></body></html>