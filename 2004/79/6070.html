<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6070/2004)
</h2>
<br>1024 Budapest, Margit krt. 85.
<br>Ikt.sz.: D.325/7/2004.
<br>
<br>Tárgy: a Getronics Magyarország Kft. jogorvoslati kérelme az Állami Autópálya Kezelõ Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Getronics Magyarország Kft. (1115 Budapest, Tétényi út 15-17., a továbbiakban: kérelmezõ) által az Állami Autópálya Kezelõ Rt. (1036 Budapest, Lajos u. 74-76., képviseli: dr. Tasnádi Gábor ügyvéd, 1111 Budapest, Kende u. 18. VI. 18., a továbbiakban: ajánlatkérõ) "üzemi célú komplex autópálya-informatikai rendszer kiépítése az M7-es autópálya 17+000 és 110+580 km-szelvényei között (93,58 km)" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonására tekintettel - megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2004. március 17-i 30. számában tette közzé a Kbt. 70. § (1) bekezdés a) pontja alapján részvételi felhívását hirdetmény közzétételével induló tárgyalásos eljárás megindítására a rendelkezõ részben meghatározott tárgyban.
<br>Ajánlatkérõ felhívása 3. a) pontjában határozta meg a beszerzés tárgyát és mennyiségét, amely magában foglalja
<br>- az üzemi hírközlési rendszer építési munkálatait,
<br>- SDH-gerinchálózat,
<br>- videoalrendszer,
<br>- segélykérõ alrendszer,
<br>- APM központi számítástechnikai alrendszer,
<br>- telekommunikációs alrendszer,
<br>- meteorológiai és forgalomszámláló alrendszer és
<br>- a kapcsolódó létesítmények építõipari és informatikai kiépítését.
<br>A nyertes feladata az üzemi hírközlõ rendszer kiviteli terveinek elkészítése és a szükséges szakhatósági és közmûengedélyek beszerzése is.
<br>A felhívás 8. pontjában határozta meg a résztvevõk pénzügyi, gazdasági és mûszaki alkalmassága igazolására kért adatokat és tényeket. Részletesen szabályozta a referenciaigazolásával, annak tartalmával szemben támasztott elõírásait. Ajánlatkérõ részvételi felhívásában a meghívni kívánt ajánlattevõk keretszámát háromban határozta meg.
<br>Ajánlatkérõ részvételi dokumentációt is összeállított, ebben határozta meg a részvételre jelentkezésekkel szemben támasztott formai és tartalmi követelményeit. A dokumentáció 6.2.2 pontjában állapította meg, hogy az alkalmas részvételre jelentkezõk közül milyen feltételek alapján választja ki az ajánlattételre felhívott jelentkezõket. Ajánlatkérõ négy szempontot határozott meg és szabályozta a szempontonként adható pontszámok megállapításának rendszerét. Az egyik rangsorolási szempont volt a jelentkezõ emberi erõforrásokkal való felkészültsége, melynek keretében a projektvezetõ vonatkozásában is rendelkezett a felelõs projektvezetõként végzett meghatározott tárgyú olyan munkák értékelésérõl, amelyek referencialevelekkel igazoltak.
<br>A részvételi jelentkezési határidõre részvételre jelentkezést nyújtott be: az Alcatel Contracting GmbH, a SAGEM Magyarország Kft., a Siemens Rt., a Vegyépszer Rt. és a kérelmezõ.
<br>Ajánlatkérõ 2004. május 4-én hirdette ki a részvételi szakaszt lezáró döntését. A Vegyépszer Rt. kivételével a többi jelentkezõt alkalmasnak minõsítette. Ajánlatkérõ ajánlattételre az Alcatel Contracting GmbH-t, a SAGEM Magyarország Kft.-t és a Siemens Rt.-t hívta fel.
<br>Ajánlatkérõ külön összegzésben ismertette, hogy az alkalmas jelentkezõket miként rangsorolta és milyen pontszámot állapított meg részükre. A kérelmezõt negyedikként rangsorolta. A kérelmezõ vonatkozásában rögzítette, hogy a projektvezetõ vonatkozásában nem állapított meg pontot, mert szakmai gyakorlata nem volt referencialevéllel igazolva. Utalt arra is, hogy amennyiben erre nyújtottak volna be referencialevelet, még abban az esetben sem érte volna el a kérelmezõ összpontszáma azt a nagyságrendet, amelynek alapján ajánlattételre lehetett volna felhívni, maradt volna a negyedik helyezése.
<br>A kérelmezõ 2004. május 17-én nyújtotta be jogorvoslati kérelmét, melyben kérte jogsértés megállapítását, a részvételi szakaszt lezáró döntés megsemmisítését és ideiglenes intézkedésként a közbeszerzési eljárás felfüggesztését.
<br>A kérelmezõ álláspontja szerint a projektvezetõ szakmai gyakorlatát referencialevelekkel igazolta, így arra ajánlatkérõnek pontszámot kellett volna megállapítani. A kérelmezõ sérelmezte továbbá a többi rangsorolási szempont esetében megállapított pontszámot is. Elkészítette a saját számítási rendszerét, melynek alapján álláspontja szerint 473,6 pontot kellett volna részére megállapítani, mely meghaladja a harmadikként rangsorolt Siemens Rt. pontszámát és ennek alapján õt kellett volna felhívni ajánlattételre.
<br>Ajánlatkérõ érdemi észrevételében kérte a jogorvoslati kérelem elutasítását, mert álláspontja szerint jogszerûen folytatta le a közbeszerzési eljárását, az alkalmas részvételre jelentkezõket helyesen rangsorolta. A kérelmezõ a projektvezetõ szakmai gyakorlatát nem igazolta referencialevéllel, a többi szempontnál pedig olyan munkákat vett figyelembe, amelyek nem felelnek meg ajánlatkérõ specifikált referenciamunka elõírásainak.
<br>A kérelmezõ 2004. június 8-án megtartott tárgyaláson bejelentette, hogy a jogorvoslati kérelmét visszavonja és kérte a jogorvoslati eljárás megszüntetését.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A jogorvoslatra vonatkozó rendelkezés a Kbt. 89. § (1) bekezdésén alapul. 
<br>
<br>Budapest, 2004. június 8.
<br>
<br>Dr. Nagy Gizella s. k.,	      Fábián Péter s. k.,
<br>közbeszerzési biztos	         közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>