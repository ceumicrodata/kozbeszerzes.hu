<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6096/2004)
</h2>
<br>1024 Budapest, Margit krt. 85.
<br>Ikt.sz.: D.344/12/2004.
<br>
<br>Tárgy: a Strabag Rt. jogorvoslati kérelme Füzesgyarmat Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a STRABAG Rt. (1135 Budapest, Szegedi út 35-37., képviseli: dr. Kecskés Gabriella ügyvéd, 1135 Budapest, Szegedi út 35-37., a továbbiakban: kérelmezõ) jogorvoslati kérelmének, melyet Füzesgyarmat Város Önkormányzata (5525 Füzesgyarmat, Szabadság tér 1., nevében és képviseletében eljár: KÖVITE-PLUSZ Mérnöki, Tervezõ és Szolgáltató Kft., 5701 Gyula, Bocskai u. 18., a továbbiakban: ajánlatkérõ) "Füzesgyarmat Város termálfürdõ-építés megvalósítása" tárgyú közbeszerzési eljárása ellen nyújtott be helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 44. § (8) bekezdését, ezért ajánlatkérõvel szemben 5 000 000 Ft, azaz ötmillió forint bírságot szab ki.
<br>A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000- 01720361- 00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási, szolgáltatási díjat fizessen meg. A jogorvoslati eljárásban ezen felül felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a rendelkezésére álló iratok és a felek nyilatkozatai alapján az alábbi tényállást állapította meg.
<br>Ajánlatkérõ 2004. március 17-én a Közbeszerzési Értesítõ 30. számában megjelent ajánlati felhívásával a rendelkezõ részben meghatározott tárgyú nyílt közbeszerzési eljárást kezdeményezett.
<br>Ajánlatkérõ az ajánlati felhívás 11. a) pont elsõ nagy francia bekezdésében az ajánlattevõk mûszaki alkalmassága igazolására kért adatok és tények között az alábbiakat határozta meg.
<br>"- az ajánlattevõ 2001., 2002., 2003. évben, illetve az ajánlattételi határidõig megkezdett vagy teljesített, az eljárás tárgyával rokon típusú berendezésének bemutatása (kiemelve a generálkivitelezõként teljesített, vagy a teljesítés alatt álló teljesítéseket) a Kbt. 44. § (2) bekezdés a) pontja szerinti tartalommal, referencialevelekkel alátámasztva,"
<br>Ajánlatkérõ az ajánlati felhívás 11. b) pontjában az ajánlattevõnek a szerzõdés teljesítésére alkalmatlanná minõsítésének szempontjai között a második és harmadik nagy francia bekezdésében az alábbiakat határozta meg.
<br>"- az ajánlattevõ a 2001., 2002, 2003. évek átlaga alapján nem rendelkezik legalább évi 100 M Ft összegû, a beruházáshoz hasonló típusú referenciamunkákkal. Hasonló (rokon) típusú teljesítésnek az ajánlati felhívás 16. pontja 11. bekezdésében foglalt teljesítések minõsülnek,
<br>- az ajánlattevõ 2001., 2002., 2003. évek valamelyikében nem rendelkezik legalább 1 db fedett strand- vagy termálmedence-építési referenciával, melynek I. osztályú teljesítését referencialevéllel igazolni kell."
<br>Ajánlatkérõ az ajánlati felhívás 13. pontjában meghatározta, hogy az összességében legelõnyösebb ajánlat bírálati szempontot fogja alkalmazni, ehhez megadta a bírálati részszempontokat, a hozzájuk tartozó súlyszámokat, az alkalmazni kívánt ponttartományt, valamint az értékelés módszerét.
<br>Ajánlatkérõ az ajánlati felhívás 16. pontjának 11. francia bekezdésében az alábbiakat határozta meg.
<br>"Rokon típusú teljesítésnek sport-, szabadidõs létesítmények, gyógy-, strandfürdõ-építésnél, -felújításnál, ipari, ivóvíz-, szennyvíztisztító telep építése minõsül."
<br>Ajánlatkérõ részletes dokumentációt bocsátott az ajánlattevõk rendelkezésére, mely tartalmazta az ajánlattételhez szükséges technikai adatokat, továbbá az ajánlatokkal kapcsolatos ismertetõt.
<br>Ajánlatkérõ 2004. április 8-án tartotta a helyszíni konzultációt.
<br>2004. április 27-ig az ajánlattételi határidõig ajánlatot nyújtott be a NÁDÉP Építõipari és Kereskedelmi Szolgáltató Kft., a BÓLEM Építõipari Kft., a BIOFLOTT Környezetépítõ, Kereskedelmi és Szolgáltató Kft. és a kérelmezõ.
<br>Ajánlatkérõ 2004. május 20-án hirdette ki az eljárás eredményét, mely szerint az eljárás nyertese a BIO-FLOTT Környezetépítõ, Kereskedelmi és Szolgáltató Kft. ajánlata, míg második legkedvezõbb ajánlatot a kérelmezõ nyújtotta be.
<br>Ajánlatkérõ 2004. június 4-én a szerzõdést a BIO-FLOTT Kft.-vel megkötötte.
<br>Kérelmezõ 2004. május 21-én nyújtott be jogorvoslati kérelmet, melyben ajánlatkérõ közbeszerzési eljárást lezáró döntésnek jogszerûségét vitatta. Álláspontja szerint a nyertesnek kihirdetett ajánlat benyújtója a szerzõdés teljesítésére alkalmatlan, tekintettel arra, hogy nem rendelkezik strand-, vagy termálmedence-építési referenciával.
<br>Ennek alapján kérte ajánlatkérõ eljárást lezáró döntésének megsemmisítését, ideiglenes intézkedéssel a szerzõdéskötés megtiltását és ajánlatkérõ kötelezését a költségek viselésére, továbbá bírság alkalmazását.
<br>Ajánlatkérõ a jogorvoslati kérelemre tett észrevételében és tárgyaláson tett nyilatkozatában elõadta, hogy a BIO-FLOTT Kft. ajánlatában a megkívánt referencia megtalálható, ezt ajánlatkérõ le is ellenõrizte.
<br>Kérte a megalapozatlan jogorvoslati kérelem elutasítását.
<br>Egyéb érdekeltek az eljárás során érdemi észrevételt nem tettek.
<br>A Döntõbizottság ideiglenes intézkedést nem alkalmazott, mert annak törvényi elõfeltételei nem álltak fenn.
<br>A Döntõbizottság megállapította, hogy a jogorvoslati kérelem az alábbiak szerint megalapozott.
<br>A Kbt. 44. § (2) bekezdés a) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.
<br>A BIO-FLOTT Kft. ajánlatának 45. oldalán a referencialistán feltüntette, hogy a Mecsekérc Rt. részére fedett medence megépítése és zagytéri vízkezelõ medence megépítése tárgyú projektet végzett 2001., illetve 2002. évben.
<br>A BIO-FLOTT Kft. ajánlatának 46. oldalán az alábbi referenciaigazolást csatolta:
<br>"Kérésükre igazoljuk, hogy a MECSEKÉRC Rt. megrendelésére, a BIO-FLOTT Kft. kivitelezésében a volt uránbánya területrendezése folyamán Kõvágószõlõs, Pellérd közigazgatási területén az alábbi munkálatokat végezte, mely referenciaként csatolható:
<br>- csapadékvíz-elvezetés, zárt és nyílt rendszerû gravitációs,
<br>- szennyvízelvezetés, zárt gravitációs rendszerû,
<br>- átemelõk, tiltók építése,
<br>- térburkolások,
<br>- járdák, utak aszfaltburkolatának helyreállítása, valamint új aszfaltozott közlekedési útvonal megépítése,
<br>- térvilágítás kiépítése,
<br>- fedett medence megépítése,
<br>- zagytéri vízkezelõ-medence megépítése.
<br>Fenti munka
<br>- kezdete: 2001. július 1.,
<br>- befejezése: 2002. november 20.,
<br>- ellenértéke: 285 116 000 Ft + 25% áfa.
<br>A vállalkozó a munkálatokat I. osztályú minõségben és a vállalt határidõn belül végezte el. A BIO-FLOTT Kft. fõvállalkozóként vett részt a munkák elvégzésében."
<br>Ajánlatkérõ 2004. május 11-én kelt 569-13/2004. iktatószámú alábbi levelével kereste meg a MECSEKÉRC Rt.-t a BIO-FLOTT Kft. referenciájával kapcsolatban.
<br>"Tisztelt Címzett!
<br>Településünk 2004-2005. évben kívánja megvalósítani városi termálfürdõ-építés beruházását. A közbeszerzési eljárás során alkalmassági szempontként került meghatározásra az ajánlattevõk számára az, hogy az ajánlattevõ 2001-2002-2003. évek valamelyikében rendelkezzen legalább egy darab strand-, vagy termálmedence-építési referenciával. Mindez elsõ osztályú teljesítését beruházói referencialevéllel kértük igazolni. A felhívásra ajánlatot nyújtott be a gyulai székhelyû BIOFLOTT Kft., és bemutatta, hogy az Önök megrendelésére fedett medencét épített 2002. november 20-i teljesítési határidõ mellett. Miután az Önök által 2002. december 2-i igazolásból nem derül ki, hogy milyen funkciójú medence építésére került sor, ezúton azzal a tiszteletteljes kéréssel fordulunk Önökhöz, hogy a megépített medencére vonatkozó mûszaki jellemzõket, funkcióját számunkra információként eljuttatni szíveskedjenek.
<br>Füzesgyarmat, 2004. május 11.
<br>Segítségüket elõre is megköszönve, tisztelettel.
<br>A MECSEKÉRC Rt. 2004. május 13-án az alábbi választ adta ajánlatkérõ kérdésére.
<br>"Tisztelt Polgármester úr!
<br>Hivatkozva 569-13/2004. ikt. sz. faxukra, kérésükre igazoljuk, hogy a BIOFLOTT Kft. a MECSEKÉRC Rt. által meghirdetett nyílt közbeszerzési eljárások nyerteseként 2000. év májusától, 2003. év augusztusáig végzett munkálatokat. A volt uránbánya bezárása, tájrendezése, területrendezésével kapcsolatban. Ezen munkák keretein belül medenceépítésekkel kapcsolatban az alábbi munkálatokat végezte: 2 db medence felújítása, átépítése, a szükséges gépészeti berendezésekkel együtt.
<br>Medencék méretei:
<br>
<br>1. körmedence, átmérõ 6 m, mélység: 1,1 m, lefedett,
<br>2,22 m ? 10 m medence, átlag mélység 1,75 m. A medence gépészeti felszereltsége: vízforgatós.
<br>A BIO-FLOTT Kft. a munkálatokat I. osztályú minõségben végezte el."
<br>Kérelmezõ a Döntõbizottság által 2004. június 14-én tartott jogorvoslati tárgyalás során a MECSEKÉRC Rt. 1/2204/2/ 2004. sz. alábbi tájékoztatását csatolta a Döntõbizottság részére.
<br>"Tisztelt divízióigazgató úr!
<br>Hivatkozva K-696/2004 iktatószámú 2004. június 9-i dátumú levelükre tájékoztatom, hogy a MECSEKÉRC Rt. 2001- 2004. évben nem építtetett sport, szabadidõs és rekreációs célú fürdõ- vagy termálmedencét."
<br>Ajánlatkérõ az ajánlati felhívás 11. b) pontjának harmadik nagy francia bekezdésében alkalmatlanná minõsítési szempontként jelölte meg azt, ha ajánlattevõ nem rendelkezik legalább 1 db fedett strand- vagy termálmedence-építési referenciával, mellyel kapcsolatban a megfelelõ referenciaigazolást is csatolni kell.
<br>A BIO-FLOTT Kft. ajánlatában csatolt referenciaigazolásban csupán "fedett medence" és "zagytéri vízkezelõ medence" került feltüntetésre.
<br>A BIO-FLOTT Kft. által épített fedett medencével kapcsolatban olyan nyilatkozat vagy irat, amely meghatározta volna azt, hogy a fedett medence milyen funkciójú volt, nem található. Ajánlatkérõ ezzel kapcsolatban megkereste a MECSEKÉRC Rt.-t, mely megkeresésben kifejezetten a funkció és az épített medence mûszaki jellemzõire vonatkozó kérdést tettek fel. A MECSEKÉRC Rt. által kiadott 1/2000/2/2004. sz. referenciaigazolásban csupán az adott medencék mûszaki paraméterei (lefedett, méretek, vízforgatós gépészeti felszereltség) kerültek meghatározásra, azonban arra vonatkozóan, hogy milyen funkciójú az adott medence, adatot nem tartalmazott.
<br>A MECSEKÉRC Rt. 1/2204/2/2004. sz. tájékoztatóban egyértelmûen úgy nyilatkozott, hogy sport, szabadidõs és rekreációs célú fürdõ- vagy termálmedencét 2001-2004. években nem építtetett.
<br>A Döntõbizottság megállapította, hogy a BIO-FLOTT Kft. ajánlatából és az azzal kapcsolatban adott referenciával kapcsolatos tájékoztatásból nem lehetett megállapítani azt, hogy strand- vagy termálmedence-építési referenciával rendelkezik-e. Ajánlatkérõ azon nyilatkozatát, hogy a MECSEKÉRC Rt. 1/2000/2/2004. számú tájékoztatásában feltüntetett "vízforgatós gépészeti felszereltség" megjelölés strandmedencére vonatkozik, hiszen csak ehhez szükséges a vízforgatós gépészeti berendezés megalapozatlan. A vízforgatós berendezés megléte egyéb ipari, illetve haltenyésztést is szolgáló medencékben is lehet kötelezõ mûszaki tartalom, vagyis nemcsak strand- vagy termálmedence-építésnek lehet kötelezõ tartalmi eleme.
<br>Ajánlatkérõ azon nyilatkozata, hogy a strand- vagy termálmedencével kapcsolatban hasonló, rokon típusú teljesítésnek az ipari ivóvíz, illetve szennyvíztisztító telep építése is tekinthetõ ajánlati felhívás 16. pont 11. francia bekezdése alapján, és ezen feltételnek a BIO-FLOTT Kft. referenciája megfelelt, megalapozatlan. Ajánlatkérõ ugyanis a 11. b) pont második nagy francia bekezdésében valóban rokon típusú teljesítést fogad el, illetve határoz meg mint alkalmatlanná minõsítési feltételt, azonban az ajánlati felhívás 11. b) pontjának harmadik francia bekezdésében egyértelmûen strand- vagy termálmedence-meghatározást határoz meg, és itt nem rendelkezik arról, hogy rokon típusú berendezés teljesítését is elfogadja megfelelõ referenciának. Az ajánlati felhívás 11. b) pontjának 2. és 3. francia bekezdése két önálló alkalmatlanná minõsítési feltételt jelent, melyek bármelyikének fennállása az ajánlattevõnek a szerzõdés teljesítésére alkalmatlanná minõsítését eredményezi.
<br>Ajánlatkérõ az ajánlati felhívás 11. b) pont 2. francia bekezdésében meghatározott feltételnek megfelel, azonban az ajánlati felhívás 11. b) pont 3. nagy francia bekezdésében kizárólag strand- vagy termálmedence-építési referencia meglétét írta elõ, amely feltételnek nem felel meg a BIO-FLOTT Kft. által feltüntetett referencia.
<br>A Döntõbizottság a fentiek alapján megállapította, hogy a BIO-FLOTT Kft. ajánlata és az azzal kapcsolatos tájékoztatás alapján nem igazolta, hogy rendelkezik fedett strand- vagy termálmedence-referenciával. Ennek következtében az ajánlati felhívás 11. b) pontjának harmadik nagy francia bekezdésére tekintettel a BIO-FLOTT Kft. a szerzõdés teljesítésére alkalmatlannak minõsül. Ajánlatkérõ a BIO-FLOTT Kft.-t alkalmasnak minõsítette a szerzõdés teljesítésére, mely döntés sérti a Kbt. 44. § (8) bekezdésének rendelkezését, így a jogorvoslati kérelem megalapozott.
<br>A Kbt. 88. § (1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése alapján a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének a kétszerese.
<br>A jelen közbeszerzési eljárással kapcsolatban a Döntõbizottság megállapította, hogy személyi bírság alkalmazására nincs mód.
<br>A Döntõbizottság az eset összes körülményei között mérlegelte, hogy ajánlatkérõvel szemben 2002. január 1-jét követõ közbeszerzési eljárással kapcsolatban még nem került sor jogerõsen annak megállapítására, hogy a Kbt.-be ütközõ jogsértést követett el, tekintettel volt a beszerzés tárgyára, jellegére és nettó 137 260 280 Ft-os értékére, továbbá arra, hogy a jogsértés már nem reparálható, valamint a jogsértés következtében ajánlatkérõ a szerzõdés teljesítésére alkalmatlan ajánlattevõvel kötötte meg a szerzõdést.
<br>A Döntõbizottság a bírság összegének megállapításánál figyelembe vette az eset összes körülményei között különösen a kiszabható bírság maximális - a beszerzés értékének 30%-áig terjedõ, mintegy 41 M Ft-os - felsõ határát. A Döntõbizottságnak az az álláspontja, hogy az eset összes körülményére tekintettel ajánlatkérõvel szemben 5 000 000 Ft összegû bírság kiszabása áll arányban a jogsértések súlyával és azoknak kellõ mértékû szankcióját jelenti.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének c) és f) pontja szerinti jogkövetkezményeket alkalmazta ajánlatkérõvel szemben, és ennek megfelelõen a Kbt. 88. § (1) bekezdés h) pontja szerint rendelkezett a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 22.
<br>
<br>Dr. Nagy László s. k.,	    Beckné Erdei Beáta s. k.,
<br>közbeszerzési biztos	      közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>