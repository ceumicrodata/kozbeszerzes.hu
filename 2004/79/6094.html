<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6094/2004)
</h2>
<br>1024 Budapest, Margit krt. 85.
<br>Ikt.sz.: D.278/7/2004.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás Alsóvadász Község Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: a Döntõbizottság elnöke) által Alsóvadász Község Önkormányzata (3811 Alsóvadász, Fõ út 63., képviseli: Dezsõ, Réti és Antall Ügyvédi Iroda, dr. Dezsõ Attila ügyvéd, 1077 Budapest, Wesselényi út 16/A, a továbbiakban: ajánlatkérõ) "Alsóvadász település szennyvízelvezetõ hálózatának megvalósítása" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõk megsértették a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 26. § (1) bekezdés második fordulatára a Kbt. 24. § (1) és (2) bekezdésére, valamint a Kbt. 32. § (2) bekezdésére tekintettel a Kbt. 70. § (1) bekezdés b) pontját, ezért ajánlatkérõt 3 000 000 Ft, azaz hárommillió forint pénzbírság megfizetésére kötelezi.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361- 00000000 számú számlájára fizesse be.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, az érdemi észrevétel és a tárgyaláson tett nyilatkozatok alapján az alábbi tényállást állapította meg.
<br>Mérnyei Emília és Váci Gyula szerzõk benyújtották a "Szennyvízcsatorna-beruházás bonyolítási rendszere" elnevezésû tanulmányukat nyilvántartásba vétel céljából, melyrõl az Artisjus Magyar Szerzõi Jogvédõ Iroda Egyesület 1999. április 19-én tanúsítványt állított ki. E szerint a szerzõk "Szennyvízcsatorna-beruházás bonyolítási rendszere" címû tanulmányát nyilvántartásba vették 990419007T azonosító szám alatt. A tanúsítványban rögzítésre került, hogy "jelen tanúsítvány a szerzõség bizonyításának, valamint mûpéldány azonosíthatóságának elõsegítését szolgálja, szerzõi jogot nem keletkeztet". A szerzõk mûvüket ÖKOTÁM 2000 fantázianévvel látták el.
<br>A GEOTORR Kft. által becsatolt rendszerleírás szerint a tanulmány lényege, hogy az általuk alkotott beruházási rendszer vízközmûvek létrehozására alkalmas oly módon, hogy a beruházáshoz hiányzó források a társulati érdekeltség keretében kerülnek biztosításra - pénzintézeti kölcsön formájában -, és a lakosság által vállalt igen magas terhek csökkentéséhez egy kiemelkedõen közhasznú alapítvány nyújt támogatást. A rendszer biztosítja, hogy nincs fedezethiány, a beruházás megindulásakor ugyanis a teljes, szükséges fedezet rendelkezésre áll. A források gyûjtõje az ÖKOTÁM Alapítvány, amely elnyerte a kiemelkedõen közhasznú minõsítést és alapítói akarata szerint kizárólag adományok gyûjtését és azokból a kitûzött feladatok támogatását végezheti. Az adományok felhasználása optimális módon történik, mert csak azokon a területeken nyújt támogatást, ahol a helyi közösség a maximális erõkifejtésre hajlandó. A lakosok létrehoznak egy víziközmû-társulatot, amelyben vállalják a teljes hiányzó fedezet biztosításához szükséges egységnyi részt. Vállalják továbbá, hogy a hitelfelvétel után a visszafizetéshez a szükséges tõkét saját lakástakarék-szerzõdés alapján gyûjtik és az összegyûlt pénzt a társulat, illetõleg jogutódja javára engedményezik. Ilyen rendszerben megközelítõleg 60%-os támogatás 100%-os fedezetet eredményez. A lakossági tehervállalás mértéke a szociális helyzet figyelembevételével 1500- 2000 Ft/hó, maximum 10 éven keresztül. Az átlagos alapítványi támogatás mértéke 45%, mindebbõl következik, hogy a beruházások átlagos "pénzfelhasználása" 55%. Az állami költségvetés szempontjából vizsgálva nemcsak a legolcsóbb beruházási forma, de egyúttal egy erõsen elhúzott fizetést tesz lehetõvé, hiszen a költségek kisebb részét kell csak a beruházás idõszakában biztosítani, a nagyobb részt a bankok hitelezik és csak 10 év alatt kell visszafizetni. Az érdekelt iparág (kivitelezõk, gyártók, alapanyaggyártók, kereskedõk stb.) az elért hasznuk egy - jelentõs - részét adományozzák a cél elérésének biztosításához.
<br>A pénzintézetek hitelt biztosítanak optimális kamatviszonyok mellett. Az állam a meglévõ kedvezményeket (víziközmû-társulatok hitelének kamattámogatása, a lakástakarék pénztárak törvényben garantált támogatásának biztosítása) és a jelenlegi szintû állami támogatásokat (állami céltámogatás, KAC, VICE, területfejlesztési alapok támogatás stb.), valamint stabil törvényi környezetet és kiszámítható gazdaságpolitikát nyújt.
<br>A levédett rendszer számítási programjai (cash-flow számítási iterációk) és a mûködéshez szükséges szerzõdéses hálózat jogilag lektorált formái adják az alapítványi támogatás felhasználásának lehetõségét, mivel az alapítvány csak a minimálisan "szükséges" mennyiségû támogatást adhatja, és a minimum elérése kizárólagosan a védett szellemi termék segítségével lehetséges. Az alapítvány által adott keretszerzõdés ellenszolgáltatás nélküli egyoldalú kötelezettségvállalás, amely felhasználásának szabályai is meghatározottak.
<br>A szerzõk 1999. április 20-án szerzõdésben állapodtak meg a GEOTORR Mérnöki Szolgáltatások Kft.-vel, hogy a "Szennyvízcsatorna-beruházás bonyolítási rendszere" címû szerzõi jogvédelem alá esõ megoldást kizárólag a GEOTORR Kft. hasznosíthatja. A hasznosítási jog alapján a GEOTORR Kft. jogosult a védett bonyolítási rendszer felhasználásával mind bonyolítóként, mind fõvállalkozóként szennyvízcsatorna- (a hozzá kapcsolódó szennyvíztisztító mûvekkel) beruházások bonyolítására, illetve fõvállalkozóként történõ megvalósítására. A GEOTORR Kft. a hasznosítási jogát másra nem ruházhatja át, a szerzõket pedig minden olyan projekt esetében, ahol a bonyolítási rendszert a GEOTORR Kft. felhasználja, hasznosítási díj illeti meg. A szerzõdés 7. pontjában az alábbiakat rögzítették:
<br>"a GEOTORR Kft. a hasznosítási jogát másra át nem ruházhatja, azt kizárólag azon beruházások esetében használhatja, ahol õ személyesen a vállalkozó."
<br>A szerzõdésben a felek még azt is rögzítették, hogy a szerzõdés tárgyát képezõ megoldás olyan pénzügyi és bonyolítási konstrukciót tartalmaz, amely alkalmas szennyvízcsatorna, illetve ehhez kapcsolódó szennyvíztisztító rendszer megvalósítására olyan esetekben, amikor a megrendelõ, illetve az ajánlatkérõ önkormányzatok nem rendelkeznek a Kbt. 32. § (2) bekezdésében elõírt anyagi fedezettel és emiatt a nyílt közbeszerzési eljárás nem indítható meg.
<br>A GEOTORR Kft.-t 1989. augusztus 24-én alapították, tagjai azonosak az ÖKOTÁM beruházási rendszer szerzõivel.
<br>Ajánlatkérõ önkormányzat 2004. március 17-én támogatási keretszerzõdést kötött az ÖKOTÁM Szennyvízcsatornázást és Szennyvíztisztítást Elõsegítõ Alapítvánnyal a beruházás megvalósítására.
<br>A keretszerzõdés egyrészrõl az önkormányzat mint a támogatásban részesülõ magányszemélyek képviselõje, másrészrõl az ÖKOTÁM Alapítvány között jött létre abból a célból, hogy az Alapítvány vissza nem térítendõ támogatást nyújt a beruházás megvalósításához.
<br>A szerzõdésben az ÖKOTÁM Alapítvány vállalta, hogy az ÖKOTÁM 2000 rendszer szerint kiválasztásra kerülõ fõvállalkozóval létrejövõ fõvállalkozói szerzõdés teljesítéséhez szükséges víziközmû-társulati kölcsön törlesztésének magánszemélyeket terhelõ részleteit a törlesztésekhez igazodó ütemben támogatott részére rendelkezésre bocsátja.
<br>A keretszerzõdések rögzítették, hogy a keretszerzõdés tartalmazza az ÖKOTÁM-támogatás folyósításának feltételeit.
<br>A szerzõdés rögzítette a támogatás folyósításának a feltételeit a 3. pontban az alábbiak szerint:
<br>"3.1. Az önkormányzat a beruházással érintett lakosokkal megalakítsa a víziközmû-társulatot.
<br>
<br>3.2. A víziközmû-társulati tagok megkössék a rendszer mûködéséhez szükséges alábbi szerzõdéseket:
<br>- 3.2.1. tulajdonosonként lakástakarék-szerzõdést a hitel tõkerészének gyûjtéséhez,
<br>- 3.2.2. engedményezési szerzõdést, melyben az ingatlantulajdonos engedményezi a víziközmû-társulatra a lakástakarékon gyûjtött összeget és a szerzõdéssel kapcsolatos jogokat,
<br>- 3.2.3. Meghatalmazást az ÖKOTÁM Alapítványnak a támogatások Víziközmû-társulathoz történõ befizetésére a társulati tagok nevében,
<br>- 3.2.4. megbízási szerzõdés az önkormányzatnak a tulajdonosokat megilletõ 15% támogatás visszaigénylésére és az ÖKOTÁM Alapítványhoz történõ átutalására közcélú adományként,
<br>- 3.2.5. támogatási szerzõdést a magánszemélyek és az ÖKOTÁM Alapítvány között."
<br>A keretszerzõdés 3.4. pontja szerint a víziközmû-társulatnak kell felvenni a fõvállalkozói teljesítéséhez szükséges társulati hitelt.
<br>A keretszerzõdés 3.6. pontjában rögzítésre került, hogy "a támogatottak képviselõje vállalja, hogy olyan szerzõdést köt a fõvállalkozóval, amely szerint a fõvállalkozó részére kifizetés csak a támogató általi ellenjegyzéssel ellátott számla alapján történhet."
<br>A keretszerzõdés 4. pontja alapján a támogatottak képviselõje vállalta, hogy a beruházás során szükséges lebonyolítandó közbeszerzési eljárások alkalmával az ÖKOTÁM 2000 beruházási rendszer feltételei érvényesülnek. A támogatottak képviselõje a pályázatok során biztosítja, hogy az ÖKOTÁM 2000 beruházási rendszerrel kapcsolatos szerzõi jogok ne sérüljenek.
<br>Ajánlatkérõ önkormányzat képviselõ-testülete 2004. április 15-i ülésén határozatot hozott a település szennyvízcsatornázásának megoldására vonatkozóan, mely szerint a csatornázást az ÖKOTÁM 2000 beruházási rendszerrel fogják megvalósítani. Döntöttek arról is, hogy a beruházás kivitelezési munkáira hirdetmény közzététele nélküli tárgyalásos eljárást indítanak. Ajánlatkérõ területén létrejött az Alsóvadászi Csatornaberuházó Víziközmû-társulat, mellyel a társberuházó szerzõdést 2004. április 22-én kötötték meg.
<br>Ajánlatkérõ 2004. április 29-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a rendelkezõ részben megjelölt beszerzés tárgyában a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés b) pontja alapján és egyben megküldte az ajánlati felhívást is.
<br>Ajánlatkérõ ajánlattételre a GEOTORR Kft.-t hívta fel.
<br>Ajánlatkérõ az eljárásfajta választását azzal indokolta, hogy a beruházást az ÖKOTÁM beruházástámogatási rendszer igénybevételével valósítja meg, ennek hasznosítására a GEOTORR Kft. rendelkezik kizárólagos joggal. Az ÖKOTÁM támogatási rendszer fedezetet biztosít olyan önkormányzatok számára, akik nem rendelkeznek a Kbt. 32. § (2) bekezdés szerinti szükséges mértékû fedezettel. Az ÖKOTÁM rendszer szükségessé teszi a víziközmû-társulat alakítását is, ezt a rendszert egy korábbi felhasználás során a Magyar Köztársaság Legfelsõbb Bírósága is alkalmasnak tartotta a Kbt. 32. § (2) bekezdés szerinti fedezet biztosítására.
<br>Ajánlatkérõ ajánlati felhívást is készített, amelyben meghatározta a beszerzés tárgyát és mennyiségét, mely szerint egyrészt a kiviteli terveket kell elkészíteni, másrészt a szennyvízcsatorna-hálózat és szennyvíztisztító telep kiépítését és a szükséges helyreállítást.
<br>Az ajánlati felhívás szerint a részajánlattétel nem volt megengedett.
<br>Az ajánlati felhívás 6. és 7. pontjában határozta meg ajánlatkérõ az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, valamint a szerzõdés teljesítésére alkalmassá, illetve alkalmatlanná minõsítés szempontjait.
<br>A felhívás szerint az elbírálás szempontja a legalacsonyabb összegû ellenszolgáltatás volt.
<br>Az ajánlati felhívás tartalmazta az eljárás lefolytatásának menetét, mely szerint az ajánlat benyújtásának határideje 2004. május 24-e, majd ezt követõen sor kerül a tárgyalásra is és sikeres tárgyalás esetén az eredményhirdetés is megtörténik.
<br>A szerzõdéskötés idõpontja az eredményhirdetést követõ 8. nap.
<br>A Döntõbizottság elnöke 2004. május 6-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a Kbt. 70. § (1) bekezdés b) pontjában foglalt feltételek fennállása egyértelmûen nem állapítható meg, indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a Kbt. 70. § (1) bekezdés b) pontjára alapított eljárása jogszerû. A jogalap jogszerûsége vonatkozásában fenntartotta azt az álláspontját, amelyet a közbeszerzési eljárása indításakor a Döntõbizottság elnöke részére kifejtett. Álláspontja szerint a szerzõi jogvédelmet a szerzõi jogról szóló 1999. évi LXXVI. tv. 1. § (1) bekezdése alapozza meg. Elõadta, hogy azon önkormányzatok fordulnak az ÖKOTÁM Alapítványhoz, akik nem rendelkeznek a beruházáshoz szükséges - a Kbt. 32. § (2) bekezdésében elõírt - fedezettel. A közbeszerzési eljárás lefolytatása azért indokolt, mert esetlegesen állami támogatás elnyerésére is sor kerülhet, mely esetben viszont a közbeszerzési eljárás lefolytatása már szükséges lenne. Az ÖKOTÁM rendszert megismerték és annak alapján megállapították, hogy a beruházáshoz szükséges pénzügyi fedezet és maga a beruházás megvalósítása is az ÖKOTÁM rendszerrel a lehetõ legoptimalizáltabb módon valósítható meg.
<br>Az egyéb érdekelt GEOTORR Kft. tárgyaláson tett nyilatkozatában az ajánlatkérõ által választott tárgyalásos eljárás jogalapjával, az ajánlatkérõ által elõadottakkal egyetértett. Hivatkozott az e tárgyban hozott Kf.III.37.417/2000/5. sz. Legfelsõbb Bírósági ítéletre. Részletesen ismertette az ÖKOTÁM 2000 rendszer lényegét, melyet írásban is benyújtott a Döntõbizottság részére azzal, hogy az megegyezik az Artisjus Magyar Szerzõi Jogvédõ Iroda Egyesületnél benyújtott, nyilvántartásba vett tanulmánnyal.
<br>Kifejtette, hogy a keretszerzõdés alapján az önkormányzat egy forrásígérvényt kap arra nézve, hogy a késõbb megvalósuló csatornaberuházásához a pénzügyi fedezet rendelkezésére fog állni. Elõadta, hogy a beruházás megvalósítása mind fõvállalkozói, mind bonyolítói formában lehetséges. A keretszerzõdésben a kivitelezõ személyét illetõen döntés nem történik. A keretszerzõdés alapján ugyanis elõfordulhat, hogy nem a GEOTORR Kft. fogja megvalósítani a csatornaberuházást, hanem esetlegesen más kivitelezõ, de ilyen esetben szükség van egy hasznosítási szerzõdés kötésére is, amelyben az ÖKOTÁM-rendszer alkalmazását engedélyezik a kivitelezõ részére. Továbbá lehetséges olyan eset is, hogy a keretszerzõdés megkötése ellenére csatornaberuházás megvalósítására ténylegesen nem kerül sor.
<br>Az egyéb érdekelt hangsúlyozta, hogy a kivitelezési munka bárki által teljesíthetõ, a lényeg azonban, hogy jelen esetben a szerzõdés teljesítésére ki képes. A szerzõi jog miatt pedig a konstrukció jellegébõl adódóan kizárólag a felkért ajánlattevõ képes a szerzõdést teljesíteni, miután egyben ez a rendszer biztosítja a pénzügyi fedezetet is.
<br>Az egyéb érdekelt szellemi terméke tudományos alkotás, lényegében közgazdasági, jogi, pénzügyi és matematikai összefüggések olyan permutációja, amely a támogatás felhasználásának optimalizálását éri el.
<br>Ajánlatkérõ a közbeszerzési eljárását lefolytatta, a felhívott ajánlattevõ ajánlatát az elõírt határidõre benyújtotta, a tárgyalás megtörtént és a két eljárást lezáró szerzõdés 2004. június 9-én megkötésre került, mely szerint a vállalkozói díj összesen 1 035 940 000 Ft + áfa. A szerzõdésekben rögzítésre került, hogy az akkor lép hatályba, amikor a fedezet részben, vagy egészben rendelkezésre áll. Amennyiben a pénzügyi fedezet a szerzõdések aláírásától számított egy hónapon belül nem áll rendelkezésre, akkor a felek fenntartják a szerzõdések módosításának a lehetõségét.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen hivatalból kezdeményezett jogorvoslati eljárás megalapozott.
<br>A Döntõbizottság elõször a felek közötti jogviszonyokat vizsgálta a Kbt. kógens rendelkezéseire tekintettel.
<br>Ajánlatkérõ mint önkormányzat a Kbt. 1. § a) pontja alapján tartozik a Kbt. személyi hatálya alá.
<br>A Kbt. meghatározza, hogy mely típusú beszerzései esetén köteles ajánlatkérõ a Kbt. szabályai szerint eljárni. Ezek a Kbt. 2. § (1) bekezdése alapján az árubeszerzés, építési beruházás, illetve a szolgáltatás megrendelése. A Kbt. 7. § (1), a 8. § (1) és a 9. § (1) bekezdése szerint azon beszerzések tartoznak a Kbt. hatálya alá, amelyek visszterhes szerzõdés megkötésének eredményeként kerülnek megvalósításra, amennyiben a beszerzések értéke meghaladja a Kbt.-ben elõírt értékhatárt.
<br>Jelen esetben ajánlatkérõ beszerzése építési beruházásnak minõsül, amelynek értéke meghaladja az elõírt 60 M Ft-os értékhatárt.
<br>A közbeszerzési eljárások kétoldalú jogviszonyok. A jogviszony egyik oldalán áll az ajánlatkérõ, míg a másik oldalon az ajánlattevõk. A beszerzõ az ajánlatkérõ, aki kéri beszerzési igénye (áru, építési beruházás, szolgáltatás) kielégítését, és ezért ellenérték-fizetési kötelezettség terheli. Ez a körülmény teszi a jogviszonyt visszterhessé. A másik oldalon áll az ajánlattevõ, aki nyújtja a teljesítést, amelyért ellenszolgáltatást kap.
<br>A Kbt. egész szabályrendszere erre az alapra épül fel, ennek megfelelõen határozza meg a két oldal jogait és kötelezettségeit.
<br>Az ajánlatkérõi oldal vonatkozásában az egyik legalapvetõbb követelmény, hogy ajánlatkérõ rendelkezzen pénzügyi fedezettel. Ez egyben a közbeszerzési eljárás megindításának garanciális szabálya is.
<br>A Kbt. 32. § (2) bekezdése kimondja, hogy az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt - a szerzõdés megkötéséhez szükséges engedélyek megléte esetén - akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.
<br>E szakasz szabályozásának a Döntõbizottság álláspontja szerint az az alapvetõ, lényegi eleme, hogy ajánlatkérõnek rendelkezési joga van (illetve lesz) a pénzügyi fedezete felett. A törvény szabályozásának ugyanis az a kiindulópontja, hogy ajánlatkérõ mint a pénzügyi fedezet felett rendelkezésre jogosult a Kbt. szabályrendszerében valósíthatja meg a beszerzési igénye kielégítését.
<br>A Kbt. 24. §-a határozza meg az alapelveket. A Kbt. 24. § (1) és (2) bekezdése szerint ajánlatkérõ köteles biztosítani a verseny tisztaságát, nyilvánosságát, továbbá az esélyegyenlõséget az ajánlattevõk számára.
<br>Az alapelvek betartása az egész közbeszerzési eljárás során kötelezettsége ajánlatkérõnek. Erre tekintettel azt vizsgálta a Döntõbizottság, hogy ajánlatkérõ miért nem biztosította a verseny teljes nyilvánosságát és az esélyegyenlõséget.
<br>A Döntõbizottság álláspontja szerint ennek oka az, hogy pénzügyi fedezete felett nem áll fenn a szabad rendelkezési joga. A feltételekhez kötött pénzügyi lehetõségei miatt nem tudja ajánlatkérõ biztosítani a verseny nyilvánosságát, az ajánlattevõk esélyegyenlõségét.
<br>A Kbt. nem tartalmaz külön elõírásokat arra vonatkozóan, hogy az ajánlatkérõnek minõsülõ szervezetek pénzügyi fedezete milyen részekbõl tevõdik(het) össze. Így az származhat saját bevételbõl, tõkébõl, hitelbõl, adományból, támogatásból és egyéb forrásokból is.
<br>Ajánlatkérõ, az ÖKOTÁM Alapítvány és a GEOTORR Kft. elõadása, továbbá az általuk becsatolt - fentiekben ismertetett - rendszerleírások és keretszerzõdés alapján az a végkövetkeztetés vonható le, hogy tartalmilag a beruházáshoz "alapítványi támogatást" nyújtanak. A Kbt. elõírásai nem zárják ki, hogy a törvényben meghatározottakon kívül más személyek vagy szervezetek nyújtsanak támogatást, azonban ez nem lehet ellentétes a Kbt. alapelveivel, elõírásaival. Így amennyiben a Kbt. 1. §-ában meghatározott ajánlatkérõnek minõsülõ szervezet részére nyújtanak pénzügyi forrást, támogatást, akkor ajánlatkérõ köteles a Kbt. szabályai alapján eljárni, tehát az általános szabályok szerint biztosítani a versenyt és a nyílt eljárást lefolytatni. Ezt viszont jelen esetben kizárja az, hogy a rendszerben kikötésre került, hogy ajánlattételre a GEOTORR Kft.-t kell felhívni.
<br>Amennyiben a Kbt. 1. §-a szerint ajánlatkérõnek nem minõsülõ személy valósítja meg az ismertetett rendszerben a beruházást, ebben az esetben közbeszerzési eljárás lefolytatásának kötelezettsége nem áll fenn.
<br>A fentiekben ismertetetteken túl jelen esetben az is problémát okoz ajánlatkérõ közbeszerzési eljárásában, hogy maga ajánlatkérõ a keretszerzõdés tekintetében nem is szerzõdéskötõ fél.
<br>Ajánlatkérõk képviselõ-testülete ugyan meghozta a fentiekben ismertetett testületi határozatait, azonban a keretszerzõdés megkötésére a Miske Önkormányzat esetében az önkormányzat míg Drágszél Önkormányzat esetében a polgármesteri hivatal mint magánszemélyek képviselõje, a támogatottak képviselõje részérõl került sor, továbbá a 3.2., a 3.4. és a 3.6. pontokban nem az ajánlatkérõ vállalt kötelezettséget, illetve szerzett jogosultságot. Így az okiratok alapján az állapítható meg, hogy kifejezetten az ajánlatkérõnek nincs igazolt pénzügyi fedezete, hanem magánszemélyek, víziközmû-társulat, lakástakarék, ÖKOTÁM-támogatás, amely fennáll, de nem mint ajánlatkérõnek a pénzügyi fedezete. Jogi szempontból ezen nem változtat az a tény, hogy ajánlatkérõ ezt jóváhagyta.
<br>A Döntõbizottság álláspontja szerint nem hagyható figyelmen kívül az a körülmény sem, amelyet a megkötött szerzõdések - fentiekben idézett - 2. pontja alapján lehet megállapítani, nevezetesen az, hogy feltételtõl függõ a szerzõdés hatálybalépése. Konkrétan a pénzügyi fedezet meglététõl függ, ilyenfajta pénzügyi fedezet biztosítását viszont sem a Kbt. 32. § (2) bekezdése, sem a Kbt. alapelvei nem teszik lehetõvé.
<br>Ajánlatkérõt nem illeti meg szabad eljárásválasztási jog, mivel a Kbt. kötött eljárásfajta-rendszert állapít meg, melynek alapján ajánlatkérõ fõ szabályként nyílt eljárásban köteles kielégíteni beszerzési igényeit.
<br>A Kbt. 26. § (1) bekezdése szerint ugyanis a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>Az egyértelmûen és kétséget kizáróan megállapítható, hogy a csatornázási beruházási munka olyan építési beruházás, amelyet fõ szabályként nyílt eljárás keretében kell megvalósítani.
<br>A Kbt. 70. § (1) bekezdés b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.
<br>A Döntõbizottság a fentiekben részletesen ismertette, hogy a kétoldalú jogviszonyok alapján az ajánlattevõi oldalon áll a beszerzés (árubeszerzés, építési beruházás, szolgáltatás megrendelése) teljesítése.
<br>A Kbt. által meghatározott tárgyalásos eljárásfajták mindegyike az ajánlattevõi teljesítéssel összefüggésben határoz meg feltételeket, melyek alapul szolgálhatnak az eljárásfajta választásához.
<br>A Döntõbizottság a fentiekben megállapította, hogy a csatornázási beruházási munkának nem áll fenn olyan specifikuma, amelynek alapján megengedné a törvény a nyílt eljárástól való eltérést.
<br>A Döntõbizottság nem fogadta el az ellenértékre vonatkozó hivatkozást e körben. Az ellenérték-fizetési kötelezettség ugyanis ajánlatkérõi oldalon áll fenn és e felett ajánlatkérõnek kell rendelkeznie. Így nincs lehetõség a két eltérõ oldal és két eltérõ jogviszony összemosására.
<br>A Kbt. 70. § (1) bekezdés b) pontjában biztosított kizárólagos jogként tehát nem fogadható el olyan jellegû hivatkozás, mely a pénzügyi fedezet biztosítását jelentené. A jogalkotó ugyanis a pénzügyi fedezettel kapcsolatos elõírásait nem a tárgyalásos eljárásfajták között, hanem a fentiekben ismertetett Kbt. 32. § (2) bekezdésében határozta meg.
<br>A Döntõbizottság tekintettel volt arra a tényre, hogy egymásnak ellentmondó rendelkezéseket tartalmaznak az egymással összefüggõ szerzõdések. A szerzõk és a GEOTORR Kft. között létrejött megállapodás egyrészt azt mondja ki, hogy bonyolítóként is, illetve fõvállalkozóként is bevonható a GEOTORR Kft., másrészt viszont a 7. pontban egyértelmûen arról rendelkezik, hogy kizárólag abban az esetben alkalmazható, ha a GEOTORR Kft. a vállalkozó. Ehhez képest a keretszerzõdés 2. pontja már csak a fõvállalkozói megvalósítás lehetõségét tartalmazza.
<br>A Döntõbizottság a rendelkezésére álló okirati bizonyítékok alapján minõsítheti a tényeket, állapíthatja meg a tényállást. Erre tekintettel a Döntõbizottság nem fogadta el ajánlatkérõ, illetve az egyéb érdekelt azon hivatkozását, hogy ajánlatkérõnek szabad választási joga áll fenn. E jog gyakorlását a szerzõk és a GEOTORR Kft. között létrejött szerzõdés 7. pontja kizárja. Úgyszintén ellentmondásos, hogy a formai lehetõség ellenére miért nem érvényesült az adott közbeszerzési eljárásban az, hogy csak a bonyolító kiválasztása történjen meg, hanem ténylegesen leszûkül a fõvállalkozói megvalósításra.
<br>A jogorvoslati eljárás során a felek nyilatkozatai ellenére sem lehetett tisztázni, hogy ténylegesen ajánlatkérõ miért nem élt ezzel a lehetõséggel.
<br>A Döntõbizottság hatáskör hiányában nem foglalt állást a felek által hivatkozott szerzõi jog vonatkozásában. Megjegyzi ugyanakkor a Döntõbizottság, hogy a becsatolt tanúsítványt nem szerzõi jog igazolására állították ki, ugyanis a kiállított tanúsítványban rögzítésre került, hogy "jelen tanúsítvány a szerzõség bizonyításának, valamint mûpéldány azonosíthatóságának elõsegítését szolgálja, szerzõi jogot nem keletkeztet". A Ptk. a szerzõi jogon kívül széles körben biztosítja egyedi ismeretek, know how védelmét. Emellett azonban az is megállapítható, hogy a csatornázási beruházások körében általánosan alkalmazzák a víziközmû-társulatok alapítását, lakástakarék nyújtotta pénzügyi lehetõségek, pénzintézeti hitelek igénybevételét.
<br>A Döntõbizottság a fentiekkel csak arra kívánt rámutatni, hogy a felek által hivatkozott szerzõi jog minõsége egyértelmûen és kétséget kizáróan a Döntõbizottság rendelkezésére álló bizonyítékok alapján nem állapítható meg, figyelemmel a szerzõi jogról szóló 1999. évi LXXVI. törvény 1. § (6) bekezdésére, melynek értelmében a jogi, a gazdasági, pénzügyi keretek adta lehetõségek gyakorlatban történõ alkalmazása nem minõsülhet szerzõi jogvédelem alá esõ terméknek.
<br>A Döntõbizottság álláspontja szerint ajánlatkérõnek a Kbt. 70. § (1) bekezdés b) pontjára alapított eljárása jogsértõ volt. Egyrészt a Kbt. alapelveit sértõ feltételekhez kötött pénzügyi forrásjuttatás, illetve az anyagi fedezet feletti ajánlatkérõi rendelkezõi jog hiánya miatt, mely nem szolgálhat alapul tárgyalásos eljárásfajta választásához, másrészt arra tekintettel, hogy a csatornázási - mint más szervezet teljesítését kizáró specifikumokkal nem rendelkezõ - munka nem alapoz meg kizárólagos jogot.
<br>Ajánlatkérõ a közbeszerzési eljárásában a részajánlattételt kizárta. A közbeszerzési eljárás tárgya a kiviteli tervek elkészítése is volt a csatornaberuházás megvalósításán túlmenõen.  A kiviteli tervek készítése esetében ajánlatkérõ kizárólagos jog fennállására önmaga sem hivatkozott. Kizárólagos jog fennállásáról ez esetben szó sem lehet, hiszen kiviteli tervek készítésére számtalan erre szakosodott cég képes.
<br>Összefoglalva: a Döntõbizottság álláspontja szerint azért nem fogadható el ajánlatkérõ hivatkozása, mert tartalmában a hivatkozott kizárólagos jog egy pénzügyi konstrukció, amely mögött ténylegesen átadják az építési beruházás megvalósításának lehetõségét, ezzel kizárják a Kbt. alapelvi rendelkezéseinek érvényesülését, a Kbt. kógens elõírásainak megfelelõ közbeszerzési eljárás lefolytatását.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a fenti indokokra tekintettel a jogsértést megállapította, és az f) pont kötelezõ rendelkezése alapján döntött a bírság kiszabásáról.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A Döntõbizottság a bírság kiszabásánál figyelemmel volt az (5) bekezdésben foglaltakra, arra a körülményre, hogy ajánlatkérõ jogsértõ módon döntött az eljárásfajta választásáról, figyelembe vette a beszerzés magas értékét, illetve hogy a jogsértés a szerzõdés megkötésére tekintettel már nem reparálható. A becsatolt felelõsségi rend alapján az eljárásfajta választásáért egyszemélyi felelõs nem volt megállapítható, így a Döntõbizottság személlyel szemben bírság kiszabását nem alkalmazta.
<br>A Döntõbizottság a Kbt. 88. § (1) bekezdés h) pontja alapján határozott a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 15.
<br>
<br>Dr. Engler Magdolna s. k.,   	Kalmárné Diósy Ildikó s. k.,
<br>közbeszerzési biztos	       közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>