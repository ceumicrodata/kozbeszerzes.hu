<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6073/2004)
</h2>
<br>1024 Budapest, Margit krt. 85.
<br>lkt.sz.: D.352/8/2004.
<br>
<br>Tárgy: a Tamax Kft. jogorvoslati kérelme a Magyar Posta Rt. közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Tamax Kft. (1093 Budapest Mátyás u. 15., képv.: dr. Szigethy György ügyvéd, a továbbiakban: kérelmezõ) kérelmére a Magyar Posta Rt. Beszerzési és Ellátási Szolgáltató Központ (1036 Budapest Árpád fejedelem útja 79.) takarítási szolgáltatás 14 telephelyen tárgyú közbeszerzési eljárása ellen indult jogorvoslati eljárást a Döntõbizottság megszünteti.
<br>A határozat ellen fellebbezésnek nincs helye.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2004. március 12-én megjelent számában a rendelkezõ részben megjelölt beszerzés tárgyában.
<br>A felhívás 16. e) pontja negyedik bekezdésében elõírta, hogy az ajánlattevõnek nyilatkoznia kell arra nézve, hogy az ajánlatban szereplõ területeken a szolgáltatást jelenleg ellátó postai alkalmazásban lévõ munkavállalókat átveszi.
<br>A mûszaki alkalmasság igazolására a felhívás 11. a) pontja szerint az ajánlattevõnek igazolnia kellett legalább kétéves referenciát.
<br>Ajánlatkérõ a május 19-én tartott eredményhirdetésen a T.O.M. Controll 2001. Rt. ajánlatát hirdette ki nyertesnek. A kérelmezõ ajánlatát érvénytelenné nyilvánította.
<br>Kérelmezõ május 25-én jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását, vitatta az érvénytelenné nyilvánítás indoka jogszerûségét. Álláspontja szerint ajánlatkérõ a felhívásban nem azt írta elõ, hogy feltétel nélkül át kell vennie minden egyes postai alkalmazottat, így ajánlatát nem lehetett volna érvénytelenné nyilvánítani abból az okból, hogy feltételt szabott az átvételre.
<br>Sérelmezte továbbá az eljárást lezáró döntést, álláspontja szerint a Hectas Kft. nyertes ajánlattevõ alkalmatlan a szerzõdés teljesítésére, mert csak egy éve alakult.
<br>Ajánlatkérõ észrevételében kérte a jogorvoslati kérelem elutasítását.
<br>Elõadta, hogy a munkavállalók átvételére vonatkozó elõírás egyértelmû elvárás volt részérõl, mivel kérelmezõ az átvételt feltételhez kötötte, ajánlata nem felelt meg a kiírásnak. Ezért az ajánlatot jogszerûen nyilvánította érvénytelennek.
<br>Az eljárást lezáró döntését illetõen közölte, hogy a közbeszerzési eljárásban a Hectas Kft. nem tett ajánlatot, a nyertes a T.O.M. Controll 2001. Rt. lett.
<br>Kérelmezõ a június 3-án kelt beadványában bejelentette, hogy a jogorvoslati kérelmét visszavonja, kéri az eljárás megszüntetését.
<br>A közbeszerzésekrõl szóló 1995. évi XL. törvény (továbbiakban: Kbt.) 79. § (1) bekezdése alapján a bizottság eljárására - ha e törvény eltérõen nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése elõírja: "Az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti".
<br>A fenti törvényi rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.
<br>
<br>Budapest, 2004. június 7.
<br>
<br>Dr. Csitkei Mária s. k.,     Székelyné Bihari Mária s. k.,
<br>közbeszerzési biztos	     közbeszerzési biztos
<br>
<br>Bújdosó Gézáné s. k.,
<br>közbeszerzési biztos
<br>
<br>
<br><br></body></html>