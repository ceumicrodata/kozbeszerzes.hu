<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (6091/2004)
</h2>
<br>
<br>2.Kf.27.340/2003/4.
<br>
<br>A Fõvárosi Ítélõtábla a dr. Mancsiczky Ügyvédi Iroda, ügyintézõ: dr. Mancsiczky László (4041 Debrecen, Pallagi u. 13.) ügyvéd által képviselt Tokaj Város Önkormányzata (3910 Tokaj, Rákóczi F. u. 54.) felperesnek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv.szám: D.621/24/2000.) alperes ellen közbeszerzési ügyben hozott közigazgatási határozat felülvizsgálata iránt indult perében - amelybe a felperes pernyertessége érdekében a dr. Mancsiczky László (4041 Debrecen, Pallagi u. 13.) ügyvéd által képviselt Bodrogkeresztúr Község Önkormányzata (3916 Bodrogkeresztúr, Kossuth u. 85.) I. r., Bodrogkisfalud Község Önkormányzata (3917 Bodrogkisfalud, Kossuth út 65.) II. r., Tiszaladány Község Önkormányzata (3929 Tiszaladány, Kossuth u. 53.) III. r., Tarcal Község Önkormányzata (3915 Tarcal, Fõ u. 61.) IV. r., Taktabáj Községi Önkormányzata (3926 Taktabáj, Kossuth út 1.) V. r., Csobaj Község Önkormányzata (3927 Csobaj, Rákóczi út 1.) VI. r. Erdõbénye Község Önkormányzata (3932 Erdõbénye, Kossuth u. 31.) VII. r., Szegi Községi Önkormányzata (3918 Szegi, Alkotmány u. 35/A) VIII. r. Szegilong Község Önkormányzata (3918 Szegilong, Dózsa u. 74.) IX. r. és Tiszatardos Község Önkormányzata (3928 Tiszatardos, Kossuth L. u. 34.) X. r., valamint az alperes pernyertessége érdekében a dr. Horváth László Lajos jogtanácsos által képviselt Hídépítõ Rt. (1138 Budapest, Karikás F. u. 20.) beavatkozott, a Fõvárosi Bíróság 2003. június 10-én kelt 13.K.31.777/2002/19. számú ítélete ellen az alperes által 20. sorszám alatt elõterjesztett fellebbezés folytán az alulírott helyen 2004. május 12-én megtartott nyilvános tárgyalás alapján meghozta a következõ
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletének fellebbezéssel nem támadott rendelkezését nem érinti, fellebbezett rendelkezését megváltoztatja, és a felperes keresetét teljes terjedelmében elutasítja.
<br>Kötelezi a felperest arra, hogy 15 napon belül fizessen meg az alperesnek 10 000 (azaz: tízezer) forint másodfokú perköltséget.
<br>A fellebbezési illetéket az állam viseli.
<br>Ez ellen az ítélet ellen további fellebbezésnek nincs helye.
<br>
<br>INDOKOLÁS
<br>
<br>Az elsõfokú bíróság az alperes határozatát megváltoztatva a közbeszerzésekrõl szóló 1995. évi XL. törvény (a továbbiakban: Kbt.) 31. §-ának (2) bekezdés b) pontjára, és a bírságra vonatkozó részében hatályon kívül helyezte, és a bírság körében az alperest új eljárásra kötelezte, egyebekben a felperes keresetét elutasította. Az irányadó tényállás szerint az Észak-Magyarországi Vízügyi Igazgatóság az 1998. január 29-én kelt 268514/1998. számú határozatával vízjogi létesítési engedélyt adott Tokaj Város Önkormányzata engedélyes részére a Tokaj és térsége szennyvíz-elvezetése és szennyvíztisztítása kivitelezési munkálataihoz. A határozat indokolása szerint az engedély kiadására Tokaj mint gesztor önkormányzat megbízásából a Borsodvíz Rt. kérelmére került sor. A felperesi önkormányzat és Tarcal, Taktabáj, Csobaj, Tiszatardos, Tiszaladány, Erdõbénye, Szegi, Szegilong, Bodrogkisfalud, Bodrogkeresztúr települések önkormányzata 1998. október 27-én írásban rögzítették elõzetes megállapodásukat arról, hogy közös beruházásban kívánják megvalósítani a térség szennyvízcsatornázását és -tisztítását központi és területi pénzalapok igénybevételével és saját források biztosításával. A megállapodás szerint a beruházás gesztori teendõinek ellátásával a felperesi önkormányzatot bízták meg, és megállapodtak abban, hogy a megvalósult vízi létesítmények az érdekeltség arányában közös tulajdonba kerülnek, valamint az elkészült létesítmények üzemeltetésével a Borsodvíz Rt.-t bízzák meg. Az Észak-magyarországi Vízügyi Igazgatóság az 1999. január 29-én kelt H-2685-37/1999. számú határozatával a 2685-14/1998. számú vízjogi létesítési engedélyt visszavonta, és a Borsodvíz Rt. kérelmére az új vízjogi létesítési tervre az engedélyt megadta.
<br>A felperes és a felperesi beavatkozók 1999. január 31-én és 2000. január 5-én együttmûködési és gesztori megállapodást kötöttek a települések alkotta kistérség szennyvízcsatornázása és tisztítása, valamint Tokaj Város Önkormányzatának a gesztori teendõk ellátásával való megbízása tárgyában. A megállapodások szerint a beruházással megvalósuló víziközmû-létesítmények az érdekeltség arányában közös tulajdonba kerülnek, és a létesítmények üzemeltetésével a Borsodvíz Rt.-t bízták meg. A Borsodvíz Rt. 116 település önkormányzata által létrehozott zártkörû részvénytársaság, amelynek a felperes és a felperesi beavatkozók is tulajdonosai különbözõ arányban. Az rt. 1996 és 1999 között közremûködött a mikrorégió vízjogi létesítési engedélyezési terveinek elkészítésében és engedélyeztetésében. Az rt. felügyelõbizottságának 2000. november 14-ig a felperesi önkormányzat polgármestere volt az elnöke.
<br>A Közbeszerzési Értesítõ 35. számában 2000. augusztus 30-án tette közzé a gesztorként eljáró felperes részvételi felhívását az érintett települések, mint a Tokaji mikrorégió szennyvízcsatorna-hálózat és tisztítómû építése tárgyában. A részvételi felhívásra tízen jelentkeztek, köztük a Csõszer Berendezéseket Szerelõ Rt., a Hídépítõ Rt. és a Tokaji Triász Konzorcium, amelynek tagjai a Depona Kft., az Infrastart Kft., és a Borsodvíz Rt. volt. A felperes a 2000. szeptember 29-én tartott eredményhirdetésén valamennyi jelentkezõt teljesítésre alkalmasnak minõsítette, és ajánlattételre felhívta. A 2000. november 13-ig tartó ajánlattételi határidõben 8 ajánlattevõ - köztük a Csõszer Berendezéseket Szerelõ Rt., a Hídépítõ Rt. és a Tokaj Triász Konzorcium - nyújtotta be ajánlatát. Az ajánlatok értékelését a társult települések 5 polgármesterébõl álló bizottság végezte el, szakértõként bevonva a közbeszerzési eljárást bonyolító Spektrum 3 Kft.-t is. A közbeszerzési eljárás nyertese a Tokaj Triász Konzorcium lett, az eredményhirdetésre 2000. november 22-én került sor, a szerzõdés megkötése 2000. december 1-jén megtörtént.
<br>A Csõszer Berendezéseket Szerelõ Rt., valamint az alperesi beavatkozó 2000. december 4-én jogorvoslati kérelmet nyújtott be az alpereshez. Kérték a közbeszerzési eljárás felülvizsgálatát, az eljárást lezáró ajánlatkérõi döntés megsemmisítését, a jogsértés megállapítását, az ajánlatkérõvel szemben bírság kiszabását, költségeik megtérítését, továbbá ideiglenes intézkedésként a szerzõdéskötés megtiltását. Az alperes a jogorvoslati kérelem tárgyában 2000. december 12-én tartott tárgyaláson a Kbt. 79. §-ának (6) és (71 bekezdése alapján az eljárását kiterjesztette a vízjogi létesítési engedéllyel kapcsolatos körülmények okán felmerült összeférhetetlenség vizsgálatára is.
<br>Az alperes a 2001. március 20-án kelt D.621124/2000. számú határozatában megállapította, hogy az ajánlatkérõ megsértette a Kbt. 31. §-ának (2) bekezdésének b) és c) pontjaira, és (5) bekezdésére, illetve az 52. §-ának (2) bekezdés b) pontjára tekintettel a Kbt. 52. §-ának (1) bekezdését, és az 59. §-ának (1) bekezdését, ezért a felperessel szemben 40 000 000 Ft bírságot, és a kérelmezõk javára 30 000-30 000 Ft igazgatási szolgáltatási díjat szabott ki, amelyeknek a megfizetésére a 11 települést egyetemlegesen kötelezte. A határozat indokolása szerint az alperes álláspontja az volt, hogy a megvalósíthatósági tanulmány, illetve a támogatási igény benyújtásának része a jogerõs hatósági engedély, tehát a felperes 1999. január 1. elõtt megkezdte a beruházás elõkészítését, amelyben a Borsodvíz Rt. tevékenyen részt vett, ezért a Kbt. 31. §-ának (2) és (5) bekezdése alapján az eljárásba bevont személynek minõsül. Az alperes álláspontja szerint a felperes a Tokaj Triász Konzorciumnak már a részvételi jelentkezését sem fogadhatta volna el, mivel annak önálló - ajánlattevõ - tagja a Borsodvíz Rt. A felperes a jelentkezést elfogadva és ajánlattételre alkalmassá minõsítve a konzorciumot a konzorcium részére is megküldte ajánlati felhívását, majd a konzorcium ajánlatát összehasonlítva a többi ajánlattevõ ajánlatával, nyertesnek is kihirdette, vele a szerzõdést megkötötte. Mivel az ajánlattételi határidõ 2000. november 13-án járt le, és a felperes polgármestere 2000. november 14-én mondott le a Borsodvíz Rt. felügyelõbizottságának elnöki tisztérõl, az alperes az összeférhetetlenségi szabály megsértését a Kbt. 31. §-ának (2) bekezdés c) pontja mellett a b) pont alapján is megállapította. Az alperes szerint a felperes megsértette a Kbt. 52. §-ának (1) bekezdését, mivel érvényesként kezelte a Tokaj Triász Konzorcium ajánlatát, és azt, mint érvénytelent nem zárta ki, továbbá megsértette a Kbt. 59. §-ának (1) bekezdését, amikor szerzõdést kötött az általa jogsértõen kiválasztott nyertessel. A jogsértés okán a döntõbizottság az aján
<br>latkérõvel szemben a Kbt. 88. §-ának (1) bekezdés d), f) és h) pontjai szerinti jogkövetkezményeket alkalmazta. Az alperes szerint nem csak a felperes mint ajánlatkérõ-gesztor, hanem a határozatban felsorolt 10 társult település is, tehát a 11 település együtt tekintendõ a közbeszerzési és a jogorvoslati eljárásban ajánlatkérõnek, ezért mind a 11 település felelõs a jogsértésért, és annak következményeiért is. Az alperes szerint a bírság mértékének megállapításánál széleskörû mérlegelést folytatva jutott arra a következtetésre, hogy a kiszabott összeg arányban áll az egyik legsúlyosabbnak értékelhetõ jogsértéssel, azzal, hogy érvénytelen ajánlat benyújtójával kötött az ajánlatkérõ szerzõdést, így a vonatkozó rendelkezések értelmében a Döntõbizottság a jogsértést már nem reparálhatta, mivel a megkötött szerzõdés megváltoztatására, vagy érvénytelenné nyilvánítására nincs hatásköre. Figyelembe vette az alperes azt is, hogy a közbeszerzési eljárásban a szerzõdéses ár összege a nyertes ajánlatában megközelíti a bruttó 6 milliárd forintot, így a kiszabott bírság mértéke a nettó beszerzési érték 0,844%-a, szemben a Kbt. 88. §-ának (4) bekezdésében szereplõ 30%-os lehetõséggel, valamint hogy a támogatást Tokaj és térsége egy összegben kapta meg.
<br>A felperes keresetében elsõdlegesen a határozat hatályon kívül helyezését, vagy annak megváltoztatásával a bírság mellõzését, másodlagosan a bírság jelentõs mértékû mérsékelését kérte. Álláspontja szerint a Borsodvíz Rt. nem minõsült érdekelt gazdálkodószervezetnek figyelemmel arra, hogy a Kbt. a közbeszerzés tárgyával kapcsolatos gazdasági tevékenységet végzõ gazdálkodószervezetet tekinti érdekelt gazdálkodószervezetnek. Hivatkozott arra, hogy a vízjogi létesítési engedély módosítására irányuló eljárás nem része a közbeszerzési eljárásnak, mivel a Kbt. 4. §-ának (2) bekezdése szerint a közbeszerzési eljárás a részvételi felhívás közzétételével kezdõdik. A Kbt. 31. §-ának (2) bekezdés b) pontjára vonatkozóan a felperes azzal érvelt, hogy a felügyelõbizottság elnöke a gazdasági társaságokról szóló 1997. évi XCLIV. törvény 21. §-ának (1) és (2) bekezdése alapján nem minõsül vezetõ tisztségviselõnek. A szankció vonatkozásában kifejtette, hogy annak kiszabása jogellenes a jogorvoslati eljárásban ügyfélként részt nem vevõ önkormányzatokkal szemben, az egyetemlegességrõl jogszabályi felhatalmazás hiányában határozott az alperes. A bírság kiszabásakor nem vizsgálta a felróhatóságot, figyelmen kívül hagyta, hogy a Borsodvíz Rt. részt vett más hasonló közbeszerzési eljárásokban, minden összeférhetetlenségi aggály nélkül. Álláspontja szerint a bírság mértékét nem befolyásolhatta a jogsértés reparálhatatlansága, mivel ez a körülmény teljesen felperesi hatáskörön kívül áll. A bírság példátlan nagyságú, a minimális összeg negyvenszeresének megfelelõ mértékû, és a határozatból nem derül ki, hogy az alperes milyen tényeket mérlegelt, így indokolási kötelezettségének sem tett eleget. A felperes utalt még az érintett települések nehéz gazdasági helyzetére is.
<br>Az alperes a határozatában foglaltak fenntartásával a kereset elutasítását kérte.
<br>A perbe az alperes pernyertessége érdekében beavatkozó Hídépítõ Rt. az alperes ellenkérelméhez csatlakozva a kereset elutasítását kérte.
<br>A Fõvárosi Bíróság a 2001. október 11-én kelt 3.K.31.036/ 2001/5. számú ítéletével az alperes határozatát részben megváltoztatta, és a Kbt. 31. §-ának (2) bekezdés b) pontja sérelmének kimondását mellõzte, a bírság megfizetésére kötelezés arányát pedig az egyes települések esetében a beruházási költségek megosztása szerinti arányra változtatta. Ezt meghaladóan a felperes keresetét elutasította.
<br>A Legfelsõbb Bíróság mint másodfokú bíróság a 2002. május 14-én kelt Kf.III.38.173/2001/7. számú végzésével az elsõfokú bíróság ítéletét hatályon kívül helyezte, és az elsõfokú bíróságot a per újabb tárgyalására és újabb határozat hozatalára utasította. A Legfelsõbb Bíróság döntését azzal indokolta, hogy az elsõfokú bíróság a polgári perrendtartásról szóló 1952. évi III. törvény (a továbbiakban: Pp.) 332. §-ának (4) bekezdésébe ütközõen az eljárás lényeges szabályait sértette meg azzal, hogy a társult települési önkormányzatokat nem értesítette a beavatkozás lehetõségérõl, így ítéletében a perben részt nem vevõ személyek fizetési kötelezettségérõl törvénysértõen rendelkezett. A Legfelsõbb Bíróság megállapította, hogy valamennyi társult önkormányzat ügyfele volt a döntõbizottsági eljárásnak, az alperes bírságfizetési kötelezettséget állapított meg terhükre.
<br>A megismételt eljárásban a felperes pernyertessége érdekében beavatkozó felperesi beavatkozók a kereseti kérelemben foglaltakkal egyetértve a bírság törlését, avagy jelentõs mértékû csökkentését kérték.
<br>Az elsõfokú bíróság az alperes határozatát megváltoztatta akként, hogy a Kbt. 31. §-ának (2) bekezdés b) pontjára és a bírságra vonatkozó részét hatályon kívül helyezte, és a bírság körében az alperest új eljárásra kötelezte, melyet meghaladóan a felperes keresetét elutasította. Indokolásában elsõdlegesen azt rögzítette, hogy a Legfelsõbb Bíróság végzésébõl kitûnõen a felperes és a felperesi beavatkozó önkormányzatok a közbeszerzési döntõbizottsági eljárásban ügyfélként részt vettek, így ebben a kérdésben a megismételt peres eljárás során további vizsgálatra nem volt szükség. A rendelkezésre álló adatok alapján az elsõfokú bíróság álláspontja szerint egyértelmûen megállapítható, hogy - jóllehet a közbeszerzési eljárást a felperes saját neve alatt indította meg - az eljárás tárgyát képezõ beruházás a felperes és a felperesi beavatkozók mint társult önkormányzatok közös beszerzési igényének kielégítésére irányult, ebbõl következõen ajánlatkérõi pozícióban a 11 önkormányzat közösen vett részt. Az elsõfokú bíróság megállapította, hogy a közbeszerzési eljárás elõkészítésének fogalmát, idõbeli korlátját a Kbt. nem határozza meg. Álláspontja szerint minden olyan feladat elvégzése az elõkészítés körébe tartozik, amely a közbeszerzési eljárás megindításához, lefolytatásához - jelen esetben a beszerzés tárgyaként megjelölt építési beruházás teljesítéséhez - szükséges feltételek megteremtését célozza. Azt állapította meg, hogy a Borsodvíz Rt. a közbeszerzési eljárás elõkészítésének folyamatában részt vett, így az összeférhetetlenség vizsgálata szempontjából érdekelt gazdálkodó szervezetnek minõsült. A Borsodvíz Rt. mint a Tokaj Triász Konzorcium egyik tagja részvételre jelentkezõként, majd ajánlatkérõként vett részt a perbeli közbeszerzési eljárásban, így - figyelemmel az ajánlatkérõ önkormányzatoknak az rt.-ben való tulajdonosi részesedésére - az rt.-vel szemben fennáll a Kbt. 31. §-ának (2) bekezdés c) pontja szerinti összeférhetetlenségi ok. Az elsõfokú bíróság rámutatott arra, hogy több ajánlattevõ közös konzorciumi aj
<br>ánlattétele esetén az általuk benyújtott ajánlat megfelelõsége minden egyes konzorciumi tag tekintetében külön-külön vizsgálandó. Bármelyik taggal szemben fennálló alkalmatlansági, érvénytelenségi ok a konzorcium által benyújtott ajánlat érvénytelenné nyilvánítását eredményezi. Mivel a perbeli esetben a Borsodvíz Rt. vonatkozásában fennállt az összeférhetetlenség, az ajánlatkérõnek a Tokaj Triász Konzorcium ajánlatát érvénytelenné kellett volna nyilvánítania. A felperes az összeférhetetlenséget nem észlelte, a Tokaj Triász Konzorcium részvételi jelentkezését, majd ajánlatát érvényesként elbírálta, és a konzorciumot nyertesnek kihirdette, megsértve ezzel a Kbt. 52. §-ának (1) bekezdését és 59. §-ának (1) bekezdését. Az alperes határozatában a Kbt. 31. §-ának (2) bekezdés b) és c) pontja alapján látta megállapíthatónak az összeférhetetlenséget, utóbb, a per tárgyalásán elismerte, hogy a b) pontra való hivatkozása alaptalan volt.
<br>A Kbt. 88. §-ának (1) bekezdése alapján az elsõfokú bíróság megállapította, hogy a bírság kiszabása nem egy lehetséges, hanem kötelezõ jogkövetkezménye valamely jogsértésnek, az alperes kizárólag a bírság mértékének meghatározásakor élhet mérlegelési jogával. A mérlegelési jogkörben hozott döntés jogszerû, ha abból a mérlegelés szempontjai, a mérlegeléskor figyelembe vett körülmények megállapíthatóak, és a döntés e körülmények helytálló értékelésén alapul. A Kbt. nem határozza meg a mérlegelés szempontjait, ezért az eset összes körülményeinek széles körû vizsgálata vezethet megalapozott döntéshez. Az elsõfokú bíróság álláspontja szerint a Kbt. 79. §-ának (1) bekezdése, és az államigazgatási eljárás általános szabályairól szóló 1957. évi IV. törvény (a továbbiakban: Áe.) 2. §-ának (5) bekezdése értelmében az ügyfélegyenlõség alapelvének a közbeszerzési döntõbizottsági eljárásban is érvényesülnie kell. Amennyiben helytálló az a felperesi elõadás, hogy Edelény szennyvíztisztító telepe bõvítése tárgyában döntõbizottsági jogorvoslati eljárás volt folyamatban, és abban a Borsodvíz Rt. hasonló szerepe ellenére nem merült fel az alperes részérõl az összeférhetetlenség kérdése, úgy annak a perbeli ügyben való vizsgálata valóban sérti az ügyfélegyenlõség alapelvét. E körülmény vizsgálatát az alperes elmulasztotta, holott a felperesi elõadás helytállósága alkalmas annak bizonyítására, hogy jogszerû eljárás tudatában folytatták le a közbeszerzési eljárást, amely a bírság összege szempontjából enyhítõ körülményként értékelhetõ. Az elsõfokú bíróság megállapította, hogy az alperes más eljárásaiban a perbelivel azonos jogszabálysértés esetén lényegesen alacsonyabb bírság kiszabásával sújtotta az ajánlatkérõt, a 40 millió forint bírság összege az alperes bírságolási gyakorlatában példátlanul magas. Jelen esetben a közbeszerzés értéke nem indokolhatta a bírság ilyen magas összegét, mivel az csak mint a mérlegelés körébe tartozó körülmények egyike volt értékelhetõ. A Kbt. 88. §-ának (4) bekezdése értelmében a közbeszerzés értéke c
<br>sak a maximálisan kiszabható bírság meghatározása szempontjából bír jelentõséggel. Az önkormányzatok egyetemleges fizetési kötelezettségének elõírását az elsõfokú bíróság nem találta jogszabálysértõnek, mivel a társult önkormányzatok együttvéve tekinthetõk a perbeli közbeszerzési eljárásban ajánlatkérõnek. Az új eljárásban az alperesnek az Áe. 26. §-ának (1) bekezdésében foglaltaknak megfelelõen vizsgálnia kell a bírsággal kapcsolatos felperesi védekezés helytállóságát, a bírság összegére vonatkozó döntését kellõen meg kell indokolnia, amelynek során - az ügyfélegyenlõség követelményét szem elõtt tartva - értékelnie kell azt a körülményt is, hogy a felperes jogkövetõ magatartás tudatában folytatta le a közbeszerzési eljárást.
<br>Az alperes fellebbezésében - amit az ítélet azon része ellen terjesztett elõ, amely határozatának bírságra vonatkozó rendelkezéseit helyezte hatályon kívül, és e körben kötelezte új eljárásra - az ítélet megváltoztatásával a felperes keresetének elutasítását kérte. Fellebbezéssel az összeférhetetlenségre, és a Kbt. 31. §-ának (2) bekezdés b) pontjára, és a felperes keresetének elutasítására vonatkozó ítéleti rendelkezést nem támadta. Elsõdlegesen arra hivatkozott, hogy álláspontja szerint a bírság mértékének kiszabásakor nincs annak relevanciája, hogy az elsõfokú bíróság hatályon kívül helyezte a Kbt. 31. §-ának (2) bekezdés b) pontjára vonatkozó megállapítást, ugyanis a Kbt. 31. §-ának (2) bekezdés c) pontjára alapított felperesi jogsértést az elsõfokú bíróság is megállapította, így az összeférhetetlenség fennállta nem vitatható. Az alperes arra hivatkozott, hogy a Döntõbizottság nem általános ellenõrzést végzõ közigazgatási szerv. Vizsgálata irányát és a vizsgált közbeszerzések tárgyát minden esetben vagy a jogorvoslati kérelem, vagy a hivatalbóli kezdeményezés határolja be. Ebbõl következõen tehát az alperes mindig a jogvitával érintett közbeszerzési eljárást jogosult és köteles vizsgálni, az adott közbeszerzési eljárással kapcsolatos jogsérelmek vizsgálata a feladata. Ezért álláspontja szerint alaptalan az a felperesi hivatkozás, hogy korábban már volt a Döntõbizottság elõtt hasonló beszerzéssel kapcsolatos közbeszerzési eljárást érintõ jogvita, ahol ugyanaz a jogi személy vett részt, akivel szemben az összeférhetetlenség jelen ügyben megállapításra került. Mivel a jogorvoslati eljárás során az eljárásban részt vevõk megismerhették egymás nyilatkozatait, védekezéseit, az alperes nyilvános tárgyalást tartott, amelyrõl valamennyi érdekeltet értesített, a tárgyaláson biztosította a nyilatkozat és észrevétel lehetõségét, az eljárás irataiba való betekintést, érthetetlen ebbõl következõen számára, hogy az ügyfélegyenlõség elvét miben sértette volna meg. Mivel a Kbt. nem határozza meg a bírság mértékének kiszabásá
<br>val kapcsolatos mérlegelés szempontjait, így a közbeszerzési törvény céljával és (a Kbt. alapelveit szem elõtt tartva) a jogsértés súlyával, és az ügy összes körülményével arányban álló bírságot szabott ki. Téves az az álláspont, hogy példátlanul magas és gyakorlatával ellentétes a 40 000 000 forintos bírság összege, az elsõfokú bíróság ugyanis elismerte és rögzítette ítéletében, hogy az adott közbeszerzési eljárásban ajánlatkérõként 11 társult település szerepel, így a kiszabott bírság összege egy ajánlatkérõre leosztva nem éri el a 4 millió forintot sem. Ez pedig álláspontja szerint nem tekinthetõ példátlanul magas összegnek. A beszerzési érték figyelembevételével a bírság mértéke nem érte el az alapul vehetõ érték 1%-át sem, szemben a törvényben meghatározott és maximumként kiszabható 30%-os lehetõséggel.
<br>A felperes és felperesi beavatkozók ellenkérelmükben az ítélet helybenhagyását kérték.
<br>Az alperes fellebbezése alapos.
<br>Elsõdlegesen arra mutat rá a másodfokú bíróság, hogy döntési jogosultsága nem korlátlan. Eljárásának és határozatának kereteit - a Pp. 253. §-ának (3) bekezdésébõl kitûnõen - a fellebbezési kérelem és ellenkérelem (csatlakozó fellebbezés) tartalma jelöli ki. A fellebbezésben foglaltak alapján a Fõvárosi Ítélõtábla az elsõfokú bíróság ítéletének bírsággal kapcsolatos rendelkezéseit bírálhatta felül, a további, fellebbezéssel nem érintett részeit nem értékelhette.
<br>Az Áe.-nek a 2. §-ában, a Kbt.-nek a 24. §-ában rögzítettek a hatóságokra és az ügyfelekre vonatkozó alapelvek, amelyek között található az ügyfélegyenlõség elve. Helytállóan rögzítette az elsõfokú bíróság ítéletében azt, hogy az ügyfélegyenlõség elvének a közbeszerzési döntõbizottsági eljárásban is érvényesülnie kell. Tévedett azonban akkor, amikor a perbeli ügyben az ügyfélegyenlõség elvét összefüggésbe hozta az alperes hivatalbóli eljárásával, a Borsodvíz Rt. perben vizsgált közbeszerzési eljáráson kívüli gazdasági tevékenységével, és a bírság mértékét enyhítõ körülményekkel. Az alperesnek a perrel érintett közbeszerzési eljárás során az Áe. és a Kbt. meghatározott alapelvei között az ügyfélegyenlõség elvét is érvényesítenie kellett. A Borsodvíz Rt. egyéb, a konkrét eljárás alá nem vont településeken végzett gazdasági tevékenysége nem tartozott az alperes jelen vizsgálata körébe, ahogyan abban a kérdésben sem kellett állást foglalnia, hogy hivatalból miért kezdeményezett, avagy miért nem indított eljárást a Borsodvíz Rt. eljárása kapcsán más közbeszerzési ügyben, és így jogszerûen járt-e el, vagy jogsértõ mulasztást valósított meg. A Legfelsõbb Bíróság 1/2002. Közigazgatási jogegységi határozatának 2. pontja szerint az Áe. 2. §-ának (5) bekezdésében megfogalmazott ügyfélegyenlõség alapelvének érvényesülése nem járhat azzal a következménnyel, hogy a jogalkalmazó korábbi téves jogértelmezésen alapuló gyakorlatát ne változtathassa meg. Mindezekbõl következõen a másodfokú bíróság azt állapította meg, hogy a kiszabott bírság mértékére nem bírt befolyással az alperesnek más ügyekben a Borsodvíz Rt. gazdasági tevékenységével kapcsolatos eljárása. Megjegyzi a Fõvárosi Ítélõtábla, hogy az elsõfokú bíróság nem tényként állapította meg az alperesi mulasztást, csak azt rögzítette, hogy "amennyiben helytálló a felperesi elõadás", azaz nem is igazolt tényre alapította e körben döntését.
<br>Nem alapos az elsõfokú bíróság azon hivatkozása sem, hogy "az alperes más eljárásaiban a perbelivel azonos jogszabálysértés esetén lényegesen alacsonyabb bírság kiszabásával sújtotta az ajánlatkérõt". Nem jelölte meg ugyanis az elsõfokú bíróság az alperes más eljárásainak ügyszámát (ha volt) a határozatot felülvizsgáló per számát, a kiszabott bírság mértékét, az azonos jogszabálysértés okán kirótt bírság mértékénél értékelt körülményeket, így ez a tények nélküli megállapítás bizonyító erõvel nem bír. A Kbt. 88. §-ának (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Téves az elsõfokú bíróság azon kifogása, hogy "a közbeszerzés értéke nem indokolhatta a bírság ilyen magas összegét", ugyanis az alperes a figyelembe vett körülmények egyikeként jelölte csak meg a Kbt. 88. §-ának (l) bekezdésében foglaltakat.
<br>Az egységes ítélkezési gyakorlat alapján a mérlegelési jogkörben hozott határozat akkor tekinthetõ jogszerûnek, ha a hatóság a tényállást kellõen feltárta, a vonatkozó eljárási szabályokat betartotta, a mérlegelés szempontjai megállapíthatóak, és a határozat indokolásából a mérlegelés jogszerûsége is megállapítható. Ha a jogszabály - mint jelen esetben is a Kbt. - nem ad útmutatást a mérlegelés szempontjaira, a közigazgatási szervnek határozatában kell részleteznie azokat a körülményeket, amelyeket mérlegelt és indokolnia azt, hogy azokat milyen súllyal vette figyelembe döntésénél (BH 2000. 331.). A másodfokú bíróság megállapította, hogy az alperes a felperesi jogsértés okán a Kbt. 88. §-ának (1) bekezdés f) pontját megfelelõen alkalmazta (a jogsértés miatt bírságot szabott ki), a bírság mértékét mérlegeléssel állapította meg, és rögzítette határozatában az értékelt szempontokat. A közigazgatási határozatok felülvizsgálatára irányuló perekben is érvényesülnek a Pp. 215. §-ában elõírtak, azaz a bíróság döntése nem terjedhet túl a kereseti kérelmen. A felperes a mérlegelés okszerûségét cáfoló, avagy a mikénti döntést befolyásoló és az alperes által nem értékelt körülményre nem hivatkozott, a mérlegelés körében jogszerûtlenséget nem igazolt.
<br>Az alperes határozatában a jogsértést megállapította, e körben az elsõfokú bíróság a keresetét elutasította, e döntés ellen a felperes fellebbezéssel nem élt. A jogsértés súlyához és az alapul vehetõ értékhez igazodóan kiszabott bírság nyilvánvalóan nem tekinthetõ eltúlzottnak, az egyetemleges fizetési kötelezettség megállapítása sem jogsértõ. Az egy-egy önkormányzatra esõ összeg pedig nem vitásan teljesíthetõ.
<br>Mindezek folytán a Fõvárosi Ítélõtábla az elsõfokú bíróság ítéletét a Pp. 253. §-ának (2) bekezdése alapján megváltoztatta, és a felperes keresetét a fellebbezéssel érintett körben is a Pp. 339. §-ának (1) bekezdése alapján elutasította.
<br>A pernyertes alperes másodfokú költségeinek megfizetésére a Pp. 78. §-ának (1) bekezdésében foglaltak alapján kötelezte a másodfokú bíróság a felperest, míg a feljegyzett fellebbezési illetéket a 611986. (VI. 26.) IM rendelet 14. §-a alapján az állam viseli.
<br>
<br>Budapest, 2004. május 12.
<br>
<br>Borsainé dr. Tóth Erzsébet s. k.,  Dr. Kurucz Krisztina s. k.,
<br>tanácselnök	      elõadó bíró
<br>
<br>Dr. Rothermel Erika s. k.,
<br>bíró
<br>
<br>
<br><br></body></html>