<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6092/2004)
</h2>
<br>1024 Budapest, Margit krt. 85.
<br>Ikt.sz.: D. 262/19/2004.
<br>
<br>Tárgy: a FLEXTERM Kft. jogorvoslati kérelme a Budapesti Távhõszolgáltató Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a FLEXTERM Távfûtési és Hõtágulási Elemeket Gyártó Szerelõ és Kereskedõ Kft. (6000 Kecskemét, Szolnoki u. 20., képviseli: dr. Lackó Katalin ügyvéd, 6000 Kecskemét, Nagykõrösi u. 31. I/8., a továbbiakban: kérelmezõ) jogorvoslati kérelmének, melyet a Budapesti Távhõszolgáltató Rt. (1116 Budapest, Kalotaszeg u. 31., képviseli: dr. Gál Ferenc jogi elõadó, a továbbiakban: ajánlatkérõ) "földbe fektetett, a távhõellátásban a vezetékhálózatnál alkalmazott, gyárilag elõre szigetelt, kötött köpenyû csõvezetékrendszer beszerzése" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 40. § (5) bekezdését. A Döntõbizottság a jogsértésre tekintettel az ajánlati dokumentációt, és ajánlatkérõ ezt követõ döntéseit megsemmisíti. Ezt meghaladó részében a jogorvoslati kérelmet elutasítja. A Döntõbizottság ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000- 01720361- 00000000 számú számlájára fizesse be.
<br>Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Döntõbizottság a rendelkezésre bocsátott iratok, a jogorvoslati kérelem és észrevétel, valamint a felek tárgyaláson tett nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2004. április 16-án megjelent 42. számában tett közzé ajánlati felhívást nyílt eljárás megindítására, amelyet a Közbeszerzési Értesítõ 45. számában tett közzé.
<br>Ajánlatkérõ a felhívásban a beszerzés tárgyát és mennyiségét az alábbiak szerint határozta meg:
<br>"az áru olyan földbe fektetett, a távhõellátásban a vezetékhálózatnál alkalmazott, gyárilag elõre szigetelt, kötött köpenyû csõvezetékrendszer, amely acél haszoncsõbõl, poliuretán-keményhab (PUR) hõszigetelésbõl és keménypolietilén köpenycsõbõl áll, valamint tartalmazza a rendszer összes egyéb rendszerelemét (idomok, karmantyúk, elzárószerelvények, mérõ- és ellenõrzõ rendszer).
<br>A haszoncsõ-mérettartomány: DN 20 és DN 600 között. Mennyiség 90 000 méter.
<br>A dologgal együtt járó szolgáltatások: számítógépes csõstatikai számításainak elvégzése, szakképzett helyszíni szerelés teljes körû biztosítása, az ajánlatevõ rendelkezésre állása meghibásodás esetén (szerviz)."
<br>Az ajánlati felhívás 4. pontjában ajánlatkérõ rögzítette, hogy a szállítási szerzõdést 2007. június 30-ig terjedõ idõszakra kívánja megkötni.
<br>A felhívás 11. a) pontja tartalmazta a pénzügyi, gazdasági és mûszaki alkalmassága igazolására kért adatokat és tényeket, amelyek között az alábbiak is megjelölésre kerültek:
<br>- a 2000., 2001., 2002. évre vonatkozó fedezet foka és likviditási mutató;
<br>- az ajánlattevõ nyilatkozata a 2000., 2001., 2002. évben csõanyag és hozzá tartozó elemek szállításából származó forgalmáról;
<br>- az ajánlattevõk által az elmúlt 3 évben (2001., 2002., 2003.) lebonyolított 5 legnagyobb értékû projekt nettó értéke egyenként.
<br>Ajánlattevõnek a szerzõdés teljesítésére alkalmatlanná minõsítésének szempontjait a felhívás 11. b) pontja tartalmazta. Ennek megfelelõen pénzügyileg, gazdaságilag (egyebek mellett) alkalmatlan:
<br>- ajánlattevõ/alvállakozó pénzügyi mutatói közül bármelyik a 2000., 2001., 2002. évben rossznak minõsül a következõk szerint:
<br>- fedezet foka 1 [fedezet foka = (saját tõke + hosszú lejáratú kötelezettségek)/befektetett eszközök],
<br>- likviditási mutató 1 (likviditási mutató = forgóeszközök/rövid lejáratú kötelezettségek),
<br>- ugyanezen idõszakban az ajánlattevõnek az ajánlat tárgyából származó forgalma nem éri el a nettó 1,5 milliárd Ft-ot.
<br>Mûszaki szempontból alkalmatlan az ajánlattevõ (egyebek mellett), abban az esetben, ha
<br>- az elmúlt 3 évben (2001., 2002., 2003.) az ajánlattevõ 5 legnagyobb értékû projektjének értéke egyenként nem érte el a nettó 50 millió Ft-ot.
<br>Az ajánlatok elbírálásának szempontja az összességében legelõnyösebb ajánlat volt. Az elbírálási szempontok között az egyik részszempont az alábbi volt:
<br>"Szállítási határidõ (egyszerre nem nagyobb mennyiségre, mint a beszerzés értékének 5%-a) (nap)"
<br>Ajánlatkérõ az egyéb információk között, annak o) pontjában elõírta: "Az ajánlatban megadott árakat 2005. június 30-án és 2006. június 30-án az elõzõ évre vonatkozó, KSH által közreadott hivatalos ipari belföldi értékesítési árindexszel lehet módosítani."
<br>Ajánlatkérõ dokumentációt is készített: A "mûszaki dokumentáció" rész 19. oldalán köti ki az ajánlatkérõ, hogy a PUR-hab elõállításához a gyártó nem használhat C02-t. A "részletes szerzõdési feltételek" cím alatti 1.2. pontban került rögzítésre hogy eseti megállapodásokat a konkrét szállítási igény felmerülésekor kötik meg a felek. Az ajánlati felhívásban szereplõ mennyiség 75%-ának megrendelésére vállal az ajánlatkérõ kötelezettséget, a további mennyiséget szükség szerint igényli.
<br>Az ajánlatok bontására az ajánlati felhívásban meghatározott idõpontban, 2004. május 27-én került sor.
<br>Ajánlatot nyújtott be (3 évre) 1 651 117 615 Ft ajánlati áron kérelmezõ, valamint az ISOPLUS Távhõvezetékgyártó Kft. (3 évre) 1 423 779 966 Ft ajánlati áron.
<br>Ajánlatkérõ az eredményhirdetés idõpontját 2004. június 17-ére módosította.
<br>Kérelmezõ 2004. május 4-én nyújtott be jogorvoslati kérelmet, melyet 2004. május 25-i beadványával kiegészített.
<br>Kérte a jogsértés megállapítását, továbbá hogy a Döntõbizottság hívja fel ajánlatkérõt a törvény szabályainak megfelelõ eljárásra, ideiglenes intézkedésként a közbeszerzési eljárás felfüggesztését.
<br>A kérelmezõ eltúlzottnak tartja a felhívás pénzügyi, gazdasági alkalmasság/alkalmatlanság körében meghatározott, ajánlattevõtõl elvárt, az ajánlat tárgyából származó 1,5 milliárd Ft-os forgalmat.
<br>Tárgyaláson tett nyilatkozatában kérelmezõ jogorvoslati kérelmének ezen elemét visszavonta.
<br>A felhívás mûszaki alkalmasság/alkalmatlanság körében meghatározott, ajánlattevõnek az elmúlt 3 évben (2001., 2002., 2003.), az 5 legnagyobb értékû projektje egyenkénti értékeként elvárt nettó 50 millió Ft kérelmezõ álláspontja szerint nem áll arányban a beszerzés tárgyával, illetve a szerzõdés teljesítéséhez szükséges mértékû feltételt túllépi.
<br>Rámutat, hogy a csak vidékre szállító hazai cég a nettó 50 millió Ft-os kiírási feltételt elérni nem tudja.
<br>A pénzügyi, gazdasági alkalmasság/alkalmatlanság körében meghatározott pénzügyi mutatókkal kapcsolatosan kérelmezõ - a Közbeszerzési Értesítõkben megjelent felhívások áttekintését követõen, ahol jellemzõen három év átlagát tekintik és 0,7-hez viszonyítottak az értékek - úgy ítéli meg, hogy a mutatók nem feltétlenül tükrözik a cég mûködõképességét. Álláspontja szerint indokolatlan a felhívásban a "fedezet foka" és "likviditási mutató" ott írt határértékkel történõ kiemelése. A többi mérlegadatot is vizsgálva lehet csak egy adott ajánlattevõ adott beszerzéshez igazodó teljesítõképességét megítélni.
<br>Kérelmezõ kifogásolta azt is, hogy a dokumentáció szerint a termékekben található PUR-hab gyártásánál C02 nem alkalmazható, holott ez a technológia teljesen általános, a feltétel csak azt szolgálja, hogy az eljárásból emiatt bizonyos cégeket ki lehessen zárni.
<br>A jogorvoslati eljárás során tartott tárgyaláson kérelmezõ becsatolta az Elastogran Kemipur Poliuretán System Kft. (2083 Solymár, Terstyánszky út 89.) e-mailen továbbított levelét annak igazolására, hogy nincs olyan PUR-hab-rendszer, amelyben ne lenne C02.
<br>Kérelmezõ sérelmezte továbbá, hogy ajánlatkérõ hároméves keretszerzõdés megkötésére írt ki pályázatot. Az olaj világpiaci árának a hatása a jelen eljárás keretében beszerzendõ anyagokra jelentõs hatással van, ezért kérelmezõ álláspontja szerint elfogadhatatlan a hároméves periódus, amikor az ajánlatban megadott ár csak a KSH által közzétett ipari belföldi értékesítési árindexszel módosítható, amely nem tükrözi megfelelõen az egyes szakágakra vonatkozó változásokat. Kérelmezõ elõadta, hogy ajánlatának benyújtásához kénytelen volt alvállalkozót igénybe venni. Az alvállalkozóval történõ tárgyalások idején merült fel a hároméves szerzõdéses kötöttség kifogásolásának szükségessége, ezért került sor jogorvoslati kérelmének e tekintetben történõ utólagos kiegészítésére.
<br>Ajánlatkérõ kérte, hogy a Döntõbizottság a kérelmet utasítsa el, a jogorvoslati eljárást szüntesse meg.
<br>Álláspontja szerint a Kbt. elõírásait nem sértette meg.
<br>A beszerzés értéke 3 év alatt megegyezik az 1,5 milliárd Ft-tal. Ez az összeg az eljárás tárgyában szereplõ árukból és a kapcsolódó szolgáltatásokból tevõdik össze (különbözõ vizsgálatok, szerelés és szerviz). Az ajánlatkérõ a hosszú távú szerzõdés megkötése érdekében a legkorszerûbb technológiát akarja beszerezni, nem feltétlenül magyarországi cégtõl.
<br>Ajánlatkérõ kifejtette, hogy a pénzügyi mutatók közül az általánosan elfogadott közgazdasági mutatókra esett a választása, a szakirodalomban a biztonságos mûködést jelzõ javasolt határértékekkel. Álláspontja szerint ezek teljesen elfogadottak a vállalkozások tevékenységének komplex elemzéséhez, a 3 évet pedig a szállítási szerzõdés idõtartama indokolja.
<br>Az ajánlatkérõ a korábbi években is 50 millió Ft feletti szállításokra kötött szerzõdéseket, a következõ években is ezt meghaladóan tervezi a fejlesztéseket. Ez indokolta, hogy olyan partnert keres, amely ilyen értékû szállítási referenciákkal rendelkezik. A beszerzés értéke 3 évre milliárdos nagyságrendû, ehhez képest sem eltúlzott az 50 millió Ft-os referencia kérése.
<br>Ajánlatkérõ álláspontja szerint a C02 hajtógázú habok mûszaki tulajdonságai nem egyenértékûek a ciklopentános habok mûszaki tulajdonságaival. Élettartam alatt a C02 hajtógázú habok hõvesztesége kétszer akkora, mint a ciklopentános haboké. A korszerûbb gyártási technológiában ciklopentános hab szerepel, amelynek minõsége (hõszigetelõ képesség, öregedés stb.) jóval kedvezõbb. A piacvezetõ cégek nem használnak már C02-t a habok gyártásához, így a feltétel nem tekinthetõ kizáró jellegûnek.
<br>Elõírásával az alapelvek sem sérülnek, mely körülményt a jelentkezõk száma is igazol.
<br>A 3 éves keretszerzõdés kapcsán ajánlatkérõ elõadta, hogy az ajánlati felhívás ismeretében, tehát a szerzõdés idõtartamának pontos tudatában, az ajánlati dokumentációt 4 társaság is megvásárolta, ezek közül hárman ajánlattevõként vagy alvállalkozóként benyújtották ajánlatukat, így kérelmezõ is.
<br>A hároméves szerzõdéses idõtartam meghatározása mûszaki szükségszerûség is, hiszen a fõváros területén a nagyobb területek egységes tervezése elengedhetetlen. A hosszú távú tervezhetõség és ütemezett munkavégzés feltétele a beruházás során felhasznált anyagok rendelkezésre állása.
<br>Az elõzõek mellett ajánlatkérõ álláspontja szerint kérelmezõnek ezen jogorvoslati kérelmi eleme elkésett. Álláspontja szerint nem fogadható el a Logstor céggel történõ alvállalkozói tárgyalások a tudomásszerzés idõpontjaként történõ megjelölése tekintettel arra, hogy a szerzõdés idõtartamát is rögzítõ ajánlati felhívást kérelmezõ 2004. április 16-án megismerte, és a Logstor cég is megvásárolta a dokumentációt.
<br>Egyéb érdekeltként az Isoplus Távhõvezetékgyártó Kft. tett észrevételt.
<br>A budapesti távhõellátás helyzetét elemezve utalt arra, hogy a szállítási szerzõdés teljesítésére való alkalmasságának vizsgálata mind pénzügyi-gazdasági, mind mûszaki szempontból kivételesen fontos. A szállítónak jelentõs készlettel kell rendelkeznie, hogy a váratlan idõpontban és mértékben jelentkezõ ajánlatkérõi igénynek - kifogástalan minõséggel - meg tudjon a keretszerzõdés szerint felelni. Ez csak úgy lehetséges, hogy a készletet elõre kell finanszíroznia, tehát stabil pénzügyi helyzettel és a nagyprojektek pénzügyi kezelésében való jártassággal rendelkezik.
<br>A felhívásban nem észlelt olyan elemet, amely versenykorlátozó vagy indokolatlan lenne.
<br>Tudomása szerint a kérelmezõ által használt gyártási technológia eltér az ISOPLUS Kft.-étõl, továbbá a kérelmezõ piaci részesedése az utóbbi években csökkent.
<br>A Döntõbizottság a jogorvoslati eljárásban ideiglenes intézkedést nem hozott, mert annak törvényi feltételei nem álltak fenn.
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem részben megalapozott az alábbi indokok alapján.
<br>A Kbt. 33. § (5) bekezdése szerint ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.
<br>A Kbt. 44. § (1) és (2) bekezdés taxatív felsorolást ad arról, hogy ajánlatkérõ e körben milyen igazolási módok közül választhat.
<br>A Kbt. 44. § (1) bekezdése szerint az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható
<br>a) pénzügyi intézménytõl származó - errõl szóló - nyilatkozattal;
<br>b) mérlegének (egyszerûsített mérlegének, beszámolójának vagy konszolidált mérlegének) benyújtásával;
<br>c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;
<br>d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.
<br>A (2) bekezdés szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható
<br>a) az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével);
<br>b) mûszaki-technikai felszereltségének leírásával;
<br>c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek;
<br>d) a termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell;
<br>e) a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvánnyal;
<br>f) termelési, illetve kutatási-fejlesztési képességérõl az ajánlatkérõ vagy más szervezet által végzett vizsgálattal, ha a termék, illetve a szolgáltatás összetett vagy ha különleges célra szolgál;
<br>g) a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.
<br>A Kbt. 44. § (3) bekezdése szerint az ajánlatkérõ az (1) és (2) bekezdésben foglaltak közül egy vagy több igazolási módot is elõírhat.
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (7) bekezdés alapján ajánlatkérõnek az (1)- (2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Döntõbizottság elõször az öt, nettó 50 millió forintot elérõ projekt elõírásának jogszerûségét vizsgálta.
<br>A Kbt. szabályai alapján ajánlatkérõ joga és felelõssége, hogy meghatározza az alkalmasság elbírálása során figyelembe vehetõ tényeket és szempontokat. Ajánlatkérõ ezen lehetõségét a fentiekben részletezettek szerint a Kbt. korlátok közé szorítja, és meghatározza az alkalmasság elbírálásának rendszerét, illetve annak korlátait.
<br>A Kbt. 44. § (7) bekezdés második fordulata szerint ajánlatkérõ a 44. § (6) bekezdése szerinti követelményeket - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig írhatja elõ.
<br>A teljesítésre való alkalmatlanság körében alapvetõen figyelembe veendõ követelmény a beszerzés értéke, a megkötendõ szerzõdés idõtartama. Ajánlatkérõnek ezeket is figyelembe véve kell meghatároznia az alkalmassági alkalmatlansági szempontokat, illetve azok mértékét.
<br>Jelen közbeszerzési eljárásnál kalkulált beszerzési érték - melynek reális voltát a benyújtott ajánlatok megerõsítettek - nettó 1,5 milliárd körüli, míg a szerzõdés idõtartama három év.
<br>Az ajánlati felhívás elbírálási szempontok között utalás történik az eseti szállítási megállapodásokra, melyek az egész beszerzés értékének 5%-ában maximáltak. Az 1,5 milliárd forint beszerzési érték 5%-a 75 000 000 Ft.
<br>Erre tekintettel az ajánlatkérõ részérõl elvárt öt legnagyobb értékû 50 millió forintos projekt a Döntõbizottság megítélése szerint megfelel a "teljesítéshez szükséges feltételek mértékéig" követelményének, az túlzottnak nem tekinthetõ. A jogorvoslati kérelem e része megalapozatlan, a Döntõbizottság ezért a jogorvoslati kérelmet ebben a részében elutasította.
<br>Ezt követõen a Döntõbizottság a pénzügyi mutatók, a fedezet foka és a likviditási mutató alkalmassági feltételként történõ elõírásának jogszerûségét vizsgálta.
<br>A Döntõbizottság megismételve az elõzõ kérelmi elem vonatkozásában kifejtetteket, hangsúlyozza, hogy Kbt. szabályai alapján ajánlatkérõ joga és felelõssége, hogy meghatározza az alkalmasság elbírálása során figyelembe vehetõ tényeket és szempontokat.
<br>A Döntõbizottság elfogadta ajánlatkérõ e tárgyban tett azon nyilatkozatát, mely szerint a biztonságos mûködést jelzõ, szakirodalomban javasolt határértékeket figyelembe véve határozták meg a pénzügyi mutatókat.
<br>A kérelmezõ maga sem vitatta, hogy a szakirodalomban ismert, a mérlegadatokból képzett különféle mutatók alkalmasak az ajánlattevõk pénzügyi, gazdasági alkalmasságának vizsgálatára.
<br>Sérelmét abban jelölte meg, hogy ajánlatkérõ a többféle gazdasági mutató közül éppen a fedezet foka, illetve a likviditási mutatót választotta ki, és ezekhez olyan határértékeket rendelt, amelyeket õ maga nem tud a három év mindegyikében teljesíteni.
<br>A Döntõbizottság álláspontja szerint az ajánlatkérõ mérlegelésén múlik, hogy a Kbt. 44. § (1) bekezdésében meghatározott törvényi rendelkezéseket kielégítõ mely alkalmasság igazolási módot választja.
<br>A pénzügyi mutatók elõírását a Kbt. 44. § (1) bekezdés d) pont alapján ajánlatkérõ jogszerûen alkalmazta és ezekhez az igazolási módokhoz rendelt követelményeket. A csatolt szakirodalmi szemelvény, valamint a Közbeszerzési Értesítõbõl megismerhetõ gyakorlat is azt mutatja, hogy a választott igazolási módok és a velük kapcsolatos követelmények megfelelnek a szokásosnak, azokhoz képest nem jelentenek különösen szigorú feltételeket.
<br>A felhívásban írt pénzügyi mutatóknál választott követelményszint az ajánlattevõk pénzügyi stabilitását és - a beszerzés tárgyára tekintettel - idõrõl idõre szükséges elõfinanszírozási képességét tükrözi.
<br>A Döntõbizottság álláspontja szerint a felhívásban meghatározott fedezet foka, illetve a likviditási mutató alkalmazása, illetve e mutatókkal kapcsolatosan meghatározott alkalmatlansági szempontok - figyelemmel a Kbt. 44. § (7) bekezdésére is - nem jogsértõek.
<br>A Döntõbizottság a jogorvoslati kérelmet ebben a részében elutasította.
<br>A Döntõbizottság a következõkben vizsgálta, az ajánlati dokumentáció Mûszaki dokumentáció 19. oldalán, a Poliuretán-keményhab szigetelés anyagára vonatkozó 3.1. pont alatti azon rendelkezését, mely szerint a termékekben található "poliuretánhab gyártása során csak olyan hajtóanyag alkalmazható, mely nem károsítja a Föld ózonrétegét. Nem alkalmazható toxikus anyag, valamint nem alkalmazható C02."
<br>A Döntõbizottság megítélése szerint ezen jogorvoslati kérelemi elem megalapozott a következõk szerint.
<br>A Kbt. 24. § (2) bekezdése elõírja, hogy az ajánlatkérõnek a közbeszerzési eljárásban biztosítania kell az esélyegyenlõséget ajánlattevõk számára.
<br>Az esélyegyenlõség általános alapelvi rendelkezésének speciális megfogalmazását tartalmazza a Kbt. 40. §. (5) bekezdése, mely szerint az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár vagy más módon hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekben történt.
<br>A jogorvoslati eljárás során tartott tárgyaláson ajánlatkérõ sem vitatatta kérelmezõnek azon kijelentését, mely szerint a már hivatkozott Mûszaki dokumentáció I. fejezetében felsorolt szabványoknak a kérelmezõ által használt habosítóanyaggal gyártott poliuretánhabbal hõszigetelt csövek megfelelnek. Döntõbizottság nem vonta kétsége kérelmezõ azon nyilatkozatát sem, mely szerint C02 hajtógázú hab az ajánlati felhívásban, dokumentációban elõírt valamennyi erre vonatkozó feltételnek megfelel.
<br>A Döntõbizottság nem tartja megalapozottnak ajánlatkérõ azon okfejtését, hogy a dokumentáció 19. oldalán rögzített, CO2 alkalmazását tiltó rendelkezés a fokozott minõségi elvárásokra tekintettel került megfogalmazásra.
<br>Döntõbizottság megjegyzi, hogy ajánlatkérõ a számára kedvezõbb minõség iránti igényét az elbírálási szempontok körében juttathatja érvényre.
<br>Döntõbizottság megítélése szerint ajánlatkérõ azzal a kikötésével, hogy poliuretánhab gyártása során hajtóanyagként C02 nem alkalmazható, megsértette a Kbt. 40. § (5) bekezdését, mert egy meghatározott eljárásra hivatkozva írta elõ a poliuretán-keményhab gyártása során alkalmazható hajtóanyagot. A Döntõbizottság ezért, az esélyegyenlõség megteremtése céljából megsemmisítette ajánlati dokumentációt.
<br>A Döntõbizottság a jogorvoslati kérelmet ebben a részében - fenti indokok alapján - alaposnak ítélte.
<br>A Döntõbizottság ezt követõen vizsgálta, hogy az ajánlati felhívás hároméves keretszerzõdés megkötésére vonatkozó rendelkezését sérelmezõ kiegészítõ jogorvoslati kérelem a törvényes határidõn belül került-e elõterjesztésre.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul.
<br>E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Döntõbizottság álláspontja szerint nem fogadható el, a Logstor céggel történõ alvállalkozói tárgyalások tudomásszerzés idõpontjaként történõ megjelölése tekintettel arra, hogy kérelmezõ a Döntõbizottsághoz 2004. május 4-én eljuttatott - hiánypótlásra szoruló - jogorvoslati kérelmében maga ad tájékoztatást arról, hogy az ajánlati felhívásról történõ tudomásszerzésének idõpontja 2004. április 16. (A rendelkezésre álló iratokból megállapítható, hogy a Logstor cég maga is megvásárolta a dokumentációt, tekintettel azonban arra, hogy jelen jogorvoslati eljárásban kérelmet nem a Logstor cég, hanem kérelmezõ nyújtotta be, a Logstor cég tudomásszerzésének idõpontját Döntõbizottság nem vizsgálta.), így a 15 napos jogvesztõ határidõt 2004. április 16-tól kell számítani.
<br>A Döntõbizottság megállapította, hogy kérelmezõ olyan idõpontban nyújtotta be kiegészítõ jogorvoslati kérelmét, amely már túl van a Kbt. 79. § (7) bekezdésében meghatározott 15 napos jogvesztõ határidõn, ezért a Döntõbizottság az elkésettség okán érdemben nem vizsgálta ajánlatkérõ ezen kérelmi elemét.
<br>A Döntõbizottság ezért a jogorvoslati kérelmet ebben a részében elutasította.
<br>A Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>A bírság kiszabásának alapvetõ elveit Kbt. 88. § (4) és (5) bekezdése a következõk szerint szabályozza.
<br>A bírság mértéke a közbeszerzés értékének legfeljebb harminc százaléka. A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A Döntõbizottság a fenti jogszabályhelyek figyelembevételével mérlegelési jogkörében eljárva a jogsértés reparálhatóságára is tekintettel nem ítélte indokoltnak a magasabb összegû bírság kiszabását.
<br>A Döntõbizottság a Kbt. 76. § (1) bekezdésében meghatározott jogkörében eljárva a 88. § (1) bekezdés a), c), f) és h) pontja szerint rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 15.
<br>
<br>Dr. Bátorligeti Márta s. k., 	Kalmárné Diósy Ildikó s. k.,
<br>közbeszerzési biztos	      közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>