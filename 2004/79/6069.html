<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6069/2004)
</h2>
<br>1024 Budapest, Margit krt. 85.
<br>Ikt.sz.: D.320/7/2004.
<br>
<br>Tárgy: a FÕKERT Parkfenntartó, Kertészeti és Szolgáltató Kft. jogorvoslati kérelme a Gyöngyös Város Önkormányzat Képviselõ-testülete közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a FÕKERT Parkfenntartó, Kertészeti és Szolgáltató Kft. (1149 Budapest, Limanova tér 25., képviseli: dr. Balogh Ákos ügyvéd, 1023 Budapest, Rómer Flóris u. 55., a továbbiakban: kérelmezõ) által a Gyöngyös Város Önkormányzat Képviselõ-testülete (3200 Gyöngyös, Fõ tér 13., a továbbiakban: ajánlatkérõ) "Gyöngyös város önkormányzati tulajdonú kiemelten, belterjesen és külterjesen kezelendõ zöldterületeinek, fasorainak, valamint játszótereinek gondozása, játszóeszközök szabványosítása, valamint zöldterületek és játszóterek karbantartása" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonására tekintettel megszünteti.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2004. április 30-án megjelent 49. számában tette közzé részvételi felhívását elõminõsítési eljárás megindítására, a rendelkezõ részben meghatározott tárgyban.
<br>A részvételi felhívásban elõírta, hogy részajánlat benyújtására lehetõséget nem biztosit.
<br>A részvételi felhívás 9. pontjában határozta meg a részvételre jelentkezõk pénzügyi, gazdasági és mûszaki alkalmassága igazolására kért adatokat és tényeket.
<br>A részvételi felhívás 10. b) pontja határozta meg a részvételre jelentkezõknek a szerzõdés teljesítésére alkalmatlanná minõsítésének szempontjait.
<br>E körben többek között rögzítésre került, hogy a jelentkezõt az ajánlatkérõ a teljesítésre alkalmatlannak minõsíti,
<br>- ha az eladósodottság mértéke mutatója 2001-2002-ben nagyobb, mint 2, azaz az összes kötelezettsége több mint kétszerese a saját tõkéjének,
<br>- ha a jelentkezõnek a munkavégzéshez szükséges mûszaki-technikai felszereltsége hiányos, azaz nem rendelkezik saját tulajdonú vagy korlátozás nélkül rendelkezésre álló bérelt speciális kertészeti gépekkel - egyebek mellett - legalább
<br>- 2 db nagy teljesítményû önjáró (külön vontató vagy meghajtó eszközt	nem igénylõ) seprõrendszerû kaszálék- és lombgyûjtõ gép, legalább 1 m3-es tartállyal, mely alkalmas közvetlenül a szállítójármû platójára üríteni az összegyûjtött zöldhulladékot,
<br>- 1 db, legalább napi 1000 m2/nap teljesítményû gyepfelújító berendezés, mely a régi gyep feltörése nélkül képes a felülvetést elvégezni,
<br>- ha a jelentkezõ alkalmazásában álló munkavállalók között nincs legalább - egyebek mellett -
<br>- egy zöldterületi fenntartási szakmérnök végzettségû vezetõ munkatárs, aki rendelkezik minimum 3 éves parkfenntartási szakmai gyakorlattal, valamint
<br>- egy okl. táj- és kertépítész mérnök végzettségû vezetõ munkatárs, aki rendelkezik játszótéri felülvizsgálati szakértõi végzettséggel,
<br>A részvételi felhívás 12. pont Egyéb információk cím alatt tartalmazta, hogy a közbeszerzés értékének 10%-át meghaladó mértékben bevonni kívánt alvállalkozók esetén az ajánlatkérõ az alkalmasságot a Kbt. 43. § (3) bekezdése alapján a jelentkezõvel teljesen megegyezõ szempontok szerint vizsgálja.
<br>A felhívás biztosította a részvételre jelentkezõk számára a hiánypótlás lehetõségét.
<br>Kérelmezõ 2004. május 17-én nyújtott be jogorvoslati kérelmet, melyben kérte a Döntõbizottságot, állapítsa meg a jogsértés megtörténtét és semmisítse meg a részvételi felhívást, valamint ideiglenes intézkedésként az eljárást függessze fel.
<br>Indoklásul elõadta, hogy álláspontja szerint a részvételi felhívás 10. b) pont negyedik francia bekezdésében meghatározott eladósodottsági mutató alkalmatlansági feltételként történõ elõírása okszerûtlen és túlságosan szigorú, ugyanakkor nagyobb, a közbeszerzés tárgyának megfelelõ munkát végzõ vállalkozás közül kis számú vállalkozás tud ennek megfelelni.
<br>A 2 db nagy teljesítményû önjáró seprõrendszerû kaszálék- és lombgyûjtõ gép hiányával összefüggõ alkalmatlanná minõsítési szempont kapcsán kérelmezõ elõadta, hogy tudomásuk szerint Magyarországon e feltételnek megfelelõ kettõ darab gép a jelenleg hatályos szerzõdés alapján ajánlatkérõ részére munkát végzõ vállalkozás tulajdonában van.
<br>A kereskedelmi forgalomban kapható ilyen jellegû gépeknek már más mûszaki paramétereik vannak. Így e feltétel csak egy vállalkozás számára teljesíthetõ.
<br>Az 1 db legalább napi 1000 m2/nap teljesítményû gyepfelújító berendezés kapcsán kérelmezõ elõadta, hogy tudomása szerint ilyen paraméterekkel rendelkezõ gépet már szintén nem gyártanak, s csupán egyetlen vállalkozás tulajdonában található.
<br>Kérelmezõ sérelmezte továbbá a zöldterületi fenntartási szakmérnök végzettségû vezetõ munkatárs jelentkezõ számára történõ alkalmazásának követelményét. Kérelmezõ álláspontja szerint e rendelkezés okszerûtlenül korlátozza a versenyt, hiszen a jelen közbeszerzés tárgyában végzendõ parkfenntartási feladatok irányítása bármely agrár felsõfokú végzettséggel ellátható megfelelõ minõségben, különösen abban az esetben, ha a feladatot végzõ személynek többéves, -évtizedes gyakorlata van.
<br>A játszótéri felülvizsgálati szakértõi végzettséggel rendelkezõ okl. táj- és kertépítész mérnök vezetõ munkatárs alkalmazási követelményének elõírását a verseny korlátozásának tartja kérelmezõ.
<br>A részvételi felhívás 12. pont Egyéb információk cím alatt elõírt azon követelményt, mely szerint a közbeszerzés értékének 10%-át meghaladó mértékben bevonni kívánt alvállalkozók tekintetében ajánlatkérõ az alkalmasságot a jelentkezõvel teljesen megegyezõ szempontok szerint vizsgálja, kérelmezõ szerint értelmetlen és gyakorlatilag lehetetlenné teszi alvállalkozók bevonását a szerzõdés teljesítésébe.
<br>Kérelmezõ megítélése szerint az elõzõekben részletezettek következtében a részvételi felhívás a jelentkezõk számát egyetlen résztvevõre szûkíti le.
<br>A Döntõbizottság 2004. május 18-án D.320/3/2004. sz. határozatával ideiglenes intézkedésként a közbeszerzési eljárást felfüggesztette.
<br>Ajánlatkérõ érdemi észrevételében kérte a jogorvoslati kérelem elutasítását megalapozatlanság okán.
<br>Álláspontja szerint az eladósodottsági mutató jól jellemzi a pályázó cégek pénzügyi helyzetét. Amennyiben ez a szám magas, a cég jelentõsen eladósodott. Tekintettel arra, hogy ajánlatkérõ hosszú távra kívánja meghatározni a zöldterületek gondozásával megbízott kivitelezõt, indokoltnak tartja, hogy megbízható pénzügyi helyzetû cégek közül válasszon. Megítélésük szerint a Kbt. 44. § (7) bekezdésében foglalt rendelkezés betartásával állapították meg ezen feltételt.
<br>Ajánlatkérõ álláspontja szerint a két darab, legalább 1 m3-es önjáró fû- és lombgyûjtõ gép alkalmazása szükséges, tekintettel arra, hogy Gyöngyös parkjaira a kisebb, szabdalt parkfelületek jellemzõek, és ezekkel a gépekkel szûk területen kisebb parkokban is lehet végezni a munkát. A tavaszi és õszi "munkacsúcsok" idején a teljes zöldterület megfelelõ gyorsasággal csak 2 db gép igénybevételével gondozható.
<br>Az 1 m3-es gyûjtõtartály kapcsán ajánlatkérõ elõadta, hogy az általuk ismert, jelenleg is gyártott és beszerezhetõ profi gépeknek legalább ekkora gyûjtõtartálya van.
<br>Az 1 db 1000 m2/nap teljesítményû gyepfelújító berendezés elõírásával kapcsolatosan ajánlatkérõ elõadta, hogy ilyen gépet szinte minden park- és gyepápolással foglalkozó gépgyártó gyárt, ezek hazánkban is kaphatóak.
<br>A zöldterület-fenntartási szakmérnök olyan speciális képzettség, mely ajánlatkérõ szerint szükséges egy teljes város zöldterületeinek szakszerû fenntartására.
<br>Ajánlatkérõ megítélése szerint az okl. táj- és kertépítész mérnöki és játszótéri felülvizsgálati szakértõi végzettséggel együttesen rendelkezõ szakember nyújt megfelelõ garanciát a játszóterek megfelelõ felülvizsgálatára, illetve a szükséges átalakítások megtervezésére.
<br>A közbeszerzés értékének 10%-át meghaladó mértékben bevonni kívánt alvállalkozóknak a jelentkezõkkel azonos szempontok szerinti alkalmassági vizsgálata ajánlatkérõ álláspontja szerint nem sérti a Kbt. rendelkezéseit.
<br>Kérelmezõ a Döntõbizottsághoz 2004. június 4-én eljuttatott beadványában jogorvoslati kérelmét visszavonta.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A Döntõbizottság a Kbt. 88. § (1) bekezdés h) pontjában foglaltak alapján határozott oly módon, hogy a felmerült költségeket a felek maguk viselik.
<br>A jogorvoslatra vonatkozó rendelkezés a Kbt. 89. § (1) bekezdésén alapul. 
<br>
<br>Budapest, 2004. június 9.
<br>
<br>Dr. Bátorligeti Márta s. k.,	    Hámori András s. k.,
<br>közbeszerzési biztos	       közbeszerzési biztos
<br>
<br>Bihari Mária s. k.,
<br>közbeszerzési biztos
<br>
<br>
<br><br></body></html>