<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6074/2004)
</h2>
<br>1024 Budapest, Margit krt. 85.
<br>Ikt.sz.: D.273/10/2004.
<br>
<br>Tárgy: a BKV Gépjármûjavító Szolgáltató Kft. I. r. és az Óbudai Autójavító Kft. II. r. kérelmezõ jogorvoslati kérelme a HM Beszerzési és Biztonsági Beruházási Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a BKV Gépjármûjavító Szolgáltató Kft. (1108 Budapest, Gyömrõi út 156-158., a továbbiakban: I. r. kérelmezõ) és az Óbudai Autójavító Kft. (1033 Budapest, Mozaik u. 1-3., a továbbiakban: II. r. kérelmezõ) jogorvoslati kérelmét, melyet a HM Beszerzési és Biztonsági Beruházási Hivatal (1101 Budapest, Salgótarjáni út 18., a továbbiakban: ajánlatkérõ) "gépjármûvek külsõ javítása, azaz polgári javítószervek által nyújtott gépjármû-javítási szolgáltatás igénybevétele" tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok és a felek nyilatkozatai alapján az alábbi tényállást állapította meg:
<br>Ajánlatkérõ 2004. január 30-án a Közbeszerzési Értesítõ 11. számában tette közzé ajánlati felhívását nyílt közbeszerzési eljárásra a rendelkezõ részben meghatározott tárgyban.
<br>A 3. a) pontban részletezte beszerzési igényét, ezen belül három kategóriát jelölt meg az alábbiak szerint:
<br>I. kategória alatt Opel típusú gépjármûvekre,
<br>II. kategória alatt Wolkswagen típusú gépjármûvekre és
<br>III. kategória alatt Ikarus típusú gépjármûvekre kért garanciaidõn túli javítási szolgáltatást.
<br>A felhívás 3. c), és d) pontjában részajánlat tételét tette lehetõvé oly módon, hogy a 3. a) pontban felsorolt I-III. kategóriákra kategóriánként lehetett ajánlatot tenni az adott kategória teljes mennyiségére.
<br>A felhívás 11. pontjában meghatározta a pénzügyi, gazdasági és mûszaki alkalmasság igazolására kért adatokat és tényeket, valamint az alkalmasság, illetve alkalmatlanná minõsítésének szempontjait.
<br>Ajánlatkérõ az ajánlatok elbírálásának szempontjaként az összességében legelõnyösebb ajánlat kiválasztását jelölte meg.
<br>Az ajánlati felhívás 16. pontja a 8. francia bekezdésben meghatározta, hogy: "ajánlattevõ nyújtsa be a saját és a Kbt. 43. § (2) bekezdés b) pontja alá tartozó alvállalkozói tekintetében is a cégjegyzésre jogosultak 30 napnál nem régebbi aláírási címpéldányait vagy annak közjegyzõ által hitelesített, fénymásolt példányait. A határidõ a kiállítás keltére vonatkozik, nem pedig a hitelesítés idõpontjára."
<br>A 16. pont 14. francia bekezdésében határozta meg azt, hogy az ajánlatba be kell csatolni az ajánlattevõ, illetve a Kbt. 43. § (2) bekezdés b) pontja alá tartozó alvállalkozók vonatkozásában a gépjármû-fenntartói tevékenység személyi és dologi feltételeirõl szóló, 1/1990. (IX. 29.) KHVM rendelet szerinti - a területileg illetékes közlekedési felügyelet vagy a Közlekedési Fõfelügyelet - egy évnél nem régebbi ellenõrzésérõl szóló igazolását arról, hogy az utolsó "éves ellenõrzés" mikor került végrehajtásra, illetve hogy az ajánlattevõ a tevékenységet az elõírások szerint végzi, illetve folytatja. Az igazolást az ellenõrzésrõl szóló jegyzõkönyv nem helyettesítheti.
<br>Ajánlatkérõ dokumentációt is készített, melyben meghatározta az ajánlattétel formáját és tartalmát, a szerzõdési feltételeket és a kitöltendõ mellékleteket.
<br>A dokumentáció 5. oldalán a teljesítéssel összefüggõ követelmények között elõírták az ajánlattevõnek, illetve a Kbt. 43. § (2) bekezdés b) pontja alá tartozó alvállalkozóknak, rendelkezni kell a gépjármû-fenntartói tevékenység személyi és dologi feltételeirõl szóló 1/1990. (IX. 29.) KHVM rendelet szerint a területileg illetékes közlekedési felügyelet vagy a Közlekedési Fõfelügyelet egy évnél nem régebbi ellenõrzésérõl szóló jegyzõkönyvvel (vagy egyéb ezt igazoló dokumentum), melynek alapján a cég jogosult a jelen közbeszerzés tárgyában szolgáltatói tevékenység végzésére. Az ajánlatba be kell csatolni a Közlekedési Fõfelügyelet egy évnél nem régebbi ellenõrzésérõl szóló igazolást, hogy az éves ellenõrzés végrehajtásra került, az ajánlattevõ, illetve a Kbt. 43. § (2) bekezdés b) pontja alá tartozó alvállalkozó a tevékenységet az elõírások szerint végzi, illetve folytatja.
<br>Az egyéb iratok csatolása között ajánlatkérõ a 19-20. oldalon elõírta, hogy: "az ajánlattevõ, illetve a Kbt. 43. § (2) bekezdése alá tartozó alvállalkozók vonatkozásában a gépjármû-fenntartói tevékenység személyi és dologi feltételeirõl szóló 1/1990. (IX. 29.) KHVM rendelet szerint a területileg illetékes közlekedési felügyelet vagy a Közlekedési Fõfelügyelet egy évnél nem régebbi ellenõrzésérõl szóló igazolást arról, hogy az utolsó éves ellenõrzés mikor került végrehajtásra, valamint hogy az ajánlattevõ, illetve a Kbt. 43. § (2) bekezdés b) pontja alá tartozó alvállalkozók a tevékenységet az elõírások szerint végzik, illetve folytathatják. (Az igazolást az ellenõrzésrõl szóló jegyzõkönyv nem helyettesítheti.)"
<br>Az ajánlattételi határidõre, 2004. március 11-re a III. Ikarus kategóriára az I. r. kérelmezõ és a BM HEROS Rt., a II. Volkswagen kategóriára a II. r. kérelmezõ, az I. Opel kategóriára a Di-Fer Kft. nyújtott be részajánlatot.
<br>I. r. kérelmezõ ajánlatának 33. oldalán csatolta az aláírási címpéldányának közjegyzõ által hitelesített fénymásolt példányát, melynek kiállítása 2001. június 20-án, hitelesítése 2004. március 4-én történt meg. A 45. oldalon csatolta a Fõvárosi Közlekedési Felügyelet igazolását, mely jogszabályi hivatkozásokkal tartalmazza a rendszeres ellenõrzés tényét, annak idõpontja nélkül.
<br>II. r. kérelmezõ ajánlatának 45. oldalán becsatolta a Fõvárosi Közlekedési Felügyelet igazolását, mely jogszabályi hivatkozásokkal tartalmazza a rendszeres ellenõrzés tényét annak idõpontja nélkül.
<br>A Di-Fer Kft. ajánlatának 25. oldalán csatolta be a Pest Megyei Közlekedési Felügyelet igazolását, melyen a kiállító, az éves ellenõrzés tényén túl, annak idõpontját, 2004. január 15-ét, is feltüntette.
<br>Ajánlatkérõ 2004. március 17-én hiánypótlásra hívta fel a Di-Fer Kft.-t, hogy pótlólag csatolja a Munkaerõ-piaci Alap igazolását arról, hogy felé nem áll fenn tartozása. Ajánlatkérõ a hiánypótlási felhívásáról ugyanezen a napon tájékoztatta a többi ajánlattevõt is. A Di-Fer Kft. a hiánypótlásnak 2004. március 18-án határidõben eleget tett.
<br>Ajánlatkérõ a 2004. április 16-i eredményhirdetésen az I. kategóriájú Opel típusú gépjármûvek esetében a Di-Fer Kft.-t hirdette ki nyertesnek, a II. és III. kategóriák esetében az eljárását eredménytelenné nyilvánította.
<br>I. r. kérelmezõ ajánlatát a nem megfelelõ határidõben kiállított aláírási címpéldány és a közlekedési felügyelet hiányos tartalmú igazolása miatt, mely nem tartalmazza, hogy az utolsó éves ellenõrzéskor történt. II. r. kérelmezõ ajánlatát a közlekedési felügyelet hiányos tartalmú igazolása miatt, mely nem tartalmazza az utolsó éves ellenõrzés idõpontját, érvénytelennek nyilvánította.
<br>Ajánlatkérõ összegzést az eljárás eredményérõl faxon 2004. április 16-án 12.00 órakor megküldte ajánlattevõknek, melyet a fax-visszaigazolások és elismerõ nyilatkozataik szerint mindannyian meg is kaptak.
<br>I. r. kérelmezõ 2004. május 6-án nyújtotta be jogorvoslati kérelmét, melyben kérte a jogsértés megállapítását, ajánlatkérõ eljárást lezáró döntésének a megsemmisítését és ajánlatkérõ költségekben való marasztalását.
<br>Elõadta, hogy ajánlatkérõ jogsértõen nyilvánította érvénytelenné ajánlatát, mert az általa becsatolt aláírási címpéldány nem új dátumozású címpéldány volt, de azt közjegyzõ 2004. március 4-én hitelesítette, amely így a kiírás feltételeinek megfelelt.
<br>Álláspontja szerint a közjegyzõ által hitelesített okirat mint közokirat az ellenkezõ bizonyításáig közhitelesen tanúsítja az okirat valódiságát valamennyi eljárásban, így ajánlatkérõ az abban foglaltakat nem kifogásolhatta volna meg.
<br>Ajánlatkérõ által hiányos tartalmúnak ítélt Közlekedési Fõfelügyelet igazolásával kapcsolatosan elõadta, hogy neki nincs lehetõsége a fõfelügyeletet mint hatóságot utasítani. Erre tekintettel csak olyan igazolást tudott ajánlatához csatolni, melyet kérelmére a fõfelügyelet kiállított, így nem lehet az eljárásban az õ terhére róni, hogy az igazoláson a kiállító hatóság az ellenõrzés idõpontját nem tüntette fel.
<br>Sérelmezte, hogy ajánlatkérõ a Di-Fer Kft.-nek lehetõvé tette a hiánypótlást, esetében azonban ezen lehetõséget ajánlatkérõ nem biztosította.
<br>II. r. kérelmezõ 2004. május 19-én nyújtotta be jogorvoslati kérelmét a Döntõbizottsághoz, melyben I. r. kérelmezõvel megegyezõen kérte ajánlatkérõ eljárást lezáró döntésének a megsemmisítését.
<br>A II. r. kérelmezõ írásbeli kérelmében és tárgyalási nyilatkozatában azt sérelmezte, hogy ajánlatkérõ jogsértõen nyilvánította érvénytelenné ajánlatát a közlekedési felügyelet igazolása miatt. Sérelmezte továbbá, hogy ajánlatkérõ erre a hiányosságra nem alkalmazott hiánypótlási eljárást.
<br>Hivatkozott arra is, hogy a közlekedési fõfelügyelet igazolását - ugyanilyen tartalommal korábban más közbeszerzési eljárásban - az ajánlatkérõ elfogadta, így nem érthetõ, hogy az most miért nem volt megfelelõ.
<br>Elõadta, hogy állásfoglalást kért az igazolást kiállító közlekedési felügyelettõl annak igazolása érdekében, hogy a kiadott igazolást a támasztott követelményeknek, a vonatkozó jogszabályi elõírásoknak megfelelõen állítottak ki. Becsatolta a Fõvárosi Közlekedési Felügyelet nyilatkozatát, mely szerint az igazolást a II. r. kérelmezõ kérvényének megfelelõen állították ki.
<br>A Döntõbizottság a II. r. kérelmezõ jogorvoslati kérelmet a D.273/2004. sz. ügyhöz egyesítette.
<br>Egyéb érdekeltként a BM HEROS Rt. nyújtott be észrevételt, melyben nem értett egyet I. r. kérelmezõ kérelmének azon részével, hogy az aláírási címpéldányt az elõírásoknak megfelelõen csatolta.
<br>A közlekedési felügyelet igazolásával kapcsolatban arra hivatkozott, hogy ajánlatkérõ egymásnak ellentmondó módon határozta meg a dokumentációban kért igazolás formáját.
<br>Utalt arra is, hogy a közlekedési felügyelet hatósági jogkörben eljárva az elvégzett ellenõrzések alapján mikor állítja ki az igazolást, melynek tartalmára az ajánlattevõknek nincs befolyása.
<br>Ajánlatkérõ elsõdlegesen kérte elkésettség, másodlagosan megalapozatlanság miatt a kérelmek elutasítását.
<br>Elõadta, hogy az eljárás eredményérõl készült összegzést a kérelmezõk részére az eredményhirdetés napján, 2004. április 16-án 12.00 órakor fax útján megküldte, mely a visszaigazolás szerint meg is érkezett kérelmezõkhöz. A kérelmezõk jogorvoslati kérelmét tartalmazó okirat kelte I. r. kérelmezõ esetében 2004. május 4-e, II. r. kérelmezõ esetében 2004. május 14-e.
<br>Álláspontja szerint ezért a Kbt. 79. § (7) bekezdése alapján a kérelmezõk jogorvoslati kérelme elkésett.
<br>Ajánlati felhívásának 16. pontjában kifejezetten meghatározta, hogy a 30 napnál nem régebben kiállított aláírási címpéldány benyújtását kérte, külön rendelkezett arról, hogy a határidõ a kiállítás keltére vonatkozik, nem pedig a hitelesítés idõpontjára. I. r. kérelmezõ által az ajánlatának 33. oldalán becsatolt aláírási címpéldány közjegyzõ általi hitelesítésének kelte valóban megfelelt az általa meghatározott határidõknek. A hiteles másolat alapjául szolgáló okirat kiállításának kelte azonban 2001. június 20-án volt, amely így nem felelt meg a felhívásban meghatározott követelményeknek.
<br>A kérelmezõk ajánlatában becsatolt közlekedés felügyeleti igazolások nem tartalmazzák az ellenõrzés idõpontját, így nem felelnek meg a felhívás 16. pontja 14. francia bekezdésében elõírtaknak.
<br>Álláspontja szerint a Di-Fer Kft. esetében a Kbt. 46. § (1) bekezdés b) pontjában meghatározott igazolás pótlására elrendelt hiánypótlása jogszerû volt.
<br>Az I. r. kérelmezõ esetében a közlekedési felügyeleti igazolás hiányosságának pótlása nem tartozik a Kbt. 43. § (4) bekezdésében szabályozott kógens hiánypótlási esetek közé, így azt jogszerûen nem biztosíthatta.
<br>A Döntõbizottság elsõdlegesen azt vizsgálta, hogy kérelmezõk jogorvoslati kérelmeiket a Kbt.-ben meghatározott határidõn belül nyújtották-e be a Döntõbizottsághoz.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>Kérelmezõk ajánlataik érvénytelenné nyilvánítását jelölték meg jogsértõ eseményként.
<br>Ajánlatkérõ nyilatkozata szerint az eredményhirdetés napján, 2004. április 16-án 12 órakor fax útján küldte meg az összegzést az eljárás eredményérõl, mely a visszaigazolás szerint meg is érkezett kérelmezõkhöz.
<br>A Döntõbizottság - a fax-visszaigazoló dokumentumok és kérelmezõknek a vétel megtörténtét és annak idõpontját elismerõ nyilatkozatai alapján - kétséget kizáróan megállapította, hogy kérelmezõk az összegzés az eljárás eredményérõl küldött faxot 2004. április 16-án 12 órakor átvették.
<br>Kérelmezõk ajánlataik érvénytelenné nyilvánításában jelölték meg a törvény szabályait sértõ eseményt, amely a fentiek szerint 2004. április 16-án jutott a tudomásukra, az innen számított 15. nap 2004. május 3-a.
<br>A Kbt. kógens szabályaként alkalmazandó 79. § (7) bekezdése szerint a jogorvoslati kérelem benyújtására a tudomásszerzést követõ - jogvesztõ - 15 napon belül van lehetõség. Mindkét kérelmezõ 2004. május 3-át követõen adta postára a kérelmét, és ezért az I. r. kérelmezõ 2004. május 6-án és II. r. kérelmezõ 2004. május 19-én benyújtott jogorvoslati kérelme elkésett. Ugyanezen indokok alapján késett el a kérelmezõknek a hiánypótlás elmaradását sérelmezõ kérelmi eleme is.
<br>Így a jogorvoslati kérelmek érdemi vizsgálatának eljárásjogi akadálya van, ezért azokat mint elkésettet a Döntõbizottság elutasította és érdemben nem vizsgálta.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a fenti indokokra tekintettel a Kbt. 88. § (1) bekezdés a) pontja alapján - figyelemmel a Kbt. 80. § (4) bekezdésében foglaltakra is - a jogorvoslati kérelmeket elutasította.
<br>A Döntõbizottság az eljárás során jogsértést nem állapított meg, így a Kbt. 88. § (1) bekezdés h) pontja alapján az eljárás során felmerült költségeiket a felek maguk viselik.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 9.
<br>
<br>Dr. Varga László s. k.,	     Hámori András s. k.,
<br>közbeszerzési biztos	       közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>