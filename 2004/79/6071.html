<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6071/2004)
</h2>
<br>1024 Budapest, Margit krt. 85.
<br>Ikt.sz.: D.328/13/2004.
<br>
<br>Tárgy: jogorvoslati kérelem visszavonása.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az ERGONOVA 96 Kft. (1213 Budapest, Ady Endre u. 29. VI/26., képviseli: dr. Farkas Gyöngyi ügyvéd, 1068 Budapest, Felsõerdõsor u. 8. fszt. 2., a továbbiakban: kérelmezõ) által a Bács-Kiskun Megyei Önkormányzat (6000 Kecskemét, Deák Ferenc tér 3., nevében eljár: ÉPINBER Kft., 6000 Kecskemét, Csányi J. krt. 12., a továbbiakban: ajánlatkérõ) "vállalkozási szerzõdés építési munkák végzésére, illetve egészségügyi gép-mûszerek beszerzése, telepítése" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonása miatt - megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ 2004. április 30-án a Közbeszerzési Értesítõ 49. számában K. É. - 3797/2004 számon részvételi felhívást tett közzé elõminõsítési eljárás megindítására a rendelkezõ részben megjelölt tárgyban.
<br>A részvételi felhívás 9-10. pontja a részvételre jelentkezõk pénzügy, gazdasági és mûszaki alkalmasságának igazolási módjait, illetve az alkalmasság követelményeit az I-III., valamint II-IV. részfeladat tekintetében egységesen határozta meg többek között az alábbiak szerint:
<br>"- I. és III. részfeladatra vonatkozóan a részvételre jelentkezõnek és az általa a teljesítésbe 10%-ot meghaladó mértékben bevonni kívánt alvállalkozók által ismertetett munkák között nem volt az elõzõ 5 éven belül (1999 óta) egy szerzõdés keretében, egészségügyi intézményben teljesített legalább bruttó 450 M Ft-ot meghaladó magasépítési referenciája, a II. és IV. részfeladatra vonatkozóan az elõzõ 3 éven belül (2001 óta) egy szerzõdés keretében orvosi gép-mûszer szállítására vonatkozóan legalább bruttó 150 M Ft-ot meghaladó referenciája [a részvételre jelentkezõ(k)nek, illetve részvételre jelentkezõ(k)nek és alvállalkozóiknak a referenciamunka tekintetében együttesen kell megfelelniük].
<br>A kérelmezõ a Döntõbizottságnál jogorvoslati eljárást kezdeményezett 2004. május 18-án, mert álláspontja szerint a részvételi felhívásnak a fentiekben hivatkozott rendelkezése sérti a közbeszerzésekrõl szóló 1995. évi XL. törvény (továbbiakban: Kbt.) rendelkezéseit, mert indokolatlanul korlátozza a versenyt, indokolatlanul szûkíti a szállításra alkalmas ajánlattevõk körét. A bruttó 150 millió Ft értékû referencia elõírása önmagában véve is jogsértõ, mivel nem veszi figyelembe a beszerzés becsült értékét, ahhoz képest eltúlzott.
<br>Az ajánlatkérõnek a beszerzést szükségszerûen részekre kellett bontania a beszerzés tárgyainak eltérõ jellege, illetve a teljesítési helyek különbözõsége miatt. A közbeszerzési eljárás szempontjából mindez azt jelenti, hogy az egyes elkülönített részek önálló ajánlatkérésnek, a benyújtandó ajánlatok pedig önálló ajánlatnak minõsülnek. Ez pedig nem csak azt vonja maga után, hogy az egyes részeket az ajánlatkérõ majd külön-külön lesz köteles elbírálni úgy a bírálati szempontok, mint az érvénytelenség vagy az alkalmatlanság tekintetében, hanem azt is, hogy már a felhívás feltételei is csak az egyes részekhez szükséges mértékig határozhatók meg. Az pedig nyilvánvaló, hogy az összbeszerzéshez is elégséges alkalmasság meghaladja az egyes részekhez szükséges alkalmassági mértéket.
<br>Kérelmezõ szerint a felhívásban alkalmasságként megkövetelt értékû szállítás pedig azzal együttvéve különösen jogsértõ, hogy ajánlatkérõ a bruttó 150 M Ft-os referencia meglétét egy szerzõdés keretében történõ teljesítéshez köti.
<br>A jogorvoslati kérelemmel támadott beszerzési részek jellege, specifikuma miatt jelen esetben teljes mértékben indokolatlan azon elõírás, mely egy szállítás keretében követeli meg a meghatározott értékû referenciát.
<br>A fentiekben kifejtettek szerint kérelmezõ álláspontja szerint ajánlatkérõ megsértette a Kbt. 24. §-ában meghatározott esélyegyenlõségi alapelvet, továbbá a Kbt. 44. § (7) bekezdését. Kérte a jogsértés megállapítását és a Kbt. 88. § (1) bekezdés b) és c) pontja szerinti jogkövetkezményeket.
<br>Az ajánlatkérõ a Közbeszerzési Értesítõ 2004. május 28-i számában részvételi felhívását módosította.
<br>Kérelmezõ 2004. június 3-án faxon, majd június 8-án levélben megküldve a jogorvoslati kérelmét visszavonta.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárás folytatja.
<br>A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A jogorvoslatra vonatkozó rendelkezés a Kbt. 89. § (1) bekezdésén alapul. 
<br>
<br>Budapest, 2004. június 8.
<br>
<br>Dr. Szaller Ottó s. k.,	    Dr. Tukacs László s. k.,
<br>közbeszerzési biztos	     közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>
<br><br></body></html>