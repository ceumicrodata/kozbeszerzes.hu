<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (6129/2004)
</h2>
<br>
<br>3.Kf.27.360/2003/4.
<br>
<br>A Fõvárosi Ítélõtábla a dr. Tóth László ügyvéd (9700 Szombathely, Kiskar u. 5. I/13.) által képviselt Szombathely Megyei Jogú Város Önkormányzata (9700 Szombathely, Kossuth L. u. 1-3.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2003. szeptember 19-én kelt 13.K.31.282/2003/4. számú ítélete ellen a felperes által 5. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi a felperest, hogy 15 napon belül fizessen meg az alperesnek 30 000 (harmincezer) forint másodfokú perköltséget.
<br>A fellebbezési illetéket az állam viseli.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>A felperes ajánlatkérõként a Közbeszerzési Értesítõ 2002. november 20-i számában részvételi felhívást tett közzé nyílt elõminõsítési közbeszerzési eljárás megindítására PRENOR Kertészeti és Parképítõ Kft. telephelye kivitelezése tárgyban. A részvételi szakaszt lezáró döntésében kilenc jelentkezõt minõsített alkalmasnak a szerzõdés teljesítésére. Részükre megküldte az ajánlati felhívást, és rendelkezésükre bocsátotta az ajánlati dokumentációt. Ez utóbbi 11.3.2. pontja szerint "a Kbt.-ben elõírt és az ajánlati dokumentációban bekért információknak és okiratoknak az elõírt formában és tartalommal történõ benyújtásáért az ajánlattevõ felel. Hiányos és/vagy nem kielégítõ információk, iratok benyújtásának következménye az ajánlat érvénytelenné nyilvánítása lehet." A II.7. a) pont az ajánlati adatlapot a rendelkezésre bocsátott minta kitöltésével kérte. elkészíteni. A II.9. pont elõírta, hogy a hiányosan kitöltött vagy nem megfelelõen elkészített ajánlat figyelembe vétele nem kezdeményezhetõ. A II.15. pont a formai követelmények tekintetében biztosította a hiánypótlás lehetõségét. A dokumentáció iratmintákat is tartalmazott, így többek között ajánlati adatlapot, vállalkozási szerzõdéstervezetet és nyilatkozatmintát a közbeszerzési eljárásról szóló 1995. évi XL. törvény (a továbbiakban: Kbt.) 43. § (1) bekezdésben foglaltakra.
<br>A Hoffmann Építõipari Rt. (a továbbiakban: kérelmezõ) ajánlatában több helyen szerepeltette a felperes által kért ellenszolgáltatás összegét, ajánlattevõi nyilatkozatán azonban az ellenszolgáltatás összege nem került feltüntetésre.
<br>A felperes 2003. február 26-án hirdette ki eljárást lezáró döntését, amelyen a kérelmezõ ajánlatát érvénytelenné nyilvánította az átadott összegzés szerint azzal az indokkal, hogy. az ajánlat nem felel meg az ajánlati felhívásban, illetõleg a dokumentációban meghatározott feltételeknek.
<br>A kérelmezõ jogorvoslati kérelmének az alperes D.102/13/2003. számú határozatában részben helyt adva megállapította, hogy a felperes megsértette a Kbt. 52. § (2) bekezdésének d) pontját, a Kbt. 53. § (2) bekezdését, a Kbt. 43. § (4) bekezdését, valamint a Kbt. 61. § (7) bekezdését, ezért eljárást lezáró döntését megsemmisítette és vele szemben 1 M Ft bírságot szabott ki. Ezt meghaladóan a jogorvoslati kérelmet elutasította. Indokolásában megállapította, hogy az ajánlattevõi nyilatkozaton az ellenszolgáltatás feltüntetésének elmaradása a kiadott minta nem megfelelõ formában való kitöltését jelenti, amelyet nem lehet úgy értékelni, hogy erre nézve nincs ajánlattevõi nyilatkozat. A felperes biztosította a hiánypótlás lehetõségét, ezért az általa hiányosnak ítélt iratmintát ennek keretében kellett volna pótoltatnia, mivel ez formai jellegû hiánynak minõsül, amely nem változtatna az ajánlat tartalmán. Erre tekintettel a kérelmezõ ajánlatának érvénytelenné nyilvánítását jogszerûtlennek minõsítette. Az összegzés az érvénytelenné nyilvánítás konkrét indokát nem tartalmazta, ezzel a felperes a Kbt. 61. § (7) bekezdését is megsértette.
<br>A felperes az alperes határozatának bírósági felülvizsgálatát, jogszabálysértés hiányában annak hatályon kívül helyezését kérte. Az elsõfokú bíróság a keresetet elutasította és a felperest perköltség megfizetésére kötelezte. Megállapította, hogy a kérelmezõ ajánlata - jóllehet nem a felperes által elõírt és az ajánlat részét képezõ formanyomtatványon - tartalmazta azt az ajánlattevõi nyilatkozatot, amelybõl az ellenszolgáltatás összege kétséget kizáróan megállapítható volt. Maga is osztotta az alperes határozatában kifejtetett azon jogi álláspontját, hogy a formanyomtatvány hiányos kitöltése nem tartalmi, hanem formai hiány, ez a Kbt. 43. § (4) bekezdése szerint a hiánypótlási lehetõség biztosítása miatt pótolható lett volna. Ez a felperes részérõl nem történt meg, ezért az ajánlatot jogszabálysértõ módon nyilvánította érvénytelenné. Így az alperes határozata mind a jogsértés tényének megállapítása, mind a bírság kiszabása tekintetében megfelelt a jogszabályoknak. Utalt arra, hogy a felperes a fizetési határidõk eltérõ megjelölésére alapított érvénytelenségi okkal és a Kbt. 61. § (7) bekezdésével kapcsolatos alperesi megállapítást nem vitatta.
<br>A felperes terjesztett elõ fellebbezést az elsõfokú bíróság ítélete ellen annak megváltoztatása és kereseti kérelmének megfelelõ döntés meghozatala iránt. Megismételte a keresetében kifejtett jogi indokait, annak hangsúlyozása mellett, hogy az ajánlati dokumentáció 9. pontjára tekintettel - amely szerint a hiányosan kitöltött vagy nem megfelelõen elkészített ajánlat figyelembevétele nem kezdeményezhetõ - nem kérdõjelezhetõ meg döntésének jogszerûsége. Hivatkozott a Közigazgatási - Gazdasági Döntvénytár 2002. márciusi számában megjelent 69. sz. döntésre, valamint a 2003. június havi szám 136. eseti döntésre, és erre is alapítottan megalapozatlannak tartotta az elsõfokú bíróságnak azt az álláspontját, hogy a formanyomtatvány hiányos kitöltése nem tartalmi, csak formai hiány. Ezen túlmenõen kifejtette, hogy az alperes határozatának a Kbt. 61. § (7) bekezdésének megsértését megállapító rendelkezése is törvénysértõ.
<br>Az alperes fellebbezési ellenkérelmében az elsõfokú bíróság ítéletének helybenhagyását kérte annak helyes indokaira tekintettel. Álláspontja szerint a kérelmezõ ajánlata több helyen, egybehangzóan tartalmazta az ajánlati árat, e vonatkozásban nem hagyott kétséget, az adatlapnak nem teljes körû kitöltése kizárólag alaki, formai hiányosságként értékelhetõ, amely a megengedett hiánypótlás keretében korrigálható lett volna, ezért önmagában a hiány megállapítása nem eredményezheti az érvénytelenség megállapítását.
<br>A fellebbezés az alábbiak szerint nem alapos.
<br>Az elsõfokú bíróság által helyesen felhívott Kbt. 43. § (1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. Ebbõl következõen az ajánlati ár (ellenszolgáltatás) megjelölése az ajánlat tartalmi eleme. Helytállóan jutott az elsõfokú bíróság arra a következtetésre, hogy ez a tartalmi elem a kérelmezõ ajánlatából nem hiányzott, mert szerepelt mind a felolvasólapon, mind az egyes szerzõdési feltételekben, a mellékletként csatolt vállalkozási szerzõdésben és az ajánlat lényegi részét képezõ költségvetésben. Ezért az elengedhetetlenül szükséges tartalmi elem tehát az ajánlat egészébõl kétséget kizáróan megismerhetõ volt. A Kbt. 43. § (4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén. E jogszabályi rendelkezésbõl következõen egyrészt az alkalmasság körébe tartozó igazolás vagy nyilatkozat utólagos csatolására, formai hiányosságának pótlására, másrészt egyéb, az ajánlattal kapcsolatos, kizárólag formai hiányosság pótlására van lehetõség. A perbeli esetben a Kbt. 43. § (4) bekezdésének második fordulata az irányadó, nevezetesen egyéb, az ajánlattal kapcsolatos formai hiányosság pótlása. A Kbt. szóhasználatából következik - ezt a Fõvárosi Ítélõtábla több eseti döntésében (3.Kf.27.13312003, 27.204/ 2003) is kifejtette - hogy a formai hiányosság egy meglévõ, az ajánlatnál rendelkezésre álló okirat, adat valamely hibája esetében állhat fenn. Ezért abban a kérdésben kellett a bíróságnak 
<br>állást foglalni, hogy az ajánlattevõi nyilatkozaton feltüntetett egy adat hiánya tekinthetõ-e olyan formai hiányosságnak, amely a hiánypótlási eljárás során kiküszöbölhetõ lett volna. Helyesen jutott e vizsgálat eredményeként az elsõfokú bíróság arra a következtetésre, hogy a hiányosság pótlása nem jelenti az ajánlat kiegészítését, megváltoztatását, mert az ajánlat egyéb elemeibõl az megállapítható volt, az ajánlat egészébõl nem hiányzott. Tehát a Kbt. által alkalmazott megkülönböztetõ kategóriák szerint hiányosságról, mégpedig formai hiányosságról volt szó. A felperes által megkívánt melléklet nem teljes körû kitöltése a hiánypótlás keretében pótolható lett volna, mert erre mind a Kbt., mind az ajánlati felhívás és dokumentáció biztosította a jogi lehetõséget. Ennek elmulasztása és az érvénytelenség jogkövetkezményének alkalmazása jogsértést valósított meg. A felperes érvelése akkor lett volna elfogadható, ha a dokumentáció a hiánypótlás lehetõségét nem tartalmazta volna.
<br>A felperes fellebbezésének másik pontjával kapcsolatban a Fõvárosi Ítélõtábla kiemeli, hogy a felperes keresetének nem volt tárgya a Kbt. 61. § (7) bekezdésével kapcsolatos alperesi megállapítás, mint azt az elsõfokú bíróság ítéletének 5. oldal 4. bekezdése is tartalmazza, ezért e vonatkozásban az elsõfokú bíróság nem is végezhette el az alperes határozatának felülvizsgálatát. Ítéleti rendelkezés hiányában az nem képezheti a másodfokú eljárás tárgyát sem, mivel nincs felülbírálható elsõfokú rendelkezés.
<br>Mindezek alapján a Fõvárosi Ítélõtábla az elsõfokú bíróság érdemben helyes döntését a fenti indokolásbeli kiegészítéssel a polgári perrendtartásról szóló 1952. évi III. törvény (a továbbiakban: Pp.) 253. § (2) bekezdése alapján helybenhagyta.
<br>A felperes fellebbezése sikertelen volt, ezért a Pp. 78. § (1), (2) és 79. §(1) bekezdése alapján köteles az alperes jogi képviseletével felmerült másodfokú perköltség viselésére.
<br>A fellebbezési illeték viselésére vonatkozó rendelkezés az illetékekrõl szóló 1990. évi XCIII. törvény (a továbbiakban: Itv.) 39. § (3) c) pontján, a 46. § (1) bekezdésén, és az Itv. 5. § (1) bekezdésének b) pontjára tekintettel az Itv. 64. §-a folytán alkalmazandó, a költségmentességrõl szóló 6/1986. (VI. 26.) IM rendelet 14. §-án alapul.
<br>
<br>Budapest, 2004. május 26.
<br>
<br>Dr. Sára Katalin s. k.,	      Dr. Páldy Zsuzsanna s. k.,
<br>a tanács elnöke	      elõadó bíró
<br>
<br>Dr. Szõke Mária s. k.,
<br>bíró
<br><br></body></html>