<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3002/2004)
</h2>
<br>1024 Budapest, Margit krt. 85.
<br>Ikt. sz.: D.88/16/2004.
<br>
<br>Tárgy: a Kortex Kft. jogorvoslati kérelme a Somogy Megyei Önkormányzat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Kortex Kórházi Tervezõ-Szervezõ Mérnöki Iroda Kft. (1024 Budapest, Lövõház u. 24., képviseli: dr. Szentmiklósi Péter ügyvéd, 1036 Budapest, Kolosy tér 5-6., a továbbiakban: kérelmezõ) által a Somogy Megyei Önkormányzat (7400 Kaposvár, Csokonai u. 3., képviseli: dr. Liszkai Katalin ügyvéd, 8700 Marcali, Rákóczi u. 15., a továbbiakban: ajánlatkérõ) "a Kaposi Mór Megyei Kórház rekonstrukciója keretében a sürgõsségi betegellátó osztály, az ambulanciák, a mûtõk, a sebészeti és urológiai osztály ápolási eszközeinek, mobíliáinak szállítására, elhelyezésére, beüzemelésére" tárgyú közbeszerzési eljárása ellen benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a felek nyilatkozatai és a rendelkezésére álló iratok alapján az alábbi tényállást állapította meg:
<br>Ajánlatkérõ 2003. december 3-án a Közbeszerzési Értesítõ 49. számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.
<br>Ajánlatkérõ az ajánlati felhívásban mind a rész-, mind a többváltozatú ajánlat tételét kizárta.
<br>Ajánlatkérõ a felhívás 5. b) pontjában meghatározta, hogy az ajánlati dokumentációt a felhívás közzétételét követõ naptól számított 15. napig lehet megvásárolni.
<br>A felhívás 11. a) pontjában ajánlatkérõ elõírta a pénzügyi, gazdasági és mûszaki alkalmasság igazolására kért adatok között az ajánlattevõkre és a 10%-ná1 nagyobb alvállalkozókra a következõket:
<br>- az elõzõ 2 évi (2001., 2002.) és tárgyévi (2003.) legjelentõsebb, az ajánlott termékekre, illetve korszerûsítés esetén az azt megelõzõ típus(ok)ra vonatkozó szállításainak ismertetése az alábbi tartalommal:
<br>- a szállítási megbízás megnevezése,
<br>- a szerzõdést kötõ másik fél megnevezése,
<br>- az ellenszolgáltatás összege,
<br>- a referenciaként megjelölt szállításokkal kapcsolatos, a szerzõdést kötõ másik fél által kiadott, pozitív tartalmú referenciaigazoló levelek csatolása,
<br>- az ajánlott termékekrõl termékleírás és megfelelõ fotó, vagy színes prospektus csatolása (az "eredeti" ajánlatban fénymásolat kizárva).
<br>Ajánlatkérõ a felhívás 11. b) pont utolsó francia bekezdésében az ajánlattevõk szerzõdés teljesítésére alkalmatlanná minõsítése szempontjai között meghatározta az alábbiakat:
<br>"- ha a termékleírás alapján megállapítható, hogy a megajánlott termék nem felel meg az ajánlati dokumentációban meghatározott követelményeknek."
<br>Ajánlatkérõ az egyéb információk között a 16. pont 3. francia bekezdésében elõírta az alábbiakat:
<br>- az ajánlattevõnek és a Kbt. 43. § (2) bekezdés b) pontja szerinti alvállalkozójának a Kbt. 46. § (1)-(3) bekezdéseiben foglaltak igazolására az ajánlathoz csatolnia kell a Kbt. 46. § (4)-(6) bekezdéseiben elõírt nyilatkozatokat és hatósági igazolásokat."
<br>Ajánlatkérõ a felhívás 16. b) pont 8. bekezdésében elõírta az alábbiakat:
<br>- az ajánlathoz csatolni kell az ajánlott termékek magyarországi forgalomba hozatalához szükséges engedélyeket. Orvostechnikai eszközök esetében a 47/1999. (X. 6.) EüM rendeletnek megfelelõen, a 84/2001. (V. 30.) Korm. rendelettel kihirdetett nemzetközi egyezmény alkalmazásával. Nem orvostechnikai eszközök esetében importterméknél CE minõsítés, hazai gyártmányok esetében CE, vagy az illetékes minõsítõ szerv által kiadott dokumentum."
<br>Az ajánlatkérõ dokumentációt is készített. A dokumentációhoz tartozó útmutató 3. pontja szerint a beszerzés tárgyára vonatkozó részletes mûszaki specifikáció a dokumentáció mellékletében szerepel. Az ajánlatkérõ itt elõírta, hogy az ajánlatban szereplõ termékekre vonatkozó termékleírásoknak, fotóknak, prospektusoknak alkalmasnak kell lenni annak eldöntésére, hogy az ajánlott termékek megfelelnek-e a mûszaki specifikációban rögzített követelményeknek.
<br>Ajánlatkérõ a dokumentáció 1. oldal 3. pontjában meghatározta az alábbiakat is: "A beszerzés tárgyára vonatkozó részletes mûszaki specifikáció az ajánlati dokumentáció mellékletében szerepel. (Az ajánlatkérõ a mûszaki specifikációt - az ajánlat könnyebb kidolgozása, kezelhetõsége érdekében - mágneslemezen is átadja az ajánlatkérõ számára.)"
<br>A mûszaki specifikáció meghatározta az eszközök, mobíliák tételszámát, megnevezését, méretét és technológiai leírását.
<br>Ajánlatkérõ elõírta, hogy az ajánlatban meg kell jelölni a megajánlott termék típusát, gyártóját, forgalomba hozatali engedélye számát, valamint az elõírásoknak való "igen-nem" megfelelését.
<br>2004. január 13-ig az ajánlattételi és egyben bontási határidõig ajánlatot nyújtott be a Mobilan Bútor Rt., a Garzon Bútor Rt., az Allegró Kft., az Orakó-Ekler Komplex Rt. és kérelmezõ.
<br>2004. február 3-án az eredményhirdetésen ajánlatkérõ a Mobilan Rt. ajánlatát hirdette ki nyertesnek, míg a többi ajánlattevõ ajánlatát érvénytelennek nyilvánította. Az Összegezés 5. pontja szerint a nyertes ajánlattevõ a Kórháztechnika Rt.-vel mint harmadik személlyel szerzõdést köthet.
<br>Ajánlatkérõ a kérelmezõ ajánlatának érvénytelenségét a következõkkel indokolta:
<br>"Az ajánlata 55-56. oldalán ismerteti az ajánlati felhívás 11. a) pontjában elõírt, az ajánlott termékekre vonatkozó legjelentõsebb szállítási referenciáit. A felsorolt 14 db referenciához az ajánlat 57-60. oldalain csak 4 db referenciaigazolást csatolt, ezért ajánlata nem felel meg az ajánlati felhívásban meghatározott feltételeknek, így az ajánlattevõ megsértette a Kbt. 43. § (1) bekezdésben leírtakat.
<br>Az ajánlat a Kbt. 52. § (2) bekezdés d) pontja alapján érvénytelen.
<br>Az ajánlattevõ által benyújtott ajánlatból nem állapítható meg, hogy az ajánlott termékek mindegyike megfelel-e a mûszaki specifikációban rögzített követelményeknek, így az ajánlat nem felel meg az ajánlati felhívásban és az ajánlati dokumentációban meghatározott feltételeknek. Ezért az ajánlattevõ megsértette a Kbt. 43. § (1) bekezdésében leírtakat.
<br>Az ajánlattevõ ajánlata a Kbt. 52. § (2) bekezdés d) pontja alapján érvénytelen."
<br>A kérelmezõ 2004. február 10-én jogorvoslati kérelmet nyújtott be a Döntõbizottsághoz, melyben ajánlatkérõ eljárást lezáró döntésének megsemmisítését, a szerzõdéskötés megtiltását és ajánlatkérõ költségekben való marasztalását kérte.
<br>Sérelmezte ajánlata érvénytelenné nyilvánítását. Álláspontja szerint az ajánlatkérõ nem írta elõ azt, hogy hány referenciaigazolást kér, így a kérelmezõ által csatolt négy referenciaigazolás kevésnek és érvénytelenséget eredményezõnek nem tekinthetõ. Ajánlatkérõ azt sem írta elõ, hogy valamely referenciák oly módon való feltüntetése, hogy az ahhoz kapcsolódó referenciaigazolás elmarad, az ajánlat érvénytelenségét eredményezi. Ezzel kapcsolatban hivatkozott a Döntõbizottság korábbi határozatára, amelyben a Döntõbizottság kifejtette, hogy a csekély számú referencia alapot adhat arra, hogy ajánlatkérõ hátrányosan értékelje az ajánlatot, de nem adhat alapot arra, hogy ezen a címen az ajánlatot érvénytelennek nyilvánítsa. Az eszközökre vonatkozó érvénytelenségi megállapítást sem tudta elfogadni a következõk szerint.
<br>- 9647,01-9701,06 rm bútorok - a kiírásnak, ajánlati dokumentációnak minden tekintetben megfelelõek, így anyagban, kialakításban stb. A gyártó prospektusa csak nagykonyhai használatot említ, de ez nem zárja ki az egyéb területen történõ felhasználhatóságot. Különös figyelemmel a kiírás valamennyi paraméterének való teljes körû megfelelõségre.
<br>- 9931,01 rm gyógyszerosztó kocsi tekintetében a csatolt prospektus tartalmazza a 0481 jelû berendezést, így az a kiírásnak megfelelõ.
<br>- 9932,01 rtg.-filmtartó kocsi csatolt prospektusa a kiírt termékhez hasonlóan a leírását és fotóját is tartalmazza, a termék a mûszaki adatlapon kiírt és vállaltak szerinti tartalommal kerül gyártásra.
<br>- 9951,01 egyedi vetkõzõpad.
<br>Tekintettel arra, hogy a termék egyedi gyártású és nem típusgyártmány, mûbizonylat egyedi gyártású termékhez nem csatolható.
<br>- 7002,01 ülõbetegkocsi, megítélése szerint a beadott anyagból megállapítható, hogy az OH-engedély a megajánlott termékre vonatkozik.
<br>Hivatkozott továbbá az ajánlati felhívás 11. b) pontja szerinti, a termék meg nem felelése miatti alkalmatlansági szempontra, amely helyett az ajánlatkérõ érvénytelenséget állapított meg. Álláspontja szerint azonban ajánlata az ajánlatkérõ hivatkozása ellenére az ajánlati dokumentációban és kiírásban foglaltaknak megfelel, az ajánlat sem alkalmatlannak, sem érvénytelennek nem minõsíthetõ.
<br>Elõadta, hogy a nyertes ajánlattevõ - tudomása szerint - elmulasztotta bejelenteni az általa a közbeszerzés értékének tíz százalékát meghaladó mértékben igénybe venni kívánt alvállalkozóit. Kérte a Döntõbizottságot, hogy e körben nyertes ajánlattevõ ajánlatát vizsgálja meg.
<br>Kérelmezõ kérelmét a jogorvoslati eljárás során 2004. március 3-án tartott tárgyaláson kiegészítette. Kérte annak vizsgálatát, hogy a nyertes ajánlattevõt kérelmezõ bevonta-e a közbeszerzési eljárás elõkészítésébe, és így a nyertes ajánlattevõ indulhatott-e jogszerûen a közbeszerzési eljárásban.
<br>Indokolásul elõadta, hogy 2004. március 1-jén véletlenül észlelte, hogy az ajánlati dokumentáció részét képezõ floppyn a floppy adatait elõállító cégként a Mobilam Rt. van feltüntetve. A floppy ezen adatai a rendeltetésszerû használat során nem láthatóak és képviselõje is csak számítógép kezelési hiba alapján észlelte.
<br>Az ajánlatkérõ a jogorvoslati kérelemre tett írásbeli észrevételében és tárgyaláson tett nyilatkozatában elõadta, hogy álláspontja szerint az ajánlati felhívás egyértelmû volt, a referenciaként megjelölt szállítások mindegyikére vonatkozóan pozitív tartalmú referenciaigazoló levelet kellett csatolni az ajánlathoz. A kérelmezõ ennek nem tett eleget, ezért ajánlata érvénytelen volt. Egyetértett azzal a kérelmezõi okfejtéssel, hogy a referenciákra vonatkozó információk az ajánlattevõ alkalmasságának megállapítására szolgálnak. Ahhoz azonban, hogy az alkalmasságot egyáltalán vizsgálni lehessen, érvényes ajánlatra van szükség. Az érvénytelen ajánlatok esetében az alkalmasság-alkalmatlanság kérdését már nem is kell vizsgálni. Az ajánlattevõ az alkalmasság vizsgálatára csak akkor alkalmas, ha az ajánlat tartalmazza mindazokat az információkat, dokumentumokat, amelyek alapján az alkalmasság egyáltalán megítélhetõ.
<br>A Döntõbizottság határozatával kapcsolatos kérelmezõi felvetésre elõadta, hogy álláspontja szerint a jelen eljárásnak a tényállása más, mint a hivatkozott eljárásé volt.
<br>Az egyes termékekre tett konkrét ajánlat érvénytelenségével kapcsolatos kérelmezõi észrevételekre a következõket adta elõ:
<br>"A 9647,01-9701,06 rm bútorokra vonatkozó ajánlat nem felel meg a felhívásban foglaltaknak. Az ajánlattevõ nem igazolta, hogy a termékek egészségügyi, kórházi felhasználásra is alkalmasak. A becsatolt dokumentum konyhai berendezésként minõsíti azokat, holott az ajánlatkérõ nem konyhai felhasználásra kérte az ajánlatokat, hanem kórházi osztályokon történõ felhasználásra.
<br>A 0481 jelû berendezés esetében a kérelmezõ észrevételét elfogadta, a prospektus valóban tartalmazza azt.
<br>A 9932,01 mg. filmtartó kocsival kapcsolatos álláspontját fenntartja. Az ajánlat 0462 jelzésû berendezésre vonatkozik, a csatolt prospektus azonban a 0461 és 0461-2 jelû eszközöket tartalmazza.
<br>A 9951,0 egyedi vetkõzõpaddal kapcsolatos kérelmezõi okfejtés megalapozatlan. Az ugyanis, hogy egyedi gyártású a termék, nem jelenti azt, hogy mûbizonylatot és megfelelõségi bizonyítványt nem lehet és nem kell csatolni hozzá. A többi ajánlattevõ meg is tette ezt.
<br>A 7002,01 ülõbetegkocsira vonatkozó ajánlat sem alkalmas a termék egyértelmû beazonosítására. Még az sem derül ki belõle, hogy Magyarországon egyáltalán forgalomba hozható-e. Az OH-engedélyt a Gerontex Kft. kapta Dietz Reha GmbH termékek forgalmazására (84. oldal) míg a prospektus (83. oldal) a Sanatmöbel Kft. STE45 katalógusszámú termékét ábrázolja.
<br>Az ajánlat termékleírásra vonatkozó része érvénytelensége, illetve ennek alapján az ajánlattevõ alkalmatlansága megállapításánál ugyanaz a jogi helyzet, mint a referenciák esetében. Elsõsorban tehát itt is be kell csatolni azokat a dokumentumokat, engedélyeket, termékleírásokat, prospektusokat stb., amelyet az ajánlatkérõ az ajánlati felhívásban és az ajánlati dokumentációban megjelöl, annak érdekében, hogy a termék egyértelmûen beazonosítható legyen. Ezek után lehet csak vizsgálni és eldönteni, hogy az adott termék megfelel-e a mûszaki specifikációban rögzített feltételeknek, tehát e vonatkozásban az ajánlattevõ alkalmas-e a teljesítésre.
<br>A nyertes ajánlattevõ a Mobilan Rt. az ajánlatában megjelölt alvállalkozót. Ezen közlés valóságáért, azért, hogy valamennyi alvállalkozóját megjelölte-e a teljes felelõsséget az ajánlattevõ viseli, az ajánlatkérõnek jogilag nincs arra lehetõsége, hogy kétségbe vonja, azt csupán tudomásul veheti."
<br>Hivatkozott a közremûködését sérelmezõ kérelemrész elkésettségére, hiszen a floppy adatai között megtalálható "utolsó mentés dátuma" 2003. szeptember 22. és ettõl az idõponttól a 90 napos jogvesztõ határidõ már eltelt. Elõadta továbbá, hogy a nyertes ajánlattevõ nem mûködött közre a közbeszerzési eljárás elõkészítésében, csupán az általa korábban megküldött reklámanyag fájlformátumát használták fel.
<br>Az elõzõekben kifejtettek alapján kérte a jogorvoslati kérelem elutasítását.
<br>A Mobilan Rt. egyéb érdekeltként észrevételében elõadta, hogy minden megjelölt szállításhoz referencialevelet kellett csatolni, ennek elmulasztása miatt ajánlatkérõ jogszerûen nyilvánította érvénytelenné a kérelmezõ ajánlatát. A 0462 jelzésû röntgenfilmtartó kocsival kapcsolatban utalt arra, hogy ez a modell már nem szerepel a gyártó szortimentjében és az egyébként sem felel meg a dokumentáció mûszaki követelményeinek. A vetkõzõpad, amennyiben egyedi gyártmány és besorolható valamely OH bejegyzésû bútorcsaládba, álláspontja szerint a gyártó kiadhat megfelelõségi nyilatkozatot, amennyiben az a mûszaki szabályoknak megfelel.
<br>Elõadta továbbá, hogy a kérelmezõnek a MOBILAN Rt. ajánlatával kapcsolatos feltételezése nem felel meg a valóságnak, mert az ajánlati felhívásnak megfelelõen megnevezte azt az alvállalkozót, akit 10% feletti mértékben bevon a teljesítésbe. Elõadta továbbá, hogy semmilyen formában nem mûködött közre a közbeszerzési eljárásban, csupán reklámanyagot küldött az ajánlatkérõ részére, ez része a szokásos üzleti tevékenységének.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság a rendelkezésére álló iratok és a felek nyilatkozatai alapján megállapította, hogy a jogorvoslati kérelem az alábbiak szerint megalapozatlan.
<br>A Kbt. 40. § (1) bekezdése szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.
<br>A Döntõbizottság elõször a kérelmezõ ajánlata érvényességével kapcsolatos kérelmi elem megalapozottságát vizsgálta meg.
<br>Az ajánlatkérõ a felhívás 11. a) pontjában a mûszaki alkalmasság igazolása körében elõírta a referenciák 2001., 2002. és a tárgyévi (2003.) legjelentõsebb, az ajánlott termékekre vonatkozó szállítások ismertetését, továbbá a referenciaként megjelölt szállításokról referenciaigazoló levelek csatolását.
<br>A kérelmezõ az ajánlatának I. kötete 55-56. oldalán ismertette szállításait, összesen 14 esetben. Ezek közül 13 referenciahelyre vonatkozóan állapítható meg a jelen beszerzéssel azonos, vagy hasonló termékek szállítása, amelyekrõl az ajánlat 57-60. oldalain 4 db referencialevél található az ajánlatban, ezek száma azonban nem fedte le a referenciaként megjelölt szállításokat.
<br>A Döntõbizottság álláspontja szerint a felhívás szövege egyértelmû. "A referenciaként megjelölt szállításokkal kapcsolatos ... referenciaigazoló levelek csatolása" elõírás azt fejezi ki, hogy valamennyi ismertetett szállításra, mint referenciára vonatkozó, a szerzõdést kötõ másik fél által kiadott referencialevél csatolását kérte az ajánlatkérõ. Kérelmezõ azon álláspontja, hogy a kevés számú referenciaigazolás nem alapozza meg az érvénytelenséget nem helytálló, mert a felhívás elõírásai szerint valamennyi referenciaként feltüntetett szállításról kellett igazolást csatolni, és ennek a kérelmezõ ajánlata - általa sem vitatottan - nem felelt meg.
<br>Az ajánlatkérõ az ajánlati dokumentációban meghatározta, hogy az egyes termékekhez az azok forgalomba hozatalához szükséges engedélyeket is csatolni kell.
<br>A felhívás 11. a) pont a mûszaki alkalmasság igazolására elõírta az ajánlott termékekrõl leírás és fotó vagy prospektus - továbbá a termékek magyarországi forgalomba hozatalához szükséges engedélyek csatolását. Az orvostechnikai eszközök esetében a 47/1999. (X. 6.) EüM rendeletnek megfelelõ, nem orvostechnikai eszközök esetében CE minõsítés, vagy az illetékes minõsítõ szerv igazolása volt az elõírás.
<br>Az ajánlati dokumentáció mûszaki specifikáció részében a mobíliák között a 9647,01-9701,16 tételszámokon 14 fajta rozsdamentes bútor szerepelt. Valamennyi berendezés közös technológia követelménye, hogy szálcsiszolt rozsdamentes acélból készüljön.
<br>A kérelmezõ által ajánlott berendezéseket az Elekthermax Rt. gyártotta, amelyekre vonatkozóan az ajánlat 227. oldalán található az Országos Élelmiszer- és Táplálkozástudományi Intézet minõsítése. A minõsítés, mint nagykonyhai berendezésekre vonatkozó okirat, a berendezések higiéniás szempontból való megfelelõségét igazolja. A vonatkozó prospektusok mûszaki leírása szerint a konyhai felhasználás céljára készült berendezések teljesen rozsdamentes acél kivitelûek. CE megfelelõségi nyilatkozat nincs csatolva.
<br>Az ajánlatkérõ megállapítása szerint a kérelmezõ nem igazolta, hogy a termékek egészségügyi, kórházi felhasználásra is alkalmasak tekintettel arra, hogy a berendezéseket nem konyhai, hanem kórházi osztályokon történõ felhasználásra kérte.
<br>A Döntõbizottság álláspontja szerint a konyhai felhasználhatóság nem jelenti azt, hogy kórházi kezelõhelyiségben is felhasználható az az adott termék, hiszen e két terület eltérõ higiéniai követelményeket és alkalmazási feltételeket jelent. Ennek alapján kérelmezõnek az ajánlatához e bútorok egészségügyi intézményekben való alkalmazhatóságát igazoló iratot, igazolást is csatolnia kellett volna. Mivel ilyen igazolást nem csatolt, ezért ajánlata nem felelt meg az ajánlati felhívás és dokumentáció feltételeinek. Ennek alapján a Döntõbizottság megállapította, hogy a jogorvoslati kérelem e része is megalapozatlan.
<br>A 0484 jelû berendezés esetében ajánlatkérõ maga is elismerte, hogy az általa megállapított hiányosság nem áll fenn, erre tekintettel a Döntõbizottság nem vizsgálta, hogy kérelmezõ ajánlata e tekintetben megfelelt-e az ajánlati felhívás és dokumentáció elõírásainak.
<br>A 9932,01 rtg.-filmtartó kocsival kapcsolatban a Döntõbizottság megállapította, hogy a kérelmezõ e tételre az ajánlat 330. oldalán 0462 listaszámú terméket ajánlotta meg.
<br>A mellékletként a 332. oldalon csatolt termékismertetésen 0461, 0461-1 és 0461-2 listaszámú termékek vannak feltüntetve.
<br>Kérelmezõ azon nyilatkozata, hogy a 0461-2 jelzésû kocsit látja el ütközésvédelemmel és ennek megfelelõen már megfelel a terméke az általa megajánlott mûszaki feltételeknek, nem megalapozott, ugyanis a csatolt prospektus nem tartalmaz 0462 számú terméket. A Döntõbizottság - kérelmezõ által is elismerten - megállapította, hogy olyan nyilatkozat, amely szerint a 0462 sz. terméket valamely más termék alapján lehet azonosítani, illetve más termék átalakításával állítják elõ, az ajánlatban nem található.
<br>A Döntõbizottság ennek alapján megállapította, hogy kérelmezõ ajánlata nem tartalmaz prospektust, illetve fényképet a 0462 listaszámú termékrõl, így a kérelmezõ ajánlata e szempontból sem felelt meg az ajánlati felhívás és dokumentáció feltételeinek.
<br>A 9951,0 egyedi vetkõzõpadhoz kérelmezõ mûbizonylatot és megfelelõségi bizonyítványt nem csatolt ajánlatához. Az ajánlati felhívás és dokumentáció elõírása e tekintetben egyértelmûek voltak, nem tettek különbséget a szerint, hogy sorozatgyártású, illetve egyedi gyártású tennék az ajánlat tárgya. Kérelmezõ azon nyilatkozatát, hogy egyedi gyártású termékre mûbizonylat és megfelelõségi bizonyítvány beszerzése nem lehetséges a legyártás nélkül, a Döntõbizottság nem találta megalapozottnak, ugyanis a termék gyártója kiállíthat olyan iratokat, mely azt tanúsítja, hogy milyen minõségben, mûszaki paraméterekkel fogja a terméket elõállítani.
<br>Ennek alapján a Döntõbizottság megállapította, hogy kérelmezõ ajánlata e szempontból sem felelt meg az ajánlati felhívás és dokumentáció elõírásainak.
<br>A 7002,01 ülõbetegkocsival kapcsolatban kérelmezõ ajánlatának 83. oldalán a mûszaki leírásban a termék típusaként STE-45 jelzést tüntetett fel, míg a gyártó és a forgalomba hozatali engedély száma rovatokat üresen hagyta. Ajánlatának 84. oldalán kérelmezõ a Sanatmöbel Kft. prospektusán található STE-45 számú ülõbeteg-tolókocsi prospektusát csatolta.
<br>Kérelmezõ ajánlatának 85. oldalán az Orvostechnikai Hivatal 35645/2000. számú, a Gerontex Gyógyászati Segédeszközök Kereskedelmi Kft. nevére szóló igazolását nyújtotta be, mely kerekes székre is vonatkozik, amelynek gyártója a Dietz Reha-Producte GmbH.
<br>A Döntõbizottság ennek alapján megállapította, hogy kérelmezõ ajánlatában nem csatolt olyan orvostechnikai igazolást, illetve prospektust, amely alapján megállapítható lenne, hogy mely cég az általa megajánlott ülõbeteg-tolókocsi gyártója, illetve hogy a termék a forgalomba hozatalhoz szükséges engedéllyel rendelkezik-e.
<br>Kérelmezõ azon nyilatkozatát, hogy az ajánlata 85. oldalon található igazolás valamennyi a Dietz Reha-Producte GmbH által elõállított kerekesszékre vonatkozik, azt nem csupán a Gerontex Kft. használhatja fel, és ennek alapján eleget tett a termékkel kapcsolatos okirati csatolásoknak, a Döntõbizottság nem fogadta el. A Döntõbizottság - kérelmezõ által is elismerten - megállapította, hogy a kérelmezõ ajánlatában és a hivatkozott igazolásokban nincs arra vonatkozó utalás, hogy a Sanatmöbel Kft. vagy a Dietz Reha-Producte GmbH által elõállított termékre tesz ajánlatot. További hiányosság, hogy amennyiben a kérelmezõ a Sanatmöbel Kft. STE-45 számú termékét ajánlja meg, akkor nem csatolta a forgalomba hozatalhoz szükséges igazolást, míg a Dietz Reha-Producte GmbH terméke esetén nem csatolt prospektust, termékismertetõt. A Döntõbizottság ennek alapján megállapította, hogy kérelmezõ ajánlata e szempontból sem felelt meg az ajánlati felhívás és dokumentáció feltételeinek.
<br>Kérelmezõ ajánlata eltért a felhívás feltételeitõl, ezért az a Kbt. 52. § (2) bekezdés d) pontja alapján érvénytelen. A Kbt. rendelkezései alapján még egyetlen érvénytelenségi ok fennállása is érvénytelenséget eredményez függetlenül más érvénytelenségi okok fennállásától, vagy azok hiányától.
<br>A Döntõbizottság ennek alapján megállapította, hogy ajánlatkérõ azon döntése, hogy a Kbt. 52. § (2) bekezdés d) pontjára tekintettel érvénytelenné nyilvánította kérelmezõ ajánlatát, jogszerû volt, így a jogorvoslati kérelem e része megalapozatlan.
<br>A Döntõbizottság ezt követõen a nyertes ajánlat érvénytelenségével kapcsolatos kérelmi rész megalapozottságát vizsgálta meg.
<br>Ajánlatkérõ az ajánlati felhívás 16. pontjában elõírta a 10% feletti alvállalkozók 30 napnál nem régebbi cégkivonatának, valamint a Kbt. 46. § (4)-(6) bekezdése szerinti nyilatkozatoknak és hatósági igazolásoknak a csatolását az ajánlatban.
<br>A Mobilan Rt. ajánlatának 123. oldalán úgy nyilatkozott, hogy 10% feletti alvállalkozója a Kórháztechnikai Rt. és csatolta a szükséges iratokat.
<br>Az "Összegezés az eljárásról" címû irat 5. pontjában a nyertes ajánlattevõvel szerzõdést kötõ harmadik személyként a Kórháztechnika Rt. került feltüntetésre.
<br>A Döntõbizottság a fentiek alapján megállapította, hogy a Mobilan Rt. ajánlatában megjelölte a 10% feletti alvállalkozóját, így ajánlata megfelel az ajánlati felhívás ezen elõírásainak, ezért a jogorvoslati kérelem e része is megalapozatlan.
<br>A Döntõbizottság ezt követõen a nyertes ajánlattevõnek a közbeszerzési eljárás elõkészítésébe való bevonásával és ennek alapján a nyertes ajánlattevõ összeférhetetlenségével kapcsolatos kérelmi elem elkésettségét vizsgálta.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>Ajánlatkérõ 2003. december 3-án jelentette meg ajánlati felhívását a Közbeszerzési Értesítõben és úgy rendelkezett, hogy az azt követõ naptól számított 15. napig lehet az ajánlati dokumentációt megvásárolni. Az ajánlati dokumentáció részét képezõ floppy adattartalmának az ajánlatkérõ részérõl eljáró személyek általi módosításának lehetõsége csak azoknak az ajánlattevõknek való átadásáig állt fenn.
<br>A kérelmezõ 2003. december 4-én vette át az ajánlati dokumentációt és annak mellékleteként a floppyt, tehát az volt az az idõpont, ameddig a jogsértõ módosítás, közremûködés lehetõsége fennállt. Ennek alapján a kérelmezõ által vélelmezett jogsértés legkésõbb eddig tarthatott, illetve legkésõbb ekkor fejezõdhetett be. A Kbt. 79. § (7) bekezdése alapján jogorvoslati kérelmet joghatályosan csak 90 napnál nem régebbi jogsértéssel kapcsolatban lehet benyújtani, további feltétel, hogy a kérelmezõnek a benyújtástól számított 15 napnál nem korábban kell tudomást szereznie az általa vélelmezett jogsértésrõl. A floppy adattartalma alapján vélelmezett jogsértés utolsó lehetséges idõtartamától számítva a 90 napos objektív határidõ 2004. március 3-án járt le. Kérelmezõ jogorvoslati kérelmének ezzel kapcsolatos részét e napon terjesztette elõ, így az az objektív határidõn belül volt.
<br>Kérelmezõ nyilatkozata szerint 2004. március 1-jén az ajánlati dokumentáció tanulmányozása közben véletlenül nyitotta meg a floppytulajdonságok menüsorát, és ekkor szerzett tudomást az általa vélelmezett jogsértésrõl. A Döntõbizottság álláspontja szerint a rendeltetésszerû fájlkezeléshez és floppyhasználathoz nem tartozik hozzá a felhasználói program kitöltésén, nyomtatásán túl a floppy adatállománya tulajdonságának vizsgálata. A számítógépes szövegszerkesztõ programoknak továbbá van olyan grafikus felülete, amelyen a kérelmezõ által leírt módon véletlenül is megjeleníthetõ a floppyn található szoftver elõállítójának neve, az elõállítás, az utolsó mentés és más idõpontok feljegyzése.
<br>A Döntõbizottság ennek alapján elfogadta kérelmezõ nyilatkozatát, mely szerint 2004. március 1-jén szerzett tudomást a floppy vitatott adatairól, így ezen idõponttól kell a szubjektív 15 napos jogvesztõ határidõt számítani. Kérelmezõ a 15 napos határidõn belül nyújtotta be jogorvoslati kérelme e részét. Ajánlatkérõ azon nyilatkozatát, hogy 2003. szeptember 22. az utolsó mentés dátuma, így ettõl kell számítani a 90 napos objektív jogvesztõ határidõt, a Döntõbizottság nem fogadta el, mert a dátumok feltüntetése szabadon megváltoztatható, továbbá függ a számítógépek beállításától (pl. szerkesztés ideje 1601.01.01.).
<br>A Döntõbizottság az elõzõekben kifejtettek alapján megállapította, hogy a jogorvoslati kérelem e része nem késett el és az érdemben vizsgálható.
<br>A Kbt. 31. § (2) bekezdése szerint az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely)
<br>a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll;
<br>b) az érdekelt gazdálkodószervezet vezetõ tisztségviselõje;
<br>c) az érdekelt gazdálkodószervezetben tulajdoni részesedéssel rendelkezik;
<br>d) az a)-c) pont szerinti személy hozzátartozója.
<br>A Kbt. 31. § (5) bekezdése szerint, ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)-d) pontja szerinti viszonyban álló érdekelt gazdálkodószervezet.
<br>A Döntõbizottság ezt követõen megvizsgálta a nyertes ajánlattevõnek a közbeszerzési eljárás elõkészítésében való közremûködését sérelmezõ kérelemrész megalapozottságát.
<br>A Döntõbizottság tényként állapította meg, hogy az ajánlatkérõ által a dokumentáció részeként átadott floppyn található fájlok szerzõjeként - valamennyi floppyn - a Mobilan Rt. van feltüntetve, és kérelmezõ ennek alapján vélelmezte a nyertes ajánlattevõnek a közbeszerzési eljárásban való közremûködését.
<br>Ajánlatkérõ azon nyilatkozatát, hogy a mûszaki specifikációt elkészítõ szakemberei a kórház által korábban - a jelen közbeszerzési eljárástól függetlenül - kapott reklámanyag célszerûen átalakított táblázatos formátumát használták fel - annak az egyes termékekre vonatkozó adatainak törlése után - a Döntõbizottság elfogadta. Ennek során a Döntõbizottság tekintettel volt az ajánlatkérõ és a nyertes ajánlattevõ azon nyilatkozataira is, hogy a reklámanyag küldése és annak átvétele a szokásos üzleti tevékenységük, mûködésük mindennapos része, annak természetes velejárója.
<br>Ennek vizsgálata során a Döntõbizottság megállapította, hogy az ajánlatkérõ és a nyertes ajánlattevõ is igazolta, hogy nem csupán a Mobilan Rt. küldött a kórháznak termékismertetõt, illetve a Mobilan Rt. nem csak a kórháznak küldött az általa forgalmazott termékekrõl ismertetõt, leírást, ennek során szóróanyaggal, valamint a szóróanyag kiegészítéseként elektronikus adathordozón bemutatva a kínálatában található termékeket.
<br>A floppy adattartalma szabadon módosítható, ez kiterjed a floppyn található fájlok tulajdonságait (elõállító, elõállítás ideje, utolsó mentés ideje stb.) rögzítõ adatokra is. A tulajdonságokat rögzítõ adatok szándékos módosítása nélkül is az egyes számítógépek beállításai módosíthatják, felülírhatják a "tulajdonságok" egyes jellemzõit.
<br>Mivel a floppyn található fájl egy adatnak minõsül, ezért a táblázat adattartalmának törlése - a táblázat formátumának megtartása mellett - nem érinti a fájl eredeti szerzõjének (elsõ elõállítójának) nevét tartalmazó tulajdonságjegyzetet, ezért a Döntõbizottság megállapította, hogy az ajánlatkérõ és a nyertes ajánlattevõ által elõadottak megfelelõ magyarázatot adnak a Mobilan Rt. nevének az ajánlati dokumentáció részét képezõ floppyn való megjelenésérõl.
<br>Ajánlatkérõ belsõ levelezését és a közbeszerzési eljárással kapcsolatos iratait áttekintve a Döntõbizottság megállapította, hogy a közbeszerzési eljárás elõkészítésében a kórház több dolgozója vett részt. A mûszaki specifikáció meghatározásában a kórház dolgozóinak a saját kórházi osztályukat érintõ, az orvosi és betegellátási szempontok alapján tett javaslatait vették figyelembe. A végleges mûszaki tartalmat e javaslatok alapján határozta meg ajánlatkérõ. A Mobilan Rt. reklámanyaga és a közbeszerzés mûszaki specifikációja a mûszaki tartalom szempontjából nem azonos.
<br>Az elõzõekben kifejtettekre teltintettel a Döntõbizottság megállapította, hogy a Mobilan Rt. közremûködése nem valószínûsíthetõ a közbeszerzési eljárás elõkészítésében, ezért a jogorvoslati kérelem e része megalapozatlan.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította és ennek megfelelõen rendelkezett a Kbt. 88. § (1) bekezdés h) pontjában foglaltak szerint a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 19.
<br>
<br>Dr. Nagy László Gábor s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Hámori András s.k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br><br></body></html>