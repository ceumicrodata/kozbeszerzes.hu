<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2968/2004)
</h2>
<br>1024 Budapest, Margit krt. 85.
<br>Ikt.sz.: D.1/10/2004.
<br>
<br>Tárgy: az Innober-Wave Kft. jogorvoslati kérelme az Állami Autópálya Kezelõ Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az INNOBER-WAVE Kft. (1155 Budapest, Perczel Mór u. 30., képviseli: dr. Kovács Dénes ügyvéd, 1054 Budapest, Alkotmány u. 10. I. 4., a továbbiakban: kérelmezõ) jogorvoslati kérelmét, melyet az Állami Autópálya Kezelõ Rt. (1036 Budapest, Lajos u. 74-76., képviseli: dr. Tasnádi Gábor ügyvéd, 1111 Budapest, Kende u. 18. VI. 18., a továbbiakban: ajánlatkérõ) "üzemi célú komplex autópálya-informatikai rendszer kiépítésének lebonyolítása és mûszaki ellenõrzése az M7 autópálya 17+000 és 110+580 km-szelvényei között (93,58 km)" tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek tárgyaláson tett nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. szeptember 24-i 39. számában tette közzé ajánlati felhívását nyílt eljárás megindítására a rendelkezõ részben meghatározott tárgyban, melyet a Közbeszerzési Értesítõ 2003. október 8-i 41. számában helyesbített.
<br>Felhívása 3. a) pontjában határozta meg a beszerzés tárgyát és mennyiségét. Közölte, hogy a nyertes feladata az üzemi hírközlõ rendszer kiépítésének teljes körû mûszaki ellenõrzése, mérnöki felügyelete, a kiépítés helyszíni mûszaki ellenõrzése, jóváhagyása, megrendelõ érdekeinek folyamatos képviselete. Az üzemi hírközlõ rendszer építése során a tervezési és kivitelezési munkafázisokat ellenõrzi. Rögzítette, hogy a feladatok mely területekre terjednek ki.
<br>Rész-, illetve többváltozatú ajánlattétel lehetõségét kizárta.
<br>Ajánlatkérõ felhívása 11. a) pontjában határozta meg az ajánlattevõk pénzügyi, gazdasági és mûszaki alkalmassága igazolására kért adatokat és tényeket.
<br>A 11. ab) pontban a mûszaki alkalmasság igazolására kérte - többek között:
<br>- a Kbt. 44. § (2) bekezdés a) pontja alapján az elmúlt 3 évben (2000., 2001. és 2002.) folyamatban levõ vagy befejezett, hírközlési (külön kiemelve az optikai és a legalább 100 M Ft értékû SDH alapú kommunikációs), hírközlési vagy erõsáramú rendszerek mélyépítési munkálatainak, közúton megvalósított forgalomtechnikai mérõ és szabályozó, térfigyelõ video, számítástechnikai (külön kiemelve a közbeszerzés tárgyával azonos jellegû adatfeldolgozó, adatbázis-kezelõ, valamint az ezeket kiszolgáló hardver- és szoftver-) rendszerek megvalósításának mûszaki ellenõrzése tárgyú munkák ismertetése. A munkák dokumentálására az alábbiakat kell benyújtani/ismertetni: az ellenszolgáltatás bruttó összege, az ellenõrzött beruházás bruttó értéke, ezen belül az SDH-rendszer, egyéb híradástechnikai alrendszer, térfigyelõ video-alrendszerek és számítástechnikai alrendszerek értéke, a teljesítés ideje, a szerzõdést kötõ másik fél megnevezése [Kbt. 44. § (2) bekezdés a) pont], a munka rövid mûszaki leírása.
<br>- Kért az elõzõ 3 évbõl (2000., 2001. 2002.) származó, a megrendelõ által kiállított egy vagy több referencialevelet, megadva, milyen szakterületre vonatkozó mûszaki ellenõrzés tárgyú munkákra kell vonatkozni, többek között az alábbiakat tüntette fel:
<br>- optikai átviteltechnikai hálózatok építése (az ellenõrzött beruházás értéke legalább 300 M Ft),
<br>- SDH alapú átviteltechnikai hálózatok építése/üzemeltetése (az ellenõrzött beruházás értéke legalább 300 M Ft),
<br>- a közbeszerzés tárgyával azonos jellegû számítástechnikai (adatfeldolgozó, adatbázis-kezelõ, valamint az ezeket kiszolgáló hardver- és szoftver-) rendszerek megvalósítása (az ellenõrzött beruházás értéke legalább 300 M Ft),
<br>- ha az ellenõrzött beruházás több, a fentiekben felsorolt elemet tartalmaz, akkor meg kell adni az egyes elemek értékét külön-külön, és az ellenõrzött beruházás értékeire vonatkozó fenti követelményeket az így megadott rész összegek figyelembevételével kell kielégíteni,
<br>- a referencialeveleknek tartalmazniuk kell legalább a megrendelõ megnevezését, a munka rövid leírását, a teljesítés idõpontját, az ellenõrzött beruházás bruttó értékét, valamint a megrendelõnek az elvégzett munkával kapcsolatos elégedettségre vonatkozó kijelentését,
<br>- az ajánlattevõ emberi erõforrásokkal való felkészültségének ismertetése: meg kell nevezni azokat a mûszaki szakembereket, illetve vezetõket, akiket az ajánlattevõ be kíván vonni a teljesítésbe. Meg kell adni ezeknek a szakembereknek a teljesítésben betöltött szerepét, képzettségét, az ajánlattevõnél, illetve annak alvállalkozójánál eltöltött idõt, be kell mutatni szakmai gyakorlatát, a közbeszerzés tárgyával azonos tárgyú és ezen belül kiemelve a legalább 80 M Ft nagyságrendû projektekben (ellenõrzött munka) végzett munkáit, a teljesítésbe bevonni kívánt projektvezetõ esetén pedig kiemelve az 500 M Ft (ellenõrzött munka) nagyságrendû projekt- vagy mûszaki vezetõi munkáját. Csatolni kell a megnevezett szakemberek végzettségét, képesítését, illetve mûszaki ellenõri jogosultságát igazoló okiratok másolatát, továbbá nyilatkozatát, hogy vállalja a számára kijelölt feladat elvégzését.
<br>A felhívás 11. b) pontja határozta meg az ajánlattevõknek a szerzõdés teljesítésére alkalmatlanná minõsítésének szempontjait akként, hogy közölte, az "Aj" jelzésû követelményt az ajánlattevõnek kell kielégíteni, az "Aj és Alv" jelzésû követelményt az ajánlattevõnek és a közbeszerzés értékének 10%-át meghaladó mértékben igénybe venni kívánt alvállalkozónak külön-külön is ki kell elégíteni, az "Aj vagy Alv" jelzésû követelményt az ajánlattevõnek és a közbeszerzés értékének 10%-át meghaladó mértékben igénybe venni kívánt alvállalkozónak együttesen kell kielégíteni. Ajánlatkérõ többek között az alábbi alkalmatlansági szempontokat állapította meg:
<br>- 2000., 2001. és 2002. években (összeadva) a közbeszerzés tárgyával azonos tárgyú [11. ab) pont elsõ francia bekezdés] szolgáltatásainak nettó árbevétele együttesen nem haladta meg a 100 M Ft-ot (Aj),
<br>- nem rendelkezik az elmúlt 3 évbõl (2000., 2001. és 2002.) származó, a megrendelõ által kiállított, a 11. ab) pontban megfogalmazott követelményeknek megfelelõ számú eredeti referencialevéllel (Aj vagy Alv),
<br>- a projektbe bevonni kívánt legalább 4 szakember nem rendelkezik felsõfokú végzettséggel, érvényes szakterületi mûszaki ellenõri vagy szakértõi jogosultsággal és az adott szakterületen legalább 3 éves, a 4 szakemberre számítva összességében legalább 500 M Ft értékû beruházások kivitelezésében vagy mûszaki ellenõrzésében szerzett szakmai gyakorlattal együttesen a következõ területeken,
<br>- optikai hálózatok építése,
<br>- SDH alapú átviteltechnikai hálózatok építése/üzemeltetése, áramellátás,
<br>- mélyépítési,
<br>- forgalomtechnikai mérõ vagy szabályozó rendszerek létrehozása (mindegyik pontra vonatkozóan Aj vagy Alv),
<br>- a projektbe bevonni kívánt legalább 2 szakember nem rendelkezik
<br>- felsõfokú végzettséggel és az adott szakterületen legalább 3 éves, a 2 szakemberre számítva összességében legalább 300 M Ft értékû
<br>- beruházások kivitelezésében vagy mûszaki ellenõrzésében szerzett szakmai gyakorlattal együttesen a következõ területeken:
<br>- a közbeszerzés tárgyával azonos jellegû számítástechnikai (ezen belül mérési adatgyûjtõ és feldolgozó, adatbázis-kezelõ, valamint az ezeket kiszolgáló (hardver és alapszoftver) rendszerek megvalósítása.
<br>- térfigyelõ videorendszerek megvalósítása (mindegyik pontra vonatkozóan Aj vagy Alv),
<br>- a teljesítésbe bevonni kívánt projektvezetõ nem rendelkezik legalább 5 éves, a közbeszerzés tárgyával azonos tárgyú munkákban szerzett gyakorlattal, továbbá az elmúlt 3 évben nem volt projekt vagy mûszaki vezetõ legalább egy, 500 M Ft nagyságrendû, a közbeszerzés tárgyával azonos tárgyú projekt mûszaki ellenõrzésében, illetve mérnöki felügyeletében (Aj vagy Alv).
<br>Ajánlatkérõ rendelkezett arról, hogy az ajánlatokat a legalacsonyabb összegû ellenszolgáltatás szempontja alapján bírálja el.
<br>Ajánlatkérõ a felhívása 16. "Egyéb információk" pontjában eredeti okiratban kérte - többek között:
<br>- mûszaki ellenõri tevékenységre vonatkozó felelõsségbiztosítás meglétének igazolását,
<br>- összeférhetetlenségi nyilatkozatot arról, hogy a jelen eljárás tárgyában szereplõ beruházás kivitelezésében érdekelt fõ- vagy alvállalkozókkal sem közvetlen, sem közvetett módon nincs és a szerzõdés idõszaka alatt nem kerül üzleti kapcsolatba (pl. értékesítés, alvállalkozó, részesedés stb.).
<br>Ajánlatkérõ rendelkezett arról, hogy a hiánypótlás lehetõségét az igazolások és nyilatkozatok tekintetében a Kbt. 43. § (4) bekezdése alapján biztosítja.
<br>Ajánlatkérõ dokumentációt is összeállított, ez tartalmazta az ajánlatok benyújtásával szemben támasztott tartalmi és formai követelményeket, a mûszaki leírást, a szerzõdéstervezetet.
<br>Ajánlatkérõ három összeférhetetlenségi nyilatkozat megtételét írta elõ az elkészített formanyomtatványon. Kérte, hogy nyilatkozzon külön az ajánlattevõ, külön a teljesítésben részt vevõ természetes személy, külön az almegbízott arról, hogy nem áll fenn az ajánlatkérõ által ismertetett cégekkel összeférhetetlensége.
<br>Ajánlatkérõ írásban válaszolt az ajánlattevõk kérdéseire. Közölte, hogy a "felelõsségbiztosítás megléte igazolható bármilyen eredeti vagy közjegyzõ által hitelesített dokumentummal, ami hitelt érdemlõen igazolja, hogy az illetõ rendelkezik felelõsségbiztosítással (pl. a biztosító eredeti igazolása, a kötvény és a befizetést igazoló csekk hiteles másolata)."
<br>Az ajánlattételi határidõre, 2003. október 20-ra ajánlatot nyújtott be az Utiber Kft., a Fõber Rt. és a kérelmezõ.
<br>Ajánlatkérõ hiánypótlást alkalmazott, minden ajánlattevõt felhívott ajánlata hiányainak pótlására. A megadott határidõre a hiánypótlást teljesítették.
<br>Ajánlatkérõ az eredményhirdetés idõpontját 2003. december 19-re elhalasztotta. Ajánlatkérõ minden ajánlatot érvénytelennek, a közbeszerzési eljárását pedig a Kbt. 60. § (1) bekezdés b) pontja alapján eredménytelennek nyilvánította.
<br>Ajánlatkérõ az alábbiakkal indokolta a kérelmezõ ajánlatának érvénytelenné nyilvánítását:
<br>- Referencialistája mûszaki ellenõri és bonyolítói tevékenységre vegyesen vonatkozik. Nem nyújtott be referencialistát úgy, hogy abból megállapítható legyen, hogy a 2000, 2001, 2002-es években összesen végzett a közbeszerzés tárgyával azonos tárgyú (mûszaki ellenõri) szolgáltatást nettó 100 M Ft értékben. (Jelen eljárásban az ajánlati felhívás értelmében csak a mûszaki ellenõri tevékenység vehetõ figyelembe, a bonyolítási tevékenység nem. Nyilatkozott a referencialistán mûszaki ellenõri tevékenységrõl, de az nem éri el a 100 M Ft-ot.)
<br>- Referencialevele mûszaki iroda vezetésére vonatkozó bonyolítói tevékenységet takar, nem pedig mûszaki ellenõri tevékenységre vonatkozik. Nem nyújtott be kellõ számú, az ajánlati felhívás 11. a) ab) pontja szerinti tartalmú, mûszaki ellenõrzés tárgyú referencialevelet. A teljesítésbe bevonni kívánt szakemberek vonatkozásában:
<br>- nem derül ki a beadott szakemberek bemutatásából, hogy a projektbe bevonni kívánt, legalább 2 szakember az adott szakterületen legalább 3 éves, a 2 szakemberre számítva összességében legalább 300 millió forint értékû beruházás kivitelezésében vagy mûszaki ellenõrzésében szerzett szakmai gyakorlattal együttesen a következõ területeken:
<br>- a közbeszerzés tárgyával azonos jellegû számítástechnikai (ezen belül mérési adatgyûjtõ és -feldolgozó, adatbázis-kezelõ, valamint az ezeket kiszolgáló hardver- és alapszoftver-) rendszerek megvalósítása,
<br>- térfigyelõ videorendszerek megvalósítása.
<br>- nem derül ki a beadott szakemberek bemutatásából, hogy projektvezetõje az elmúlt 3 évben volt mûszaki vezetõ vagy projektvezetõ legalább egy, 500 M Ft nagyságrendû az eljárás tárgyával azonos projekt ellenõrzésében.
<br>- Nem csatolta be az ajánlati felhívás 16. pontjában az ajánlattevõre elõírt összeférhetetlenségi nyilatkozatot.
<br>Alvállalkozója a REFORMÚT Kft. vonatkozásában:
<br>- Az ajánlati felhívás 16. pontjának és a kérdéses válaszoknak megfelelõen nem igazolta mûszaki ellenõri tevékenységre vonatkozó felelõsségbiztosítás meglétét bármilyen eredeti vagy közjegyzõ által hitelesített olyan dokumentummal, amely hitelt érdemlõen igazolja, hogy az illetõ rendelkezik felelõsségbiztosítással (csak a felelõsségbiztosítás megkötésére irányuló biztosítási ajánlat nyomtatvány került becsatolásra, nem igazolta, hogy a befizetés is megtörtént).
<br>A kérelmezõ 2004. január 5-én nyújtotta be a jogorvoslati kérelmét, melyben kérte ajánlatkérõ ajánlatát érvénytelenné nyilvánító és eljárást lezáró döntésének megsemmisítését. Kérelmét arra alapította, hogy benyújtott ajánlata a hiánypótlással együtt érvényes, megfelel az elõ írásoknak. Írásbeli jogorvoslati kérelmében nem tért ki az összeférhetetlenségi nyilatkozattal kapcsolatos érvénytelenségi okra, az ennek alaptalanságára vonatkozó hivatkozását a 2004. január 29-i tárgyaláson terjesztette elõ.
<br>A kérelmezõ álláspontja szerint jogorvoslati kérelme, illetve annak az összeférhetetlenséggel kapcsolatos része nem késett el, mert a határidõben benyújtott jogorvoslati kérelme tartalmazta, hogy nem érvénytelen az ajánlata, és ezért eredményes ajánlatkérõ közbeszerzési eljárása. A tárgyaláson tett nyilatkozata csak kiegészítése, indokolása a jogorvoslati kérelmének. Írásbeli jogorvoslati kérelmében és tárgyalási nyilatkozatában az egyes érvénytelenségi okok vonatkozásában az alábbiakat adta elõ:
<br>Az elsõ érvénytelenségi ok vonatkozásában elismerte, hogy a hiánypótlást követõen beadott dokumentációja 4. oldalán azt tüntette fel a "100 M Ft nettó, mûszaki ellenõrzés bemutatásá"-nál, hogy 52 M Ft az lnnober-Wave Kft. és 49 M Ft a Reformút Kft., majd összesítette, hogy az ajánlattevõnek és az alvállalkozónak a közbeszerzés tárgyával azonos szolgáltatásainak nettó árbevétele 101 M Ft.
<br>A kérelmezõ elõadta, hogy úgy értelmezte az ajánlatkérõ elõ írását, hogy az ajánlattevõnek és az alvállalkozójának együtt kell elérni a több mint 100 M Ft-os értékhatárt.
<br>A második érvénytelenségi ok vonatkozásában elõadta, hogy alapajánlata 15. oldalán levõ referencialevél megfelel ajánlatkérõ követelményeinek. Közölte, hogy a referencialevelet kiállító Vegyépszer Rt. a kérelmezõvel kötött szerzõdést a lebonyolítás és a mûszaki ellenõrzés irányítására, melyet a kérelmezõ képviseletében az ügyvezetõ látott el. A mûszaki ellenõrzési tevékenység elvégzésére a Vegyépszer Rt. külön szerzõdést kötött, de nem a kérelmezõvel. A tényleges mûszaki ellenõrzést olyan személy végezte el, aki jelenleg a kérelmezõ külsõ munkatársa.
<br>A harmadik érvénytelenségi ok vonatkozásában a kérelmezõ álláspontja szerint rendelkezik az elõírt követelményeknek megfelelõ referenciával a szakembere. Konkrétan arra hivatkozott, hogy alapajánlata 31. oldalán Vitányi István szakmai ön életrajzában megadták referenciaként az Országos Egészségbiztosítási Pénztár WAN-hálózatának kiépítését 230 M Ft-os értékben, továbbá a hiánypótlást követõen beadott iratok 15. oldalán szintén hivatkoztak arra, hogy a szakember az Országos Egészségbiztosítási Pénztár országos WAN adatátviteli hálózatának kialakításában mint projektvezetõ mérnök-mûszaki ellen õr mûködött közre. A kérelmezõ azt nem vitatta, hogy részletesebben is ismertethette volna ezt a referenciamunkát, azonban megítélése szerint enélkül is megállapítható, hogy a WAN adatátviteli hálózat kiépítése megfelel ajánlatkérõnek, itt is jelentõs információáramlást kell biztosítani számos végponton.
<br>A kérelmezõ álláspontja szerint nem áll fenn a negyedik érvénytelenségi ok, amelyet a projektvezetõvel kapcsolatban állapított meg az ajánlatkérõ.
<br>Sárközi András rendelkezik több mint 500 M Ft értékû referenciával. Az alapajánlat 30. oldalán és a kiegészítés 13. és 16. oldalán ismertették, hogy a NOVACOM Távközlési Kft. optikai kábeles hálózatának fejlesztésében részt vett. Ugyan az alapajánlatban 3 évre bontottan közölték az értékeket, azonban ténylegesen ez egy projekt volt, mely kitûnik a megfogalmazásból, továbbá abból, hogy a kiegészítésben már mint egy egységes projekt került feltüntetésre. A kérelmezõ azt nem vitatta, hogy az alapajánlat 30. oldalán azt tüntették fel, hogy a fejlesztésben Sárközi András mint mérnök-mûszaki ellenõr mûködött közre.
<br>A kérelmezõ azt elismerte, hogy ajánlatába - ajánlatkérõ elõ írása ellenére - nem csatolta be saját maga összeférhetetlenségi nyilatkozatát. E miatt azonban ajánlatkérõ nem nyilváníthatta volna érvénytelenné az ajánlatát, hanem köteles lett volna hiánypótlási eljárást lefolytatni, mert az összeférhetetlenségi nyilatkozat a Kbt. 44. § és 46. §-a körébe tartozó olyan okirat, amely vonatkozásában helye van hiánypótlásnak.
<br>A kérelmezõ álláspontja szerint nem áll fenn az alvállalkozó tekintetében megállapított érvénytelenségi ok. A kérelmezõ nem vitatta ajánlatkérõ elõírásait, továbbá elismerte, hogy az ajánlatba csak egyszerû másolatban került becsatolásra egy biztosítási ajánlat, melyet a közvetítõ, az alávállalkozó és a kérelmezõ írt alá. Ajánlatkérõ kérdésre adott válasza példálózó jellegû felsorolást tartalmaz, erre tekintettel a benyújtott okirat is megfelel.
<br>Ajánlatkérõ kérte a jogorvoslati kérelem elutasítását.
<br>Elsõdlegesen arra hivatkozott, hogy mivel a kérelmezõ a határidõben benyújtott írásbeli jogorvoslati kérelmében nem hivatkozott az összeférhetetlenséggel kapcsolatos érvénytelenségi okra, ezért ezen ok vonatkozásában megmaradt az érvénytelenné nyilvánítás. Ezen okkal kapcsolatban csak a 15 napos jogvesztõ határidõn túl terjesztett elõ jogorvoslati kérelmi elemet.
<br>Ajánlatkérõ álláspontja szerint megalapozottan nyilvánította érvénytelenné a kérelmezõ ajánlatát.
<br>Az elsõ érvénytelenségi ok vonatkozásában kiemelte, hogy ajánlati felhívása 11. b) pontjának negyedik francia bekezdésében az ajánlattevõ vonatkozásában támasztotta követelményként, hogy legyen 100 M Ft értékû referenciája. A kérelmezõ ajánlatából és a hiánypótlásra adott válaszából egyértelmûen megállapítható, hogy magának a kérelmezõnek mint ajánlattevõnek az ilyen tárgyú bevétele 52 M Ft volt, és a 100 M Ft-os értékhatárt az alvállalkozóval együtt érte el.
<br>A második érvénytelenségi ok vonatkozásában ajánlatkérõ elõadta, hogy felhívásában [11. a) ab) második francia bekezdése és alkalmatlanság tekintetében a b) pont ötödik francia bekezdése] mûszaki ellenõrzési munkára kérte a referencia bemutatását. A kérelmezõ által benyújtott ajánlat 15. oldalán levõ referencialevél pedig nem mûszaki ellenõrzési tevékenységre vonatkozik, hanem a bonyolítás és a mûszaki ellenõrzés irányítására. Hivatkozott e körben arra is, hogy ez a referencialevél nem a kérelmezõ referencialevele, hanem egy személyi referencialevél.
<br>Ajánlatkérõ közölte, hogy a kérelmezõ ajánlata alapján nem tudta megállapítani, hogy a projektbe bevonni kívánt legalább két szakember rendelkezik, legalább 3 éves, a két szakemberre számítva összességében legalább 300 M Ft értékû, a felhívásban tételesen megadott területeken szakmai gyakorlattal. Az Országos Egészségbiztosítási Pénztár WAN adatátviteli rendszere vonatkozásában a kérelmezõ által közöltek alapján nem lehetett megállapítani, hogy megfelel-e ajánlatkérõ specifikált elõ írásainak. Erre tekintettel ajánlatkérõnek ez okból is érvénytelenné kellett nyilvánítani a kérelmezõ ajánlatát.
<br>Ajánlatkérõ álláspontja szerint a projektvezetõ vonatkozásában az ajánlatban nem igazolta a kérelmezõ az alkalmassági követelmények meglétét. Egyrészt a NOVACOM Kft. által kiadott referencialevél 3 éves bontásban adta meg, majd összesítette az értékeket, mely - a hiánypótlást követõen beadott egy projektre vonatkozó nyilatkozatok ellenére - kétségessé teszi, hogy rendelkezik-e a projektvezetõ egy, legalább 500 M Ft értékû projekttel. Hivatkozott továbbá arra, hogy a projektvezetõvel szemben azt támasztotta alkalmassági követelményként, hogy projekt-, illetve mûszaki vezetõ legyen a jelen beszerzés tárgyával azonos tárgyú projekt mûszaki ellenõrzésében, illetve mérnöki felügyeletében. A becsatolt referencialevél viszont azt igazolja, hogy mint mûszaki ellenõr mûködött közre az adott szakember.
<br>Ajánlatkérõ álláspontja szerint nem alapos a kérelmezõ azon hivatkozása, hogy az összeférhetetlenségi nyilatkozatra hiánypótlási eljárást kellett volna lefolytatnia. Ez a nyilatkozat nem tartozik a kérelmezõ által megjelölt Kbt. 44. § és 46. § körébe, erre tekintettel ez érvényességi követelmény volt, felhívása 16. pontjában kérte ezek csatolását, melyet a kérelmezõ nem teljesített.
<br>Ajánlatkérõ pontosan meghatározta formai és tartalmi követelményeit a felelõsségbiztosítás meglétének igazolására. A kérelmezõ által becsatolt egyszerû másolat sem a formai, sem a tartalmi követelményt nem elégíti ki. Egyrészt vagy eredeti, vagy közjegyzõ által hitelesített okirat csatolását kérte. Tartalmilag pedig olyan dokumentumot, mely hitelt érdemlõen igazolja a felelõsségbiztosítás meglétét. A kérelmezõ által becsatolt egyszerû másolat egy biztosítási ajánlat, melybõl nem állapítható meg a felelõsségbiztosítási jogviszony megléte.
<br>Ajánlatkérõ kérte a kérelmezõ költségek viselésére való kötelezését. Ügyvédi munkadíj iránti igényét 50 000 Ft-ban jelölte meg, tárgyalási nyilatkozata szerint azzal, hogy azt igazolja. A Döntõbizottság részére a munkadíjra vonatkozó okiratok nem kerültek becsatolásra.
<br>A Döntõbizottság elsõdlegesen azt vizsgálta, hogy a kérelmezõ jogorvoslati kérelmét elkésetten nyújtotta-e be, és az alábbi indokokra tekintettel megállapította, hogy határidõben került elõ terjesztésre a jogorvoslati kérelem. Ajánlatkérõ 2003. december 19-én hirdette ki a kérelmezõ ajánlatát érvénytelenné nyilvánító és eljárását eredménytelenné nyilvánító döntését.
<br>A kérelmezõ 2003. december 30-án adta postára a jogorvoslati kérelmét, mely 2004. január 5-én érkezett meg a Döntõbizottsághoz, majd hiánypótlást követõen 2004. január 12-én indította meg a Döntõbizottság a jogorvoslati eljárást. A fenti tényekbõl megállapítható, hogy a kérelmezõ a 15 napos határidõn belül adta postára a jogorvoslati kérelmét.
<br>Az írásbeli jogorvoslati kérelemben a kérelmezõ egyértelmûen rögzíti, hogy ajánlata hiánypótlással együtt érvényes, eleget tesz a kiírási feltételeknek, és nem ért egyet az eredménytelenség megállapításával. A kérelmezõ tehát az érvénytelenné, illetve az eljárást eredménytelenné nyilvánító döntés ellen benyújtotta a jogorvoslati kérelmét.
<br>A Döntõbizottság álláspontja szerint nem késett el a jogorvoslati kérelem, tekintettel arra, hogy az írásbeli jogorvoslati kérelemben egyértelmûen és határozottan azt kérte a kérelmezõ, hogy állapítsa meg a Döntõbizottság, nem érvénytelen az ajánlata. Az a körülmény, hogy az egyik érvénytelenségi ok a tételes ismertetésben és indokolásban külön nem került feltüntetésre, jelen esetben nem alapozza meg az elkésettséget, mert írásbeli jogorvoslati kérelmének megfogalmazása a teljes érvénytelenségre vonatkozott.
<br>A Döntõbizottság megállapította, hogy a kérelmezõ jogorvoslati kérelme nem alapos.
<br>A Kbt. 52. § (2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Az ajánlatkérõ által megállapított elsõ érvénytelenségi ok az ajánlati felhívás - fentiekben idézett - 11. b) pontjának negyedik alkalmatlansági szempontján alapul. Ebben ajánlatkérõ azt írta elõ, hogy ajánlattevõ nettó árbevétele a 2000., 2001. és 2002. években összeadva azonos tárgyú szolgáltatásai vonatkozásában haladja meg a 100 M Ft-ot. Ajánlatkérõ egyértelmûen rendelkezett arról, hogy ajánlattevõnek kell megfelelni ennek az elõ írásnak - az "Aj" jelzés alkalmazásával.
<br>A Döntõbizottság megvizsgálta a kérelmezõ ajánlatát, illetve a hiánypótlását, és megállapította, hogy ezen elõ írásnak nem felel meg. A hiánypótlás 4. oldala tartalmazza, hogy magának a kérelmezõnek mint ajánlattevõnek a kért évekre vonatkozóan az összesített bevétele 52 M Ft. Erre tekintettel alaptalanul kifogásolta kérelmezõ e pontra alapítottan az ajánlatkérõ döntését.
<br>Ajánlatkérõ a felhívása - fentiekben idézett - 11. a) ab) pontjának második francia bekezdésében és a 11. b) pont ötödik francia bekezdésében meghatározott alkalmatlansági szempontban azt támasztotta követelményként, hogy a felsorolt valamennyi szakterületre vonatkozó mûszaki ellenõrzés tárgyú munkára legyen az ajánlattevõnek és az alvállalkozónak együttesen az elmúlt 3 évbõl referencialevele.
<br>A Döntõbizottság, miután megvizsgálta a kérelmezõ ajánlatát és hiánypótlását, megállapította, hogy az ajánlatba nem került becsatolásra olyan referencialevél, mely megfelel az elõ írásoknak.
<br>A kérelmezõ által hivatkozott, az alapajánlat 15. oldalán levõ, az M3-as autópálya meghatározott szakaszára vonatkozó ÜHK- létesítéssel kapcsolatban a referenciaadó ugyanis azt igazolta, hogy a mûszaki ellenõrzés irányítását végezték, tehát nem az ajánlatkérõ által megkövetelt mûszaki ellenõrzési tevékenységet.
<br>A kérelmezõ tárgyalási nyilatkozatában maga is ismertette, hogy a lebonyolítás és a mûszaki ellenõrzés irányítását látta el a kérelmezõ képviseletében Pesti Gyula, míg a tényleges mûszaki ellenõrzési tevékenységet más személy végezte, akinek a Vegyépszer Rt.-vel külön szerzõdéses jogviszonya volt. Erre tekintettel ez nem fogadható el a kérelmezõ referenciájaként.
<br>Ajánlatkérõ felhívása - fentiekben idézett - 11. a) ab) pontjának harmadik francia bekezdésében és a 11. b) pont nyolcadik francia bekezdésében követelményként támasztotta, hogy rendelkezzen az ajánlattevõ és az alvállalkozó együttesen legalább két olyan felsõfokú végzettségû, a szakterületen legalább 3 éves, a két szakemberre számítva összességében legalább 300 M Ft értékû beruházások kivitelezésében vagy mûszaki ellenõrzésében szerzett gyakorlattal, amelyek a közbeszerzés tárgyával azonos jellegû számítástechnikai rendszerek, térfigyelõ videorendszerek megvalósítására vonatkoznak. Ajánlatkérõ az azonos jellegû számítástechnikai rendszerre elõírta, hogy ezen belül mérési adatgyûjtõ és feldolgozó, adatbázis-kezelõ, valamint ezeket kiszolgáló hardver- és alapszoftverrendszerre vonatkozik a követelménye.
<br>A Döntõbizottság megvizsgálta a kérelmezõ ajánlatát és a hiánypótlását, és megállapította, hogy az nem tartalmaz e követelményeknek megfelelõ referenciát.
<br>A kérelmezõ valóban az alapajánlata 31. oldalán és a hiánypótlás 15. oldalán megjelölte az Országos Egészségbiztosítási Pénztár országos WAN adatátviteli hálózatának a kialakítását. Sem a kérelmezõ által becsatolt referencialevél, sem a kérelmezõ alapajánlata, illetve hiánypótlása nem részletezte azonban, hogy ez a WAN adatátviteli hálózat mit foglal magába, csak a megnevezését tartalmazza az ajánlat. Erre tekintettel nem állapítható meg, hogy megfelel-e a referencia a specifikus szakmai igényeknek. A kérelmezõ utólagos ismertetése nem pótolhatja az ajánlat hiányosságait. Különösen arra tekintettel nem, mert ajánlatkérõ felhívásában elõírta, hogy kéri a munka rövid leírását.
<br>Ajánlatkérõ felhívása - fentiekben idézett - 11. a) ab) pontjának harmadik francia bekezdésében és 11. b) pontjának kilencedik francia bekezdésében követelményként támasztotta, hogy a teljesítésbe bevonni kívánt projektvezetõ legyen az elmúlt 3 évben projekt- vagy mûszaki vezetõ legalább egy 500 M Ft nagyságrendû, a közbeszerzés tárgyával azonos tárgyú projekt mûszaki ellenõrzésében, illetve mérnöki felügyeletében. Ajánlatkérõ ezen elõírásai között egyértelmûen megfogalmazta, hogy projektvezetõnek vagy mûszaki vezetõnek kell lennie, a specifikumoknak megfelelõ projektben annak a személynek, akit projektvezetõként kívánnak a teljesítésbe bevonni.
<br>A Döntõbizottság megvizsgálta a kérelmezõ alapajánlatát és a hiánypótlásra beadott dokumentumokat, és megállapította, hogy az nem tartalmaz, a fenti elõírásoknak megfelelõ referenciát.
<br>Az alapajánlat 31. oldalán került becsatolásra a projektvezetõ referencialevele, melyben a kiállító NOVACOM Távközlési Kft. azt igazolta, hogy mint mûszaki ellenõr vett részt a projektben. Ajánlatkérõ elõ írása viszont arra vonatkozott, hogy projektvezetõ vagy mûszaki vezetõ legyen. Erre tekintettel ajánlatkérõ döntését alappal nem kifogásolhatja a kérelmezõ.
<br>A Döntõbizottság álláspontja szerint megalapozottan nyilvánította érvénytelennek a miatt is ajánlatkérõ a kérelmezõ ajánlatát, hogy nem csatolt saját magára összeférhetetlenségi nyilatkozatot. E tényt maga a kérelmezõ is elismerte.
<br>Nem alapos a kérelmezõ azon hivatkozása, hogy e körben ajánlatkérõnek hiánypótlást kellene elrendelni.
<br>A Kbt. 43. § (4) bekezdése határozza meg a hiánypótlás lehetséges körét: a 44. és 46. § szerinti igazolás vagy nyilatkozat utólagos csatolása, formai hiányosságának pótlása, valamint egyéb, az ajánlattal kapcsolatos formai hiányosságok pótlása, különösen a nem megfelelõ aláírással vagy példányszámban benyújtott ajánlat.
<br>A Döntõbizottság megállapította, hogy az ajánlatkérõ által kért összeférhetetlenségi nyilatkozat nem tartozik a Kbt. 44. és 46. §-ában tételesen meghatározott körbe, erre hivatkozással hiánypótlás nem rendelhetõ el. A Kbt. 43. § (4) bekezdésében meghatározott további formai hiányosság fogalmi körébe sem vonható az összeférhetetlenségi nyilatkozat nem csatolása. Így ajánlatkérõ megalapozottan nyilvánította érvénytelennek ezen okból is a kérelmezõ ajánlatát.
<br>A Döntõbizottság megállapította, hogy nem felel meg a kérelmezõ ajánlata az alvállalkozó felelõsségbiztosítás vonatkozásában ajánlatkérõ elõ írásainak.
<br>Az ajánlatba egyszerû másolatban csak egy közvetítõ által aláírt biztosítási ajánlat került becsatolásra.
<br>Ajánlatkérõ felhívása 16. pontjában a felelõsségbiztosítás meglétének igazolását kérte. Ezt pontosította a kérdésekre adott - fentiekben idézett - válaszában akként, hogy hitelt érdemlõ igazolását kéri, és e körben adott példálódzó felsorolást. A példálódzó felsorolás valóban nem köti az ajánlattevõket, azonban ettõl függetlenül a Döntõbizottság álláspontja szerint a kérelmezõ ajánlatába becsatolt okirat nem felel meg az elõ írásnak, mert nem igazolja hitelt érdemlõen a felelõsségbiztosítás meglétét. Így jogszerûen döntött ajánlatkérõ az érvénytelenné nyilvánításról, figyelemmel arra is, hogy csak egyszerû másolatban történt a csatolás.
<br>A Döntõbizottság észlelte, hogy az ajánlatkérõ által meghatározott egyes érvénytelenségi okok ténylegesen alkalmatlansági okok. E körülménynek azonban az ügy megítélése szempontjából nincs relevanciája. Ettõl függetlenül ugyanis számos érvénytelenségi ok fennáll, illetve az alkalmatlanság jogkövetkezménye is ezzel azonos, nem vehet részt az eljárás további szakaszában.
<br>A Döntõbizottság megállapította, hogy a kérelmezõ ajánlata érvénytelen, erre tekintettel megalapozottan és jogszerûen nyilvánította eredménytelenné az eljárását az ajánlatkérõ a Kbt. 60. § (1) bekezdés b) pontja alapján.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a fenti indokokra tekintettel utasította el a Kbt. 88. § (1) bekezdés a) pontja alapján a kérelmezõ jogorvoslati kérelmét.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>Az ajánlatkérõ képviselõje kérte ügyvédi munkadíj megállapítását, ennek összegszerûségét ugyan megjelölte, azonban ezt nem igazolta. A Döntõbizottság egyrészt az igazolás hiányára, másrészt az alábbi jogi indokokra tekintettel nem állapított meg ügyvédi munkadíjat.
<br>A Kbt. szabályozása szûk körû az eljárási költségek vonatkozásában. A Kbt. 88. § (1) bekezdés h) pontja annyit mond ki, hogy a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére. A Kbt. további szabályozást nem tartalmaz.
<br>A Kbt. 79. § (1) bekezdése értelmében a Döntõbizottság eljárására eltérõ rendelkezés hiányában az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni. Az Áe. 89. §-a, illetve más rendelkezése nem tartalmaz a képviselõ vonatkozásában a közigazgatási eljárásban eljárási költségként díjmegállapítással, -viseléssel kapcsolatos rendelkezéseket. Így a Döntõbizottság külön jogi felhatalmazás hiányában a rendelkezõ rész szerint határozott az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 10.
<br>
<br>Dr. Nagy Gizella s. k., Fábián Péter s. k.,
<br>közbeszerzési biztos közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>