<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5729/2004)
</h2>
<br>1024 Budapest, Margit krt. 85.
<br>Ikt.sz.: D.242/10/2004.
<br>
<br>Tárgy: a CVI Kht. jogorvoslati kérelme a Debreceni Egyetem I. r., a Novomed Kft. II. r. és a Cardiolab Kft. III. r. kérelmezett ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a CVI Gyógyító, Kutató és Oktató Kht. (1123 Budapest, Alkotás u. 50., képviseli: dr. Buzás Erika ügyvéd, 1088 Budapest, Rákóczi út 27/A, dr. Mancsiczky László ügyvéd, 4042 Debrecen, Pallagi u. 13., a továbbiakban: kérelmezõ) által a Debreceni Egyetem (4012 Debrecen, Nagyerdei krt. 98., képviseli: az Euromedic Trading Kft., 1051 Budapest, Gerbeaud Ház, Dorottya u. 1. II. em., képviseli: dr. Varga Péter ügyvéd, 4026 Debrecen, Darabos u. 63., a továbbiakban: ajánlatkérõ, I. r. kérelmezett) és a Novomed Kft. (1115 Budapest, Fraknó u. 4., a továbbiakban: II. r. kérelmezett), továbbá a Cardiolab Kft. (1061 Budapest, Anker köz 2-4., a továbbiakban: III. r. kérelmezett), mind a Novomed Kft.-t, mind a Cardiolab Kft.-t képviseli: dr. Juhász János ügyvéd, 6722 Szeged, Kálvária sgt. 19., továbbiakban: kérelmezettek) jogorvoslati kérelmét elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság ajánlatkérõ közbeszerzési eljárásának iratai, a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 1999. április 7-i 14. számában tette közzé ajánlati felhívását nyílt eljárás megindítására haemodinamikai vizsgálatok és invazív beavatkozások végzésére, az egyetem kezelése alatt álló fekvõ és járó betegeken évi mintegy 4500 beavatkozásra azzal, hogy az ajánlattevõnek kell megteremtenie a fenti mennyiségû beavatkozás elvégzésének mûszaki feltételeit, meg kell vásárolnia egy haemodinamikai berendezést, valamint meg kell építeni és a megépítést követõen az egyetem tulajdonába adni legalább a laboratórium fogadására szolgáló épületrészt.
<br>Ajánlatkérõ felhívásában meghatározta a pénzügyi, gazdasági és mûszaki alkalmasság igazolásával szemben támasztott követelményeit, rendelkezett arról, hogy az ajánlatokat az összességében legelõnyösebb ajánlat szempontja alapján bírálja el. Közölte, hogy nem követeli meg gazdasági társaság létrehozását a nyertes ajánlattevõktõl.
<br>Ajánlatkérõ a teljesítés határidejét 2011. október 31-ében állapította meg.
<br>A közbeszerzési eljárásban a Novomed Kft. nyújtott be ajánlatot a Hunép Rt.-vel konzorciumban. Az ajánlatban a "Praeambulum"-ának, a 29. pontjában arra vonatkozó nyilatkozatot tett, hogy vállalja, hogy az üzemeltetési feladatok optimális ellátása céljából külön társaságot hoz létre.
<br>Ajánlatkérõ 1999. június 17-én hirdette ki az eljárást lezáró döntését. Ajánlatkérõ és a Novomed Kft. 1999. június 30-án kötötte meg 2011. október 31-ig terjedõ idõtartamra az üzemeltetési szerzõdést. E szerzõdés 6. pontjában megállapították a felek, hogy: "jelen szerzõdés aláírásával egyidejûleg szerzõdés jött létre a jelen szerzõdés felei és a Cardiolab Egészségügyi Szolgáltató és Kereskedelmi Kft. között arra vonatkozóan, hogy e kft. az üzemeltetõtõl valamennyi szerzõdéses jogot és kötelezettséget átveszi és szerzõdéses jogutódként jár el. E szerzõdés jelen szerzõdés 4. számú mellékletét képezi. A 4. számú mellékletként csatolt szerzõdés - a két idõpont közül a késõbbi idõpontban - azon a napon lép hatályba, amelyen a Cardiolab cégbírósági bejegyzése megtörténik, illetõleg megszerzi a tevékenységhez szükséges ÁNTSZ-engedélyt. Amennyiben a fenti hatálybalépési feltételek közül bármelyik meghiúsul, úgy a jelen szerzõdésben foglalt kötelezettségek teljesítésére változatlanul a Novomed marad kötelezett."
<br>
<br>4. számú mellékletként a Debreceni Orvostudományi Egyetem, a Novomed Kereskedelmi Kft. és a Cardiolab Kft. által 1999. június 30-án megkötött szerzõdéses jogutódlásra vonatkozó szerzõdés került becsatolásra. Ebben az elõzmények rögzítését követõen (a Novomed Kft. ajánlatában rögzítette, hogy az üzemeltetési jogot átadja egy kizárólag a haemodinamikai laboratórium üzemeltetésével foglalkozó gazdasági társaságnak) megállapították a felek, hogy a Cardiolab Kft. minden tekintetben polgári jogutódként teljesíti az üzemeltetési szerzõdés alapján a Novomed Kft.-t terhelõ kötelezettségeket.
<br>Ajánlatkérõ részére a teljesítést a Cardiolab Kft. kezdte meg, illetve õ valósítja meg most is.
<br>A kérelmezõ 2004. április 20-án nyújtotta be a jogorvoslati kérelmét, melyet a 2004. május 24-i tárgyaláson - ajánlatkérõ közbeszerzési eljárása iratainak megismerését követõen - az alábbiak szerint tartott fenn.
<br>A kérelmezõ álláspontja szerint ajánlatkérõ ugyan lefolytatott "formailag" egy közbeszerzési eljárást, azonban ténylegesen megvalósult a közbeszerzési eljárás mellõzése. A közbeszerzési eljárások lényege, hogy ajánlatkérõk felhívása, dokumentációja alapján ajánlatokat nyújtanak be, ajánlatkérõ kiválasztja a nyertest, és vele köti meg az eljárást lezáró szerzõdést a felhívásában, dokumentációjában meghatározott feltételeknek megfelelõen. Jelen esetben viszont ajánlatkérõ közbeszerzési eljárásában a Cardiolab Kft. nem vett részt, ajánlatkérõ nem kötötte gazdasági társaság alapításához a szerzõdéskötést vagy az eljárásban való részvételt, erre tekintettel jogszerûen nincs arra lehetõség, hogy késõbb az eljárást lezáró szerzõdést követõen szerzõdéses jogutódlásra vonatkozó jogviszonyokat hozzanak létre. Ilyen jogviszonyok kialakítása tartalmilag a közbeszerzési eljárás mellõzésének minõsül. Kérelmezõ konkrétan a Kbt. 62. § (1) bekezdése megsértését jelölte meg, mivel e szakasz rendelkezik arról, kivel köthetõ meg az eljárást lezáró szerzõdés.
<br>A kérelmezõ tudomásra jutásának idõpontjaként jogorvoslati kérelmében azt az idõpontot jelölte meg, amikor a D.196/2004. szám alatt folyamatban volt jogorvoslati eljárásban 2004. április 7-én átvette dr. Kardkovács Kolos jogorvoslati kezdeményezését. Elõadása szerint ebbõl értesült arról, hogy a Debreceni Orvostudományi Egyetem közbeszerzési eljárásának a nyertese a Novomed Kft. lett. A kérelmezõ azt ismerte, hogy a Cardiolab Kft. végzi ajánlatkérõnél a szerzõdés teljesítését. Így e tájékoztatás tette kétségessé, hogy ajánlatkérõnél jogszerûen, közbeszerzési eljárás alapján folytat-e tevékenységet a Cardiolab Kft.
<br>A kérelmezõ tudomásra jutásának ezen idõpontját tárgyalási nyilatkozatában is fenntartotta.
<br>A kérelmezõ álláspontja szerint nem késett el a jogorvoslati kérelme benyújtásával. Megítélése szerint függetlenül attól, hogy a szerzõdéskötéstõl számítva a Kbt. 79. § (7) bekezdésében meghatározott 90 napos határidõ eltelt, a jogorvoslati kérelme azért nem késett el, mert amikor a jogorvoslati eljárás tárgya olyan típusú jogsértés, mint amilyenre a kérelmezõ hivatkozik, akkor lehetõség van a jogsértés megállapítására 90 napon túl is. A kérelmezõ elismerte, hogy 2001-ben jogorvoslati eljárást indított a Semmelweis Egyetem Egészségtudományi Kara ajánlatkérõnek "kardiovaszkuláris intervenciós laboratórium bõvítése és üzemeltetése" tárgyú közbeszerzési eljárása ellen. Nem vitatta, hogy ebben a jogorvoslati eljárásban - miként az a határozat 3. oldalán rögzítésre került - kiegészítette a jogorvoslati kérelmét és kérte annak vizsgálatát is a Döntõbizottságtól, hogy a Debreceni Egyetem ajánlati felhívásának nyertese, a Novomed Kft. jogszerûen adta-e át a laboratórium mûködtetését a Cardiolab Kft.-nek.
<br>A kérelmezõ álláspontja szerint ügyfélképessége fennáll. Ugyan ajánlatkérõ közbeszerzési eljárása lefolytatásakor még a kérelmezõ jogilag nem létezett, azonban a kérelmezõnek jogi érdeke fûzõdik ahhoz, hogy a Cardiolab Kft. a Kbt. szabályait betartva vegyen részt közbeszerzési eljárásokban és ennek körében olyan referenciák fogadhatók el megítélése szerint, melyeket jogszerû szerzõdések alapján végez.
<br>Kérelmezõ közölte, hogy az ajánlatkérõ, az I. r. kérelmezett pontos megnevezése Debreceni Egyetem. A jogorvoslati kérelmében vegyesen használta ezt, illetve ajánlatkérõ 1999-es megnevezését, a 2001. január 1-jétõl kezdõdõen bekövetkezett jogutódlásra tekintettel a helyes megnevezése az I. r. kérelmezettnek Debreceni Egyetem.
<br>Ajánlatkérõ és az Euromedic Kft. kérte a jogorvoslati kérelem elutasítását, elsõdlegesen eljárásjogi okok miatt.
<br>A jogorvoslati kérelem benyújtására meghatározott mindkét határidõ letelt. A Kbt. 79. § (7) bekezdésében meghatározott, a szerzõdéskötéstõl számítandó 90 napos jogvesztõ határidõ óta egyértelmûen több év telt el. Hivatkozásuk szerint a szubjektív, a tudomásra jutástól számított 15 napos határidõ is eltelt már, mivel a kérelmezõ már 2001-ben a D.110/2001. szám alatti jogorvoslati eljárásban kifejezett kérelmet terjesztett elõ annak vizsgálatára, hogy a Novomed Kft. jogszerûen adta-e át a laboratórium mûködtetését a Cardiolab Kft.-nek.
<br>Álláspontjuk szerint a kérelmezõ nem rendelkezik ügyfélképességgel, tekintettel arra, hogy ajánlatkérõ közbeszerzési eljárásának lefolytatásakor, illetve a szerzõdéskötéskor a kérelmezõ még nem létezett, így jogi érdeke sem sérülhetett.
<br>Megítélésük szerint jogszerûen került lefolytatásra ajánlatkérõ közbeszerzési eljárása 1999-ben és a szerzõdéskötés is megfelelt a Kbt. akkori rendelkezéseinek. Abban az eljárásban az ajánlattevõ közölte, hogy külön gazdasági társaságot hoz létre a teljesítésre, ezt ajánlatkérõ elfogadta és az elõírt idõtartamon belül meg is valósult a társaság megalapítása.
<br>A Novomed Kft. és a Cardiolab Kft. írásbeli és tárgyalási észrevételében kérte a jogorvoslati kérelem elutasítását az ajánlatkérõ által hivatkozott indokok alapján: elkésettség, ügyfélképesség hiánya miatt, illetve azért, mert abban a közbeszerzési eljárásban álláspontjuk szerint nem történt jogsértés. Becsatolták a Döntõbizottság részére a kérelmezõ cégkivonatát annak alátámasztására, hogy a létesítõ okirat kelte a 8/1. pont szerint 1999. november 26-a.
<br>A Döntõbizottság elsõdlegesen a kérelmezettek által hivatkozott eljárásjogi kifogásokat vizsgálta.
<br>A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme elkésett.
<br>A kérelmezõ jogorvoslati kérelmében 1999-ben indított és lefolytatott közbeszerzési eljárással kapcsolatban hivatkozott - a fentiekben ismertetett indokokra alapítva - közbeszerzési eljárás mellõzésére.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Kbt. ezen rendelkezése két határidõt állapít meg, mindkettõnek az elmulasztása jogvesztéssel jár.
<br>Az objektív határidõ a jogsértõ esemény bekövetkezésétõl számított 90 nap. A Kbt. 79. § (8) bekezdés c) pontja kimondja, hogy közbeszerzési eljárás mellõzésével történõ beszerzés esetén a szerzõdéskötés idõpontját kell a jogsértõ esemény bekövetkezésének minõsíteni. Továbbá jelen jogorvoslati eljárásban a konkrét tényállásban is a sérelmezett események bekövetkezése a szerzõdéskötés idõpontjához köthetõ. Ez az idõpont 1999. június 30-a. Ettõl számítva a 90 napos határidõ eltelt.
<br>A Döntõbizottság megállapította, hogy a szubjektív, a tudomásra jutástól számított 15 napos határidõ is eltelt. A kérelmezõ ugyanis már a D.110/2001. szám alatt folyamatban volt jogorvoslati eljárásban kérelmezte annak vizsgálatát, hogy a Novomed Kft. jogszerûen adta-e át a laboratórium mûködtetését a Cardiolab Kft.-nek. Ehhez képest nem minõsíthetõek új tartalmi elemnek a D.196/2004. számú ügyben tudomására jutott körülmények.
<br>A Döntõbizottság nem fogadta el a kérelmezõ azon hivatkozását, hogy nem kell alkalmazni a 90 napos jogvesztõ határidõt. A Kbt. rendelkezései a 25. § értelmében kógensek, erre tekintettel alkalmazásuktól nem lehet eltekinteni.
<br>A Döntõbizottság az elkésettségre tekintettel a másik eljárásjogi kifogást, az ügyfélképesség hiányát már nem vizsgálta.
<br>A Döntõbizottság ugyanakkor elutasító határozatát részben hatáskör hiányára is alapítja.
<br>A Kbt. 76. § (1) bekezdése határozza meg a Döntõbizottság hatáskörét.
<br>A Kbt. 76. § (1) bekezdés a) pontja értelmében a Döntõbizottság hatáskörébe tartozik a közbeszerzési eljárás jogtalan mellõzése miatt indult eljárás lefolytatása.
<br>E körben állapította meg a Döntõbizottság a fentiekben, hogy a kérelmezõ jogorvoslati kérelme elkésett, illetve ez vonatkozik az ezzel kapcsolatban megjelölt Kbt. 61. § (2) bekezdésére.
<br>Ugyanakkor a kérelmezõ fentiekben ismertetett fenntartott kérelmében tartalmilag azt kifogásolta, hogy a Novomed Kft.-vel megkötött eljárást lezáró szerzõdésbe, annak mellékletébe belefoglalták a szerzõdéses jogutódlásra vonatkozó rendelkezést, illetve a szerzõdéses jogutódlásra külön szerzõdést kötöttek. A Döntõbizottság e kérelmi elem vonatkozásában állapította meg hatásköre hiányát. A Döntõbizottság hatáskörét megállapító Kbt. 76. § (1) bekezdése értelmében ugyanis nem jogosult a megkötött szerzõdések tartalmának, illetve az azt követõ újabb szerzõdések rendelkezéseinek vizsgálatára.
<br>A Kbt. 76. § (2) bekezdése szerint a bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása. Erre tekintettel a Döntõbizottság a szerzõdéses jogutódlásra vonatkozóan kötött megállapodást hatáskör hiánya miatt nem vizsgálhatta.
<br>A Döntõbizottság a Kbt. 76. § (1) bekezdés a) pontjában biztosított jogkörében eljárva a Kbt. 88. § (1) bekezdés a) pontja alapján - a Kbt. 80. § (4) bekezdése rendelkezésére figyelemmel - utasította el a kérelmezõ jogorvoslati kérelmét elkésettség miatt, továbbá a fentiekben hivatkozott indokok alapján hatáskör hiánya miatt. A Döntõbizottságnak az államigazgatási eljárás általános szabályairól szóló 1957. évi IV. törvény 7. § (1) bekezdése alapján ugyanis a hatáskörét az eljárás minden szakaszában hivatalból kell vizsgálni.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 28.
<br>
<br>Dr.  Nagy Gizella s. k.,	  Székelyné Bihari Mária s. k.,
<br>közbeszerzési biztos	  közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>