<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5751/2004)
</h2>
<br>1024 Budapest, Margit krt. 85.
<br>Ikt.sz.: D.247/16/2004.
<br>
<br>Tárgy: az Europapier Kft. és az Írókéz Kft. I. sz. kérelmezõ és a BUDA-PIÉRT Kft. II. sz. kérelmezõ kérelmei a Központi Szolgáltatási Fõigazgatóság ajánlatkérõ közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság dr. Berethalmi Péter ügyvéd (Nagy és Trócsányi Ügyvédi Iroda, 1126 Budapest, Ugocsa u. 4/B) által képviselt Europapier Hungária Kft. (2045 Törökbálint, Raktárváros út 2.) és az Írókéz Kft. (1116 Budapest, Hunyadi J. u. 2) - továbbiakban I. sz. kérelmezõ - valamint a BUDA-PIÉRT Kereskedelmi Kft. (1119 Budapest, Tétényi út 106., képv.: dr. Szentmiklósi Péter ügyvéd, Szentmiklósi & Társa Ügyvéd Iroda, 1036 Budapest, Kolosy tér 5-6., továbbiakban: II. sz. kérelmezõ) jogorvoslati kérelmei alapján, melyet a Központi Szolgáltatási Fõigazgatóság (1055 Budapest, Kossuth tér 2-4., képv.: dr. Gáspár Emõke jogtanácsos, továbbiakban: ajánlatkérõ) által "a központosított közbeszerzés hatálya alá tartozó 1008 költségvetési intézmény, valamint önként csatlakozó szervezetek irodai papírokkal és papírárukkal történõ ellátása évi nettó 2,5 milliárd Ft keretösszegben" tárgyú közbeszerzési eljárása ellen nyújtott be, a kérelmezõk jogorvoslati kérelmeinek helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 24. § (2) bekezdését, ezért ajánlatkérõ döntését a kérelmezõk ajánlatainak érvénytelenné nyilvánítása tekintetében megsemmisíti, és az ajánlatkérõvel szemben 5 000 000 Ft, azaz ötmillió forint bírságot szab ki.
<br>A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõk részére a határozat kézhezvételétõl számított 15 napon belül 150 000 Ft-150 000 Ft, azaz egyszázötvenezer-egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek nyilatkozatai és a tárgyaláson elõadottak alapján az alábbi tényállást állapítja meg:
<br>Ajánlatkérõ a Közbeszerzési Értesítõ 2003. december 10-i (módosítva december 22-én) számában megjelent részvételi felhívásával a Kbt. 70. § (1) bekezdés e) pontjára alapítva hirdetmény közzétételével induló tárgyalásos közbeszerzés eljárást indított a rendelkezõ részben meghatározott beszerzés tárgyában.
<br>A részvételi szakaszban a kérelmezõk és az Ápisz Rt. jelentkezett, akiknek a jelentkezését ajánlatkérõ elfogadta, majd a 2004. február 23-i eredményhirdetést követõen megküldte részükre az ajánlati felhívását.
<br>Az ajánlattételhez ajánlatkérõ 2004. február 23-án adta át az ajánlattételre felkért három cégnek a dokumentációt. Ezt követõen ajánlattevõk kérdéseket intéztek ajánlatkérõhöz, amelyre tekintettel ajánlatkérõ téves munkapéldányra hivatkozva a Kbt. 64. § (5) bekezdésre hivatkozva módosította az ajánlati felhívását és a dokumentációját. A módosított felhívást és dokumentációt az ajánlattételre felkért cégek 2004. március 10-én átvették.
<br>Az ajánlati felhívás a beszerzés tárgyát a részvételi felhívással azonosan jelölte meg.
<br>A felhívás 4. pontjában ajánlatkérõ közölte, hogy igényli az írásos ajánlattételt, amelynek tartalmát mind a felhívásban, mind a dokumentációban részletesen meghatározta. Közölte azt is, hogy az elõírt formai és tartalmi követelményektõl eltérõen benyújtott ajánlatokat érvénytelennek fogja nyilvánítani.
<br>A felhívás 5. pontjában határozta meg ajánlatkérõ, hogy az ajánlatnak mely iratokat kell tartalmaznia. Ezen pont 7. francia bekezdésében ajánlatkérõ rögzítette, hogy a terméknek a dokumentációban feltüntetett minõségi paramétereit tartalmazó, a gyártótól származó gyártói minõségi specifikációját az ajánlatnak tartalmaznia kell.
<br>Elbírálási szempontként az összességében legelõnyösebb ajánlatot kívánta kiválasztani. Felhívásában ajánlatkérõ ismertette a tárgyalásos eljárás menetét. E helyen közölte, hogy a tárgyalási fordulókon a szolgáltatási konstrukciót, az ajánlati árat és a szerzõdéses feltételeket kívánja pontosítani. Ajánlatkérõ a hiánypótlás lehetõségét kizárta.
<br>A dokumentáció 2. pontjában ajánlatkérõ megerõsítette, hogy az ajánlatokat a felhívás és dokumentáció formai és tartalmi követelményeinek megfelelõen kell elkészíteni, a felhívástól és dokumentációtól eltérõ ajánlat érvénytelenné nyilvánításra kerül.
<br>A 3. pontban rögzítésre került, hogy a dokumentációban foglalt feltételeknek való megfelelés kiterjed az ajánlatkérõ által kért termékválasztékra is.
<br>Felhívta ajánlatkérõ továbbá az ajánlattevõk figyelmét, hogy a D. jelû mellékletben megadott "csomagolási egység" csak az egységes összehasonlíthatóság érdekében került megadásra, nem pedig a csomagolási mód elõírásaként. A csomagolás módja a mûszaki leírásban található meg.
<br>A 3.1. pontban ajánlatkérõ meghatározta, hogy minden ajánlott termékhez csatolni kell az ajánlati felhívás 5. pontjának 6-8. francia bekezdésében meghatározott dokumentumokat (prospektus, a termék gyártói minõségi specifikációja, forgalmazási engedély).
<br>Amennyiben a termék bármelyike minõségi specifikációja alapján nem felel meg az ajánlati felhívásban és dokumentációban elõírtaknak, az az ajánlat érvénytelenségét vonja maga után.
<br>A dokumentáció részletesen tartalmazta a mûszaki követelményeket, illetve az azokkal összefüggésben álló követelményeit, továbbá a megkívánt választékot az egyes termékek esetében.
<br>A dokumentációval kapcsolatban érkezett kérdéseket ajánlatkérõ 2004. március 19-én megválaszolta.
<br>Az ajánlattételi határidõre, 2004. március 26-ra mindhárom felkért ajánlattevõ beadta ajánlatát. A bontás során ajánlatkérõ közölte, hogy az elsõ tárgyalási fordulóra 2004. április 2-án kerül sor, és azt is közölte, hogy az elsõ tárgyalás alkalmával a költséghelyi kiszolgálás tekintetében kíván tárgyalni.
<br>Ajánlatkérõ 2004. április 2-án lefolytatta ajánlattevõkkel az elsõ tárgyalást, amelyen szigorúan csak a megjelölt költséghelyi kiszolgálással kapcsolatos téma képezte a tárgyalás alapját. Az emlékeztetõt 2004. április 8-án megküldte ajánlattevõknek.
<br>Ajánlatkérõ 2004. április 5-én írásban felvilágosítást kért valamennyi ajánlattevõtõl az ajánlatokkal kapcsolatban.
<br>Ajánlattevõk a kérdéseket megválaszolták. Ajánlatkérõ 2004. április 7-én - 2004. április 9-i határidõvel - egyes megajánlott termékekbõl mintákat kért ajánlattevõktõl, megfelelõségi vizsgálatok céljából.
<br>Ajánlatkérõ 2004. április 20-án kelt levelében tájékoztatta a kérelmezõket, hogy valamennyi ajánlat vizsgálatát követõen ajánlataikat a következõk miatt érvénytelennek nyilvánította:
<br>"Az I. sz. kérelmezõ közös ajánlattevõk ajánlatában a következõ hiányosságok találhatók:
<br>
<br>1. A becsatolt prospektusban nem található meg a megajánlott A3 90 g-os Office univerzális irodagéppapír. Az ajánlatkérõ felvilágosítást kért a fenti hiányosság tekintetében. A kapott felvilágosítás alapján az ajánlattevõ a hiányosságot nem tudta feloldani.
<br>
<br>2. A Szentendrei TB4-es enyvezett és szilikonos zárófülû, 3 és 5 cm-es talpú tasak mérete az ajánlatban 250 x 353 +-1 mm, míg az ajánlati dokumentációban elõírt mûszaki feltételek közt 250 x +-1 mm elõírva, ezért a nevezett termék nem felel meg az ajánlati dokumentációban meghatározott mûszaki követelménynek.
<br>
<br>3. Az ártáblázatban az emelõkaros, tokos, anyagában színezett, 8 cm-es gerincvastagságú termékek között az ajánlattevõ egy Halas Color márkanevû terméket ajánlott meg, mely termék hiányzik a prospektusból, továbbá nem került becsatolásra a mûszaki specifikáció és a forgalmazási engedély. Ugyanakkor a prospektusban egy In-form márkanevû termék szerepel, melyhez csatolásra került a mûszaki specifikáció, forgalmazási engedély, azonban a termék nem került megajánlásra, mivel nincs feltüntetve az ártáblázatban. Az ajánlatkérõ felvilágosítást kért a fenti ellentmondás tekintetében. A kapott felvilágosítás az ellentmondást nem tudta feloldani, mivel a válaszból egyértelmûen megállapítható, hogy az ajánlattevõ az ajánlatában két különbözõ márkanevû terméket jelölt meg."
<br>"A II. sz. kérelmezõ ajánlatában a következõ hiányosságok találhatók:
<br>
<br>1. A Rey Color Laser A4 100 g-os univerzális irodagéppapír simasága az ajánlatban 120 ml/min, míg az ajánlati dokumentációban 150-300 ml/min van elõírva, ezért a nevezett termék nem felel meg az ajánlati dokumentációban meghatározott mûszaki feltételeknek.
<br>
<br>2. A becsatolt prospektusban nem található meg a megajánlott A3 80 g/m2 Xerox Business irodagéppapír. Az ajánlatkérõ felvilágosítást kért a fenti hiányosság tekintetében. A kapott felvilágosítás alapján az ajánlattevõ a hiányosságot nem tudta feloldani.
<br>
<br>3. A Fûzfõ LC6, LC5 és LA4 ablakos és ablak nélküli, enyvezett és öntapadós záró-fülû borítékok esetén a felületi szívóképesség nem került megadásra.
<br>Az ajánlatkérõ felvilágosítást kért a fenti hiányosság tekintetében. A kapott felvilágosítás alapján megállapítható, hogy az ajánlattevõ az ofszetpapírok körében nem ajánlotta meg a nevezett termékek alapanyagául szolgáló albaprint papírt, így az ofszetpapíroknál megjelölt felületi szívóképességet nem lehet a borítékok esetében figyelembe venni, ezért az nem felel meg az ajánlati dokumentációban elõírt mûszaki követelménynek.
<br>
<br>4. Az Euro-termékek (LC6, LC5, LA4 boríték, TC4 tasak) esetében a papír felületi szívóképessége nem az ajánlattevõ által az ajánlati dokumentációban elõírt MSZ ISO 535:1992 szerint, hanem az ISO 287:1985 szabvány szerint került megadásra. Az ajánlatkérõ felvilágosítást kért a fenti hiányosság tekintetében, majd a kapott felvilágosítás alapján megállapította, hogy a megnevezett szabványok nem feleltethetõk meg egymásnak, az ajánlatban feltüntetett adatok nem az ajánlati dokumentációban meghatározott felületi szívóképességre, hanem a papír nedvességtartalmára vonatkoznak, ezért a nevezett termék nem felel meg az ajánlati dokumentációban elõírt mûszaki követelményeknek."
<br>I. r. kérelmezõ 2004. április 22-én jogorvoslati kérelmet terjesztett elõ, amelyben kérte a Döntõbizottságtól a jogsértés megállapítását, a döntés megsemmisítését, továbbá a közbeszerzési eljárás felfüggesztését.
<br>Kérelmének indoklásában sérelmezte ajánlatkérõ döntését, mellyel ajánlatának érvénytelenségét állapította meg. Elõadta, hogy ajánlatkérõ felvilágosítást kért az ajánlatának tartalmára vonatkozóan 3 kérdéskörben. Egyrészt választ várt ajánlatkérõ az A3 90 g/m2 Office papírral kapcsolatban, hogy az egyes kiszerelések (méretek) vonatkozásában (pl. A/3 vagy A/4), a termékleírások, prospektusok az ajánlat mely részén találhatóak. Válaszában hivatkozott, hogy az ajánlat 000053 oldalon található prospektusban szerepel az Office 90 g/m2 papír. Ezen belül az A/3 kiszerelés elírás miatt nem lett megemlítve, de ez nem érinti egyébként azt a körülményt, hogy maga a 90 g/m2 papírféleség prospektusa szerepel az ajánlatban, és az természetesen vonatkozik az A/3 kiszerelésre is. Ezzel megítélése szerint a kérdésre kimerítõ választ adott, amely el nem fogadása ajánlatkérõ részérõl jogsértõ.
<br>Másodsorban ajánlatkérõ hivatkozása a Szentendrei TB 4-es enyvezett és szilikonos zárófülû tasakkal kapcsolatban az elõírásnak nem megfelelõ méret megajánlása volt. I. sz. kérelmezõ elõadta, hogy az ajánlatban valóban - tévesen - a hivatkozott mûszaki paraméter szerepel. Álláspontja szerint azonban az ajánlatkérõnek a Kbt. 57. § (1) bekezdése alapján tisztáznia kellett volna, hogy elírásról van-e szó, vagy tényleg eltérõ mûszaki paramétereket ajánlott meg.
<br>Az elírás tényét az is alátámasztja véleménye szerint, hogy mind a három ajánlattevõ (Europapier/Írókéz - ÁPISZ - BUDA-PIÉRT) ugyanattól a gyártól ajánlotta meg a kérdéses termékeket. Nyilvánvaló kellett volna legyen számára, hogy elírás történt a gyártó (azaz a Szentendrei Papírgyár Rt.) részérõl, ha a három pályázatból kettõ azonos, míg az egyik milliméteres eltérést tartalmazott. Harmadsorban a tokos iratrendezõ termék tekintetében tett fel ajánlatkérõ tisztázó kérdést, amelyre kielégítõ választ adott, ezért az ajánlatkérõ döntése elfogadhatatlan, hiszen a megadott válasz szerint az ártáblázatban szereplõ Halas Color termék valójában az In-Form színes tokos iratrendezõ, melyet az SKS Kft. gyárt. Ajánlata (így az árajánlata is) természetesen az In-Form termékre vonatkozik. Ezzel pedig az ajánlatban szereplõ - ajánlatkérõ által is felismert ellentmondást megfelelõen tisztázta, a válasz el nem fogadása ajánlatkérõ részérõl jogsértõ álláspontja szerint.
<br>Elõadta továbbá, hogy az ajánlatkérõ az ajánlat tartalmából nyilvánvalóan maga is kikövetkeztette, hogy a csupán egy helyen "Halas Color"-ként nevezett (egyébként nem létezõ) termék helyett az ajánlat az ahhoz csatolt prospektusban, mûszaki specifikációban és forgalmazási engedélyben egyaránt egyértelmûen feltüntetett In-Form termékre vonatkozik. Ezt az körülményt meg is erõsítette írásban, azaz az ellentmondást feloldotta.
<br>Álláspontja szerint ajánlatkérõ az általa folytatott közbeszerzési eljárásban nem járt el a legkörültekintõbben abból a célból, hogy egy pontosan meghatározott körben és mennyiségben folyjon a beszerzés, mely teljes biztonsággal biztosítja az összességében (azon belül az ár részszempontot tekintve) legelõnyösebb ajánlat kiválasztását.
<br>Szintén a körültekintés hiánya miatt, a pályázatok érvényességének vizsgálatakor az ellentmondások nyilvánvaló feloldását nem állapította meg, így jogszabálysértõ döntést hozott az érvényességre nézve.
<br>Kifejtette továbbá, hogy tekintettel arra, hogy összesen akár 5 milliárd forint értékû beszerzésrõl van szó, közérdek fûzõdik ahhoz, hogy ne csak az eljárásban egyedüliként érvényesnek tekintett ajánlatot fogadhassa el az ajánlatkérõ, hanem több ajánlat között megfelelõ módon tudjon választani. Nem elfogadható az, hogy az ajánlatkérõ a közbeszerzési eljárás céljait veszélyeztetve felvilágosítás kérésével tisztázható és tisztázott formális kifogásokra hivatkozva, jogszabályellenes döntésével megakadályozza, hogy a megfelelõ ajánlatok közül kerülhessen kiválasztásra a valóban legelõnyösebb.
<br>Elõadta továbbá, hogy feltételezhetõen az ÁPISZ Rt. ajánlattevõ ajánlatában nem gyártói specifikációkat csatolt, hanem a forgalmazó nyilatkozatait.
<br>A Döntõbizottság 2004. április 23-án a D.247/3/2004 sz. határozatával ideiglenes intézkedésként az eljárást felfüggesztette.
<br>A II. sz. kérelmezõ 2004. május 3-án nyújtott be jogorvoslati kérelmet, amelyben kérte a jogsértés megállapítását, a döntés megsemmisítését, ajánlatkérõ költségekben való marasztalását.
<br>Kérelmében kifogásolta ajánlatkérõ döntését, mellyel ajánlatát érvénytelennek minõsítette, Indoklásul elõadta, hogy az ajánlat tartalmát érintõen kért ajánlatkérõi felvilágosításokat megadta, a válaszokkal az ajánlat ellentmondásait feloldotta, azok el nem fogadása ajánlatkérõ részérõl jogsértõ volt.
<br>A Rey Color Laser A4 100 g-os papír simaságára vonatkozó adat ajánlati dokumentációban kérttõl való eltérése körében elõadta, hogy egyrészt ajánlatában nyilatkozott arra vonatkozóan, hogy az ajánlati felhívásban és a dokumentációban foglalt mûszaki és egyéb feltételeket megismerte és azokat elfogadta. Ennek értelmében pedig ajánlatát az ajánlati dokumentációban foglalt mûszaki feltételek és paraméterek figyelembevételével teszi meg. Az ajánlattevõ ajánlatának 72. oldalán a Rey Color Laser fénymásolópapír simasága vonatkozásában - az ajánlati dokumentáció tartalmára, valamint az ajánlati dokumentáció mûszaki paramétereinek elfogadására tett kifejezett nyilatkozatára tekintettel - nyilvánvaló elírás miatt szerepeltetett 120 ml/min nagyságrendet, ami megítélése szerint kedvezõbb mûszaki jellemzõnek tekinthetõ, mint a dokumentációban megadott.
<br>Az A3 80 g/m2 Xerox Business papír prospektusának hiánya kifogás körében kifejtette, hogy a válaszában egyértelmûen tisztázta ajánlatkérõ kérdését és nyilatkozott arra, hogy az ajánlata 25. oldalán a Xerox Business papír képe melletti elsõ kód a 115210, az A/4 méretû papíré, míg a 115160 jelû kód az A/3 méretû papíré. A becsatolt prospektusban tehát megtalálható az A3 80 g/m2 Xerox Business irodagéppapír. Megítélése szerint ajánlatkérõ jogsértõen járt el, amikor ezen okokat érvénytelenségi okként jelölte meg.
<br>A Fûzfõ LC6, LC5 és LA4 ablakos és ablak nélküli, enyvezett és öntapadós zárófülû borítékok felületi szívóképességi paramétere megadásának hiánya, mint érvénytelenségi ok II. sz. kérelmezõ megítélése szerint nem alapos. Elõadta, hogy ezen paraméterrel kapcsolatban az ajánlatkérõ felvilágosítást kért a fenti hiányosság tekintetében.
<br>A válaszában azonban megjelölte, hogy az ajánlatának 124. oldalán került meghatározásra, hogy a Fûzfõ LC6, LC5 és LA4 ablakos és ablak nélküli, enyvezett és öntapadós zárófülû borítékok felületi szívóképessége az ajánlati dokumentációban elõírt követelménynek megfelel, így egyértelmûsítette, hogy a 124. oldalon rögzített felületi szívóképességre vonatkozó adat az ajánlatában megjelölt borítékokra is vonatkozik. Utalt továbbá arra is, hogy ennek a követelménynek egyébként a gyártó valamennyi ofszetpapírja eleget tesz.
<br>Az Euro-termékek (LC6, LC5, LA4 boríték és TC4 tasak) felületi szívóképessége ajánlati dokumentációnak való meg nem felelését ajánlatkérõ annak ellenére állapította meg megítélése szerint, hogy a feltett kérdésre adott válaszban kimerítõ nyilatkozatot tett arra vonatkozóan, hogy a megajánlott termék az ISO 535 szabvány elõírásainak, vagyis a felületi szívóképesség a 2030 g/m2 követelményének megfelel.
<br>Elõadta, hogy ajánlatkérõ valamennyi kérdésére, a kérdés megválaszolására, a nem egyértelmû kijelentések tartalmának tisztázására alkalmas és egyértelmû feleletet adott, ennélfogva pedig ajánlatkérõnek csupán egyetlen lehetõsége lett volna: a tárgyalások megkezdése, vagy a kérdésre adott válaszok alapján való értékelése az ajánlatnak. Nem értenek egyet azzal az ajánlatkérõi állásponttal, amely a kérdés maradéktalan megválaszolása ellenére az ellentmondás feloldását nem látta megállapíthatónak. Tekintettel az adott válaszok egyértelmûségére, az ajánlatkérõnek nem lehetett volna módja a válaszok tartalma alapján az ajánlat további hiányosságának vagy ellentmondásosságának megállapítására. Ellenkezõ esetben ugyanis a Kbt. 57. § (1) bekezdése célját és jelentõségét veszítené. Amennyiben tehát az ajánlatkérõ a Kbt. ezen szabálya alapján kérdést intéz ajánlattevõhöz, úgy az ajánlat értékelésénél a kérdésre adott válaszát köteles figyelembe venni, amennyiben a válasz egyértelmûnek tekinthetõ, válaszai pedig egyértelmûek voltak.
<br>Elõadta továbbá, hogy ajánlatkérõ megsértette a Kbt.-nek a tárgyalásos eljárásra vonatkozó szabályait is, hiszen a tárgyalásos eljárás törvény adta szabadságának korlátozásával éppen az a cél veszik el, hogy ajánlatkérõ a tárgyalások alkalmazásával a közpénzeket a lehetõ legoptimálisabb módon használja fel. A tárgyalásos eljárásban a Kbt. 48-50. §-ában szabályozott ajánlati kötöttség mellõzésének lehetõségébõl adódó szabadság korlátozása a II. sz. kérelmezõ megítélése szerint a Kbt. szabályainak megsértését eredményezi.
<br>A Döntõbizottság az I. sz. és a II. sz. kérelmezõ által kezdeményezett jogorvoslati eljárásokat - tekintettel arra, hogy azok ajánlatkérõ ugyanazon közbeszerzési eljárását érintették - egyesítette D.247/2004 sz. alatt.
<br>Ajánlatkérõ észrevételében a kérelmek elutasítását kérte, megítélése szerint nem követett el jogsértést a közbeszerzési eljárás során meghozott döntésekkel.
<br>I. r. kérelmezõ kérelmével összefüggésben elõadta, hogy az ajánlatok bontását követõen ajánlatkérõ megvizsgálta az ajánlatok formai és tartalmi követelménynek való megfelelõségét, mely vizsgálat az ajánlatok terjedelme miatt hosszabb idõt vett igénybe. Ezért az ajánlati felhívásban meghatározott idõpontban (2004. április 2.) az elsõ tárgyaláson ajánlatkérõ az ajánlatok érvényességét nem érintõ, költséghelyi kiszolgálás megvalósításáról tárgyalt. Ezt követõen az ajánlatkérõ folytatta a benyújtott ajánlatok vizsgálatát - 2004. április 7-én termékmintát kért be az ajánlattevõktõl -, majd megállapította, hogy az Europapier Kft. és Írókéz Kft. közös ajánlattevõk ajánlata, valamint a BUDA- PIÉRT Kereskedelmi Kft. ajánlata a Kbt. 52. § (2) bekezdés d) pontja alapján érvénytelen, mivel az nem felel meg az ajánlati dokumentációban meghatározott követelményeknek.
<br>Az I. sz. kérelmezõ ajánlatának érvénytelenné nyilvánítása vonatkozásában elõadta, hogy az A3 90 g/m2 Office papír prospektusa esetén a felvilágosításkérésre adott válaszában azt nyilatkozta, hogy az adott termék az ajánlat 53. oldalán található az "Office" termékmegnevezéshez mellérendelve és a prospektus ezen megajánlott termék vonatkozásában tartalmazza a termék leírását és fényképét. Ezzel szemben a T. Döntõbizottsághoz címzett jogorvoslati kérelmében már azt nyilatkozta, hogy az A3 kiszerelés elírás miatt nem lett megemlítve. Tekintettel arra, hogy a válaszban az I. sz. kérelmezõ nem tudta megjelölni, hogy az ajánlatban a hiányolt termékre vonatkozóan a prospektus hol található, nem teljesítette a dokumentáció elvárását. Nem tudta az elírásra történõ hivatkozást elfogadni, mint megfelelõ választ.
<br>Ajánlatkérõ elõadta továbbá, hogy a szentendrei TB 4-es enyvezett és szilikonos zárófülû tasak esetén kérelmezõk ismételten tévedésre, elírásra hivatkoznak, amelyet nem tudott elfogadni, mint az ellentmondás feloldását.
<br>Ajánlatkérõ megítélése szerint a Halas Color/In-Form márkanevek tekintetében I sz. kérelmezõ a felvilágosításkérés során szintén nem tudta válaszában megjelölni, hogy a Halas Color termék minõségi leírását hol találhatja meg ajánlatkérõ az ajánlatban.
<br>A kérelmezõ válaszában hivatkozottakat nem tudta elfogadni, mivel nem a kérdésre válaszolt, hanem arról nyilatkozott, hogy a csatolt In-Form termékleírás a Halas Color termékhez tartozik. Ajánlatkérõ számára pedig ismert volt, hogy Halas Color termék nem azonos az In-form termékkel, ezért sem tartotta elfogadhatónak az I. sz. kérelmezõ kérdésre adott válaszát, e körben pedig a válaszban elírásra még nem is hivatkozott. A megajánlott Halas Color termék mûszaki leírása pedig az ajánlatban nem került csatolásra, így az ajánlat nem elégítette ki a felhívás, dokumentáció elvárását.
<br>A II. sz. kérelmezõ kérelmére tett észrevételében ajánlatkérõ fenntartotta, hogy jogszerûen minõsítette az ajánlatot érvénytelennek. A Xerox Business A/3 80 g/m2 papírra vonatkozó prospektus kapcsán a hivatkozott elírást nem tudta elfogadni, megítélése szerint a felvilágosításkérés nem az ajánlatokban szereplõ gépelési hibák, elírások korrigálására való.
<br>A fûzfõi LC6, LC5, és LA4 ablakos és ablak nélküli boríték felületi szívóképessége mûszaki paramétereit az ajánlat nem tartalmazta. A II. sz. kérelmezõ hivatkozása az ajánlat 124. oldalára azért nem helytálló véleménye szerint, mert a borítékok esetén kérelmezõ Albaprint papírt ajánlott meg, míg az ofszetpapírok körében Miniprint papírt, a két termék pedig nem azonos és az egyik terméknél feltüntetett mûszaki adatok nem fogadhatóak el a másik termék paramétereiként.
<br>Az Euro-termékek esetében ajánlatkérõ változatlan álláspontja, hogy a kért felületi szívóképesség-paraméter nem azonos a papír nedvességtartalma mûszaki paraméterrel, a II. sz. kérelmezõ a kért szabványtól eltérõ szabvány alapján a papír nedvességtartalmát jelölte meg a kért felületi szívóképesség helyett, ezzel nem teljesítette a felhívás, dokumentáció elvárását.
<br>A Rey Color papír esetében a kérelmezõ nem a dokumentációban elõírtak szerint adta meg a simaságra vonatkozó mûszaki paramétert.
<br>Ajánlatkérõ megítélése szerint eljárása összhangban van a tárgyalásos eljárásra vonatkozó törvényi rendelkezésekkel is, mivel a törvény értelmében ajánlatkérõ az ellenszolgáltatásról és a szerzõdéses feltételekrõl tárgyalhat, az ajánlati kötöttség hiánya nem lehet kiterjesztõ értelmû, az alapján nem lehet a dokumentációban megadott feltételeket bármilyen mértékben változtatni. A tárgyalások során a mûszaki tartalmat nem kívánta módosítani, ezt a kérelmezõk sem tehették meg az ajánlatban szereplõ elírásokra hivatkozással.
<br>Ajánlatkérõ véleménye szerint a kérelmezõk az ajánlatukban szereplõ adatok helytállóságáért felelõsséggel tartoznak, ezzel ellentétes álláspont esetén kérelmezõk bármilyen, az ajánlatukban szereplõ adatot egyszerû "elírásra" hivatkozással korrigálhatnák. Ez azonban ajánlatkérõ megítélése szerint a Kbt. alapelveivel nem egyeztethetõ össze, az egész eljárás komolyságát és az ajánlattevõk szavahihetõségét is megkérdõjelezné.
<br>Ajánlatkérõ reagálva az I. sz. kérelmezõ elõadására, miszerint az eljárásban érvényes ajánlattevõ nem a kért mûszaki specifikációt csatolta, észrevételében kifejtette, hogy a feltételezés helyes, azonban az ajánlatban szerepelt a gyártó XEROX cég nyilatkozata, mely rögzíti, hogy a forgalmazói nyilatkozatok szerint a termékek a gyártó által megadott minõségi specifikációk szerint kerül elõállításra.
<br>Az ÁPISZ Rt. egyéb érdekelt észrevételében kifejtett álláspontja szerint ajánlatkérõ a felhívásában és a dokumentációban rögzítettek, valamint a törvény rendelkezéseinek betartásával járt el az eljárás lefolytatása során. Nyilatkozott, hogy ajánlatában egyes termékek esetén a kizárólagos forgalmazó adta ki a termék mûszaki specifikációját, azonban erre joga volt, hiszen a gyártó cég nevében Magyarországon teljes joggal felléphet. A gyártó képviseletére vonatkozó gyártói nyilatkozatot csatolta.
<br>A Döntõbizottság megállapította, hogy a kérelmezõk jogorvoslati kérelmei megalapozottak az alábbi indokok szerint.
<br>A Döntõbizottságnak a Kbt. 76. § (1) bekezdésében rögzített hatásköre alapján - a kérelmek keretei között - abban a kérdésben kellett állást foglalnia, hogy ajánlatkérõ a tárgyalásos eljárásában a felhívás és dokumentáció feltételeinek való megfelelés szabályait és erre alapítottan az érvénytelenség jogkövetkezményét jogszerûen alkalmazta-e, illetõleg betartotta-e a közbeszerzési eljárásokra vonatkozó szabályokat.
<br>A Kbt. 26. § (1) bekezdése rögzíti, hogy a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>E szakasz (5) bekezdése értelmében tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl, míg a (6) bekezdés rendelkezése szerint a meghívásos és a tárgyalásos eljárásra egyébként - ha e törvény másként nem rendelkezik - a nyílt eljárás szabályait kell megfelelõen alkalmazni.
<br>Ajánlatkérõ a fent hivatkozott jogszabályi rendelkezések alapján beszerzését tárgyalásos eljárás formában kívánta megvalósítani.
<br>Ajánlatkérõ jogorvoslati eljárásban tett nyilatkozatai alapján megállapítható volt, hogy a tárgyalásos eljárásban a nyílt eljárásra vonatkozó, a Kbt. 43. § (1) bekezdésben rögzítetteket és a hozzá kapcsolódó érvénytelenség jogkövetkezményét alkalmazni kívánja.
<br>Jelen esetben ugyanis ajánlatkérõ a felhívásában közölte, hogy írásban kér az ajánlattevõktõl ajánlatot, ezzel összefüggésben meghatározta az írásban benyújtandó ajánlatok formai és tartalmi követelményeit, rögzítve, hogy az elõírt feltételek nemteljesítése az ajánlat érvénytelenségét fogja maga után vonni.
<br>Ajánlatkérõ tehát a felhívásban, valamint a dokumentációban is kifejezésre juttatta, hogy a tárgyalásos eljárás keretében a felhívásnak és dokumentációnak megfelelõ ajánlat készítésének kötelezettségét elvárja ajánlattevõktõl, valamint ennek elmulasztása esetén az érvénytelenség jogkövetkezményének alkalmazására fog sor kerülni.
<br>A tárgyalásos eljárásban azonban a Kbt. 71. § (2) bekezdésében foglalt rendelkezés szerint nem áll fenn az ajánlatkérõnek, illetve az ajánlattevõnek a Kbt. 48-50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását. Ha az ajánlatkérõ az eljárás eredményét kihirdette, a szerzõdést a felhívás (illetve a dokumentáció) és az ajánlat eredményhirdetéskori tartalma szerint kell megkötni.
<br>A fent hivatkozott szabályok szerint tehát az ajánlatkérõ tárgyalásos eljárásban nincs kötve az általa kiadott felhívásban, illetõleg dokumentációban meghatározott feltételekhez, míg ajánlattevõ ugyancsak nincs kötve a benyújtott ajánlatához.
<br>A tárgyalásos eljárásra vonatkozó fenti rendelkezések alapján ajánlatkérõ jogszerûen járhat el akkor is, ha az ajánlatok benyújtását követõen változtat a felhívás és dokumentáció feltételrendszerén, legyen az akár formai, akár tartalmi követelmény, mindaddig, amíg ez nem változtatja meg a beszerzés tárgyát oly mértékben, amely már nem alapozná meg a választott eljárásforma választásának jogát, mint ahogy azt is teheti, hogy elõre a felhívásban közölt feltételek teljesítését elvárja ajánlattevõktõl.
<br>Ajánlatkérõnek azonban a tárgyalásos eljárásban is érvényesíteni kell a Kbt. 24. § (1)-(2) bekezdésben rögzített eljárási alapelveket, azaz a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát, valamint az ajánlatkérõnek biztosítania kell az esélyegyenlõséget az ajánlattevõk számára.
<br>Ha tehát az ajánlatkérõ úgy dönt, hogy nem él a törvény adta lehetõséggel, amely értelmében tárgyalásos eljárásban nincs kötve a felhívás, dokumentáció által megfogalmazott feltételekhez, és ajánlattevõktõl is kötelezõen elvárja, hogy a benyújtott ajánlataikhoz való kötöttség követelményét vállalják, úgy eljárása csak akkor lehet jogszerû, ha a felhívás és dokumentáció valamennyi feltételének teljesítéséhez ragaszkodik valamennyi ajánlattevõ esetében.
<br>A fent is hivatkozott esélyegyenlõség biztosításának alapelve ugyanis csak ezáltal lehet biztosított az eljárás során.
<br>Ajánlatkérõ döntése szerint a felhívásában, dokumentációban elõírt feltételek betartását várta el valamennyi ajánlattevõtõl.
<br>Kérelmezõk esetében az egyes dokumentációban kért iratok csatolásának elmulasztása, valamint egyes megajánlott termékek mûszaki paramétereinek eltérése okán érvénytelenséget állapított meg. Ajánlatkérõ érvénytelenséget megállapító döntésének alapja tehát kérelmezõk esetében a felhívás, dokumentáció feltételeinek nemteljesítése volt.
<br>A felhívásban és a dokumentációban követelményként került rögzítésre, az elõírt feltételeken túl az is, hogy ajánlattevõnek gyártótól származó gyártói minõségi specifikációt kell csatolniuk kötelezõen az ajánlathoz.
<br>A jogorvoslati eljárás során azonban megállapítást nyert az, hogy ajánlatkérõ ezen követelmény esetében elfogadta a gyártói mûszaki specifikáció helyett a kizárólagos magyarországi forgalmazó minõségi paraméterekre adott specifikációját.
<br>A vizsgált közbeszerzési eljárásban egyedül érvényesként maradó ajánlattevõ az ÁPISZ Rt. volt ajánlatában az International Paper Kwidzyn S.A. gyártótól megajánlott egyes termékek esetében nem a gyártói minõségi specifikáció került csatolásra, hanem ezen specifikációt a kizárólagos forgalmazó adta ki, ezzel az ÁPISZ Rt. ajánlattevõ sem teljesítette a dokumentációban elõírt formájú iratcsatolást, ez azonban esetében nem eredményezett érvénytelenséget, azaz ajánlatkérõ e körben eltekintett az elõírt feltételének teljesítésétõl.
<br>Ezen eljárása pedig azt eredményezte, hogy az eljárásban egyedüliként olyan ajánlattevõ vehetett részt, akinek ajánlata nem elégítette ki az ajánlatkérõ felhívásban elõírt követelményét. Ajánlatkérõ azon túl, hogy ezzel nem biztosította az esélyegyenlõséget az ajánlattevõk számára, lényegében a verseny lehetõségét zárta ki az eljárásban azzal, hogy kizárólag egy ajánlattevõvel kívánt tárgyalni a beszerzés megvalósításáról.
<br>A Döntõbizottság nem tekinthetett el ezen körülménynek a kérelmek elbírálásra és az érvénytelenség jogszerûségének megítélése során történõ értékelésétõl és vizsgálatától, tekintettel az ajánlatkérõ által választott eljárásfajta speciális jellegére és szabályaira. Ajánlatkérõ ugyanis a jogorvoslati eljárás során éppen azzal az indokkal akarta döntésének jogszerûségét igazolni, hogy eljárásában az ajánlatoknak a felhívás és a dokumentáció feltételeinek való megfelelõségét kívánta vizsgálni.
<br>A jogorvoslati eljárásban feltárt tényállás szerint azonban ajánlatkérõ az ajánlatok felhívásnak, dokumentációnak való megfelelõségvizsgálatának szabályait nem minden esetben érvényesítette, hiszen egyes elõírásai tekintetében azok nemteljesítését nem értékelte a felhívástól és dokumentációtól való eltérésnek, és nem fûzött hozzá jogkövetkezményt, míg egyes esetekben az eltérés az érvénytelenség jogkövetkezményét jelentette. Ajánlatkérõ ezen eljárási cselekményének a tárgyalásos eljárásban történt, fent ismertetett alkalmazása nem felel meg sem a nyílt, sem a tárgyalásos eljárásban megfogalmazott szabályoknak, valamint nem felelt meg a Kbt. alapelveinek.
<br>Ajánlatkérõ azzal, hogy a tárgyalásos eljárásban egyes formai elvárások teljesítésétõl eltekintett, míg más feltételek nemteljesítésére hivatkozással az eljárásban részt vevõ három ajánlattevõbõl kettõt kizárt a további részvételbõl - a felhívás, dokumentáció feltételeinek nemteljesítése okán -, megsértette a Kbt. 24. § (2) bekezdésben rögzített esélyegyenlõség alapelvét.
<br>Nem egyeztethetõ ugyanis össze az esélyegyenlõség alapelvével, hogy ajánlatkérõ - a tárgyalásos eljárásban - a felhívásban és a dokumentációban rögzített egyes követelményektõl nem enged eltérést, míg más követelménynél eltérhetnek ajánlattevõk, amelynek eredményeként a feltételeket nem teljesítõ ajánlattevõ maradhat egyedül tárgyalási pozícióban.
<br>Tekintettel arra, hogy ajánlatkérõ a tárgyalásos eljárásban megsértve a Kbt. 24. § (2) bekezdésében megfogalmazott esélyegyenlõség alapelvét, csak egyes elõírásai nemteljesítése esetén alkalmazta a feltételeknek való nem megfelelés jogkövetkezményét, ajánlatkérõ eljárása a kérelmezõk érvénytelenné nyilvánítása körében sem tekinthetõ jogszerûnek, függetlenül attól, hogy az ajánlatkérõ által megállapított egyes ajánlatban fellelt hiányosságok ténylegesen fennálltak-e, illetõleg a kérelmezõk által adott válaszok el nem fogadása helyesen történt e meg ajánlatkérõ részérõl.
<br>A Döntõbizottság a fenti indokokra tekintettel szükségtelennek ítélte az egyes érvénytelenségi okok tételes vizsgálatát, mivel a döntés jogszerûtlensége az érvénytelenségi okok tételes vizsgálata nélkül is egyértelmûen megállapítható volt.
<br>Az ajánlat tartalmával kapcsolatban feltett kérdésekre adott válaszok ajánlatkérõi értékelésével összefüggésben rámutat azonban a Döntõbizottság arra, hogy a Kbt. 57. § (1) bekezdésében rögzített felvilágosításkérés éppen arra ad lehetõséget, hogy amennyiben az ajánlatban egy adott tartalmi elem tekintetében egymástól eltérõ nyilatkozatok, tartalmi elemek találhatóak, ajánlatkérõ annak érdekében, hogy az ajánlat tényleges tartalmát megállapíthassa, ajánlattevõ felé kérdést intézhet.
<br>Ettõl eltérõ esetnek minõsül az, amikor az ajánlatban egy kifejezett nyilatkozat szerepel az ajánlat egy tartalmi elemére, de az eltér az ajánlatkérõ által elvárt követelménytõl. Ezen esetben semmiképpen nem beszélhetünk eltérõ nyilatkozati tartalmakról, így e körben nem is értelmezhetõ a Kbt. 57. § (1) bekezdésében foglalt felvilágosításkérés, mivel nincs eltérõ tartalmú nyilatkozat az ajánlatban, amely tartalmának eltérését fel kellene oldani.
<br>Tekintettel a fent leírtakra, a Döntõbizottság a rendelkezõ részben foglaltak szerint határozott és a Kbt. 88. § (1) bekezdés c), d) és f) pontja szerinti jogkövetkezményeket alkalmazta.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a.
<br>A Döntõbizottság a bírság összegének megállapításakor a Kbt. 88. § (5) bekezdésben foglaltakat vette figyelembe, és e körben az elkövetett jogsérelem súlyára volt tekintettel, mivel ajánlatkérõ a tárgyalásos közbeszerzési eljárásban az esélyegyenlõség alapelvét megsértette. A Döntõbizottság figyelemmel volt továbbá arra is, hogy a megállapított jogsértéseket ajánlatkérõnek módja van még a közbeszerzési eljárásában reparálnia, azonban nem hagyhatta figyelmen kívül az elkövetett jogsértés jelentõségét, valamint a beszerzés értékét, ezért kiszabott bírságot szükségesnek, de egyben elegendõnek ítélte.
<br>Ajánlatkérõnek az alkalmazott döntés megsemmisítése révén lehetõsége nyílik, hogy újra mérlegelje a döntését megalapozó körülményeket, amely során elsõdlegesen el kell döntenie, hogy a tárgyalásos eljárásában a nyílt eljárás szabályait az alapelvek betartása mellett milyen körben és milyen módon kívánja alkalmazni. Amennyiben nem kíván új döntést hozni eljárásban, egy új eljárásban lehet lehetõsége a törvénynek megfelelõ jogszerû közbeszerzési eljárás lefolytatására.
<br>
<br>Dr. Sárkány Izolda s. k.,	      Hámori András s. k.,
<br>közbeszerzési biztos	         közbeszerzési biztos
<br>
<br>Divinyi Péterné s. k.,
<br>közbeszerzési biztos
<br><br></body></html>