<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5714/2004)
</h2>
<br>1024 Budapest, Margit krt. 85.
<br>Ikt.sz.: D.255/14/2004.
<br>
<br>Tárgy: a Polaris Kft. jogorvoslati kérelme a MALÉV Rt. beszerzése ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A MALÉV Rt. (1097 Budapest, Lurdy-ház, Könyves K. krt. 12-14., a továbbiakban: kérelmezett) "fedélzeti videomagazin készítése" tárgyú beszerzésével kapcsolatban a Polaris Kft. (1026 Budapest, Kelemen László u. 12., képviseli: dr. Czugler Péter ügyvéd, 1053 Budapest, Egyetem tér 5. II/11., a továbbiakban: kérelmezõ) által benyújtott jogorvoslati kérelmet a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a felek nyilatkozatai és a rendelkezésére álló iratok alapján az alábbi tényállást állapította meg:
<br>Kérelmezett a Magyar Nemzet 2004. április 23-i számában 162/152/2004. számon pályázati felhívást jelentetett meg a rendelkezõ részben meghatározott tárgyú beszerzés megvalósítására, melyet nem közbeszerzési eljárás keretében kívánt megvalósítani.
<br>Kérelmezett a részletes felhívást a www.malev.hu internetes honlapon is megjelentette. Kérelmezõ 2004. április 29-én jogorvoslati kérelmet terjesztett elõ, melyben kérte a Döntõbizottságtól a jogsértés megállapítását, kérelmezettnek a Kbt. szabályai szerinti eljárásra való kötelezését, bírság kiszabását, kérelmezettnek a költségekben való marasztalását, továbbá ideiglenes intézkedésként a szerzõdés megkötésének megtiltását.
<br>Kérelmezõ kérelmének indokolásául elõadta, hogy 1994 óta megállapodása van fenn a kérelmezettel a "THE MALÉV REPORTER" címû videomagazin elkészítésére és gyártására, valamint szállítására. A felek által a 2003. évre vonatkozóan írásba foglalt szerzõdés szerint a kérelmezõ a magazint kéthavi frissítéssel gyártotta és szállította, továbbá a kérelmezett azt csak tengerentúli járatain vetítette. A felek a szolgáltatás értékét mûsorszámonként nettó 1 000 000 Ft-ban állapították meg, mely ár még a gyártás költségeit sem fedezte, azt a kérelmezõ csak a felek között fennálló évtizedes üzleti kapcsolatra tekintettel fogadta el ebben az összegben. Kérelmezett pályázati felhívást tett közzé fedélzeti videomagazin készítésére. A kérelmezõ a kérelmezett honlapjáról a felhívást a dokumentációval együtt teljes terjedelmében letöltötte és megállapította, hogy a tenderkiírás 2.1. pontja szerint a videomagazin már nem kéthavonta, hanem havonta kerülne legyártásra és szállításra, valamint azt a kérelmezett már nemcsak tengerentúli járatain, hanem 120 perc feletti repülési idejû Boeing 737 NG járatain is fel kívánja használni.
<br>A fenti tényállás alapján álláspontja szerint a tender tárgyát képezõ szolgáltatás éves beszerzési nettó értéke a 15 M Ft-os közbeszerzési értékhatárt meghaladja. Elõadta azt is, hogy kérelmezett már arról is értesítette kérelmezõt, hogy teljes fedélzeti kommunikációs arculatát és mûsorát rövid idõn belül meg kívánja újítani. Kérelmezõ álláspontja szerint ebben a körben beszerzésre kerülõ áruk, illetve szolgáltatások értékét egybe kell számítani és ennek alapján a kérelmezett tenderkiírásának Kbt.-be ütközõ voltát kétséget kizáróan meg lehet állapítani, hiszen a Kbt. 4. § (1) bekezdése alapján a beszerzés értékén a beszerzés megkezdésének idõpontjában, annak tárgyáért általában kért, illetve kívánt áfa nélkül számított legmagasabb összegû ellenszolgáltatást kell érteni. A szerzõdés alapján egyértelmûen megállapítható, hogy a tenderrel érintett szolgáltatás értéke a törvényi limitet meghaladja.
<br>Kérelmezõ elõadta továbbá, hogy az 1995. évi XL. törvény (a továbbiakban: Kbt.) 1. § d) és j) pontja alapján kérelmezett a Kbt. hatálya alá tartozik és közbeszerzési eljárásokat köteles lefolytatni a Kbt.-ben meghatározott értékhatárt elérõ, illetve afölötti beszerzéseire. A Kbt. 1. § d) pontjával kapcsolatban hivatkozott a 2055/2001. (III. 27.) Korm. határozatra - melyben az ÁPV Rt. a magyar állam költségvetése terhére 3 milliárd Ft kamatmentes tulajdonosi kölcsönt nyújtott kérelmezett részére -, a 2168/2001. (IX. 26.) Korm. határozatra - melyben a kormány úgy rendelkezett, hogy az ÁPV Rt. a központi költségvetés terhére 9,2 milliárd Ft tõkejuttatást biztosít alaptõke-emelés és tõketartalék formájában a kérelmezett részére -, valamint a 2322/2003. (XII. 13.) Korm. határozatra, melynek a) pontjában a kormány kötelezte a pénzügyminisztert, hogy kérelmezett cégénél 2003. évben az ÁPV Rt.-n keresztül 7 milliárd Ft értékû tõkeemelést hajtson végre a központi költségvetés terhére, továbbá ugyanezen kormányhatározat b) pontja szerint 2004 elsõ félévében további 3 milliárd forint összegû tõkeemelést hajtson végre kérelmezett cégében.
<br>Kérelmezõ elõadta, hogy a fenti kormányhatározatokból egyértelmûen megállapítható kérelmezett mûködéséhez folyamatosan központi költségvetési forrásokat használ fel, és ezért e körben beszerzései során köteles a Kbt. rendelkezéseit alkalmazni, vagyis közbeszerzési eljárást lefolytatni.
<br>Kérelmezõ hivatkozott továbbá a Kbt. 1. § j) pontjára, mely szerint a Kbt. hatálya alá tartozik az a gazdálkodószervezet is, amely a létesítõ okiratában foglalt állami feladatot lát el, feltéve, hogy az ÁPV Rt. a Tpt. szerint irányítási jogot gyakorol felette, illetve a gazdálkodószervezet mûködésének többségében állami költségvetés finanszírozza. Kérelmezõ elõadta, hogy az ÁPV Rt. a kérelmezett esetében közvetlen irányítást biztosító befolyással rendelkezik, mert több mint 90%-os tulajdonrésszel rendelkezik a kérelmezett cégben és ennek alapján e feltétel megvalósul, továbbá álláspontja szerint a kérelmezett állami feladatot lát el az alapító okirata szerint a légi közlekedés lebonyolításában. Ennek alapján álláspontja szerint kérelmezett a Kbt. hatálya alá tartozik, vagyis a Kbt. rendelkezései szerint köteles a beszerzései lebonyolítása során eljárni.
<br>Kérelmezõ hivatkozott továbbá arra, hogy kérelmezett 1998-ban egy formaruha-beszerzés keretében közbeszerzési eljárást folytatott le.
<br>Kérelmezõ elõadta, hogy kérelmezettnek - tekintettel arra, hogy a Kbt. személyi hatálya alá tartozik - a Kbt. szerinti közbeszerzési értékhatárt elérõ beszerzései fölött közbeszerzési eljárást kell lefolytatnia, melyre jelen beszerzés során nem kerül sor, ezért álláspontja szerint kérelmezett a közbeszerzési eljárás mellõzésével folytatja e beszerzését.
<br>Kérelmezett a jogorvoslati kérelemre tett észrevételében és nyilatkozatában elõadta, hogy nem tartozik a Kbt. személyi hatálya alá, ugyanis a támogatásokban nem volt nevesítve, hogy milyen célra kell azokat fordítani, illetve ezekkel kapcsolatban a kormányhatározatok nem tartalmaztak olyan rendelkezést, mely szerint ezekbõl valamely konkrét beszerzést kellene megvalósítani, illetve általában közbeszerzési eljárást kellene lefolytatnia kérelmezettnek.
<br>Elõadta azt is, hogy a kérelmezett nem végez jogszabályban meghatározott számára elõírt állami feladatot és ilyenre való utalás nincs is az alapító okiratában. Ennek alapján álláspontja szerint a beszerzések értékétõl függetlenül nem köteles akkor sem közbeszerzési eljárás lefolytatására, ha az adott beszerzés eléri a Kbt.-ben meghatározott közbeszerzési értékhatárt. Ennek alapján kérte a megalapozatlan jogorvoslati kérelem elutasítását.
<br>Egyéb érdekeltek érdemi észrevételt nem tettek.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Kbt. 1. § szerint e törvény hatálya alá tartoznak a következõ szervezeteknek a 2. § (1) bekezdése szerinti beszerzései:
<br>d) a támogatásban részesített - az a)-c) pont hatálya alá nem tartozó - szervezet a támogatásból megvalósított beszerzés tekintetében, illetõleg a kezességvállalás értékétõl függetlenül az a szervezet, melynek fizetési kötelezettségéért a kormány az államháztartásról szóló 1992. évi XXXVIII. törvény (a továbbiakban: Áht.) alapján kezességet vállalt és az errõl szóló határozatban az így szerzett pénzforrásból történõ beszerzésekre e törvény szabályait rendelte alkalmazni;
<br>g) az Állami Privatizációs és Vagyonkezelõ Részvénytársaság;
<br>j) a Ptk. 685. §-ának c) pontja szerinti gazdálkodószervezet, amely létesítõ okirata szerint jogszabályban meghatározott állami vagy önkormányzati feladatot lát el, feltéve hogy az a)-b), illetve g) pontban meghatározott valamely szervezet a Tpt. szerinti irányítási jogokat gyakorol felette vagy a gazdálkodószervezet mûködését többségében állami vagy önkormányzati költségvetés finanszírozza.
<br>A Kbt. 2. § (1) bekezdése szerint az 1. § szerinti szervezet árubeszerzése, építési beruházása, illetve a szolgáltatás megrendelése során, ha annak a 4. § (1) bekezdése szerinti értéke a beszerzés megkezdésekor külön meghatározott összeget eléri vagy meghaladja (a továbbiakban: közbeszerzés), köteles e törvény szabályai szerint eljárni. Az 1. § e) pontja szerinti szervezet szolgáltatás megrendelése esetén nem köteles a törvény szabályai szerint eljárni, ha a szolgáltatást olyan vállalkozástól szerzi be, amely felett a Tpt. 23. §-a szerint irányítást gyakorol, feltéve hogy a tárgyévet megelõzõ három év során az irányított vállalkozás nettó árbevételének nyolcvan százaléka az irányító vállalkozással folytatott gazdasági tevékenységbõl keletkezett.
<br>Kérelmezett gazdálkodószervezet, amely saját üzleti bevétellel rendelkezik. Kérelmezett a kérelmezõ által hivatkozott kormányhatározatok alapján az ÁPV Rt.-tõl jelentõs összegû kamatmentes tulajdonosi kölcsönt, illetve egyéb formában (alaptõke-emelés, tõketartalék nyújtása, tõkeemelés) több milliárdos tõkejuttatást kapott. E tõkejuttatások nem tartalmaztak olyan rendelkezéseket, hogy a kérelmezõnek ezen juttatásokból milyen konkrét nevesített beszerzéseket kell megvalósítani.
<br>A Döntõbizottság ennek alapján megállapította, hogy a Kbt. 1. § d) pontjának elsõ fordulata nem alapozza meg a kérelmezett Kbt. személyi hatálya alá tartozását.
<br>A jelenleg hatályos jogszabályok között nem található olyan, amely a kérelmezett javára állami, illetve kormányzati kezességvállalást tartalmazna olyan feltétellel, hogy az így szerzett pénzforrásból történõ beszerzésekre a Kbt. rendelkezéseit kell alkalmazni.
<br>A Döntõbizottság ennek alapján megállapította, hogy a Kbt. 1. § d) pontjának második fordulata sem alapozza meg a kérelmezett Kbt. személyi hatálya alá tartozását.
<br>A Kbt. 1. § j) pontjának rendelkezései konjunktív feltételeket tartalmaznak, melyek az alapító okiratban meghatározott jogszabályban alapuló állami vagy önkormányzati feladat ellátására vonatkozó alapfeltétel mellett megkövetelik két másik vagylagos feltétel valamelyikének fennállását. Azonban az alapfeltételnek, vagyis a létesítõ okiratban szereplõ jogszabályban meghatározott állami vagy önkormányzati feladat ellátásának mindkét lehetséges egyéb feltétel mellett fenn kell állnia ahhoz, hogy a Kbt. 1. § j) pontja alapján az adott gazdálkodószervezet a Kbt. hatálya alá tartozzon.
<br>A jelenleg hatályos jogszabályok és a kérelmezett létesítõ okiratának vizsgálata alapján a Döntõbizottság - figyelemmel a Gazdasági és Közlekedési Minisztérium Légiközlekedési Fõosztályának állásfoglalására is - megállapította, hogy nincs olyan jogszabályi rendelkezés, amely állami vagy önkormányzati feladat ellátására kötelezné a kérelmezettet, továbbá ilyen rendelkezés a kérelmezett létesítõ okiratában (1986-os létrehozó határozat, illetve alapító okirat) sem szerepel.
<br>A két lehetséges további feltétel közül az elsõ, vagyis hogy az ÁPV Rt.-nek a Tpt. szerinti irányítási jogokat kell gyakorolnia az adott gazdálkodószervezet felett, a kérelmezett esetében minden kétséget kizáróan fennáll, hiszen az ÁPV Rt. több mint 90%-os részben tulajdonosa a kérelmezettnek. Azonban a Kbt. 1. § j) pontjában meghatározott alapfeltétel, mely alapján a létesítõ okirat szerint jogszabályban meghatározott állami vagy önkormányzati feladatot kell ellátnia az adott gazdálkodószervezetnek, nem áll fenn.
<br>Ennek alapján az alapfeltétel fennállásának hiányában az ahhoz kapcsolódó további konjunktív feltétel fennállása önmagában nem alapozza meg a kérelmezettnek a Kbt. személyi hatálya alá való tartozását.
<br>A Döntõbizottság az elõzõekben kifejtettek alapján megállapította, hogy kérelmezett sem a Kbt. 1. § d), sem a j) pontja alapján nem tartozik a Kbt. személyi hatálya alá és ennek megfelelõen nem köteles beszerzéseivel kapcsolatban közbeszerzési eljárást lefolytatni. Erre tekintettel a jogorvoslati kérelem megalapozatlan.
<br>A fentiekben kifejtettek alapján a Döntõbizottság a Kbt. 76. § (1) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította és ennek megfelelõen rendelkezett a Kbt. 88. § (1) bekezdés h) pontjában foglaltak szerint a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 7.
<br>
<br>Dr.   Nagy László Gábor s. k.,  	   Hámori András s. k.,
<br>közbeszerzési biztos	         közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>