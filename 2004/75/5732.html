<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5732/2004)
</h2>
<br>1024 Budapest, Margit krt. 85.
<br>Ikt.sz.: D.256/11/2004.
<br>
<br>Tárgy: a Tejút Plusz Kereskedelmi Bt. jogorvoslati kérelme a Semmelweis Egyetem közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Tejút Plusz Kereskedelmi Bt. (1149 Budapest, Egressy út 23-25., a továbbiakban: kérelmezõ) által a Semmelweis Egyetem (1085 Budapest, Üllõi út 26., a továbbiakban: ajánlatkérõ) "az egyetem 12 havi tejjel és tejtermékkel való ellátása" tárgyú közbeszerzési eljárása ellen benyújtott kérelem alapján indított jogorvoslati eljárást elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Ajánlatkérõ 2004. április 14-én, a Közbeszerzési Értesítõ 41. számában K. É. - 2514/2004 számon ajánlati felhívást tett közzé nyílt közbeszerzési eljárás megindítására a rendelkezõ részben meghatározott tárgyban.
<br>Ajánlatkérõ az ajánlati felhívása 11. a) pontjában határozta meg a pénzügyi, gazdasági és mûszaki alkalmasság igazolására kért adatokat és tényeket. A mûszaki alkalmasság igazolása vonatkozásában - többek között - a következõket írta elõ:
<br>"igazolás arról, hogy rendelkezik HACCP minõségbiztosítási rendszerrel, valamint annak évenkénti felülvizsgálatával és az ISO 9002 minõségbiztosítási rendszerrel".
<br>A szerzõdés teljesítésére alkalmatlanná minõsítésének szempontjai között a 11. b) pontban elõírta, hogy alkalmatlan az ajánlattevõ, aki "nem rendelkezik HACCP minõségbiztosítási rendszerrel, valamint annak évenkénti felülvizsgálatának igazolásával és az ISO 9002 minõségirányítási rendszerrel".
<br>Az ajánlatok elbírálásának szempontja az összességében legelõnyösebb ajánlat volt.
<br>Kérelmezõ 2004. április 29-én jogorvoslati kérelmet terjesztett elõ. A Döntõbizottság kérelmezõt hiánypótlásra hívta fel. A kérelmezõ 2004. május 5-én pótolta a hiányt, így a Döntõbizottság a jogorvoslati eljárást megindította.
<br>Kérelmezõ a jogorvoslati kérelmében kérte jogsértés megállapítását, valamint költségeinek megtérítését.
<br>Elõadta, hogy a felhívás 11. b) pontjának második francia bekezdésben meghatározott feltétele jogsértõ, tekintettel a Kbt. 44. § (2) bekezdésének g) pontjára, amely kimondja, hogy az ajánlattevõknek a szerzõdés teljesítéséhez szükséges mûszaki alkalmassága igazolható a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával. Álláspontja szerint ezért jogsértõ az alkalmasságot valamely konkrét minõségbiztosítási rendszer - jelen esetben az ISO 9002 - meglétéhez kötni.
<br>Egyéb érdekeltként a Jásztej Rt. elõadta, hogy az ISO 9002:1994 számú szabvány 2003. december 14-én érvényét vesztette. Jelenleg kizárólag a hatályos ISO 9001:2000 számú nemzetközi szabvány elõírásai szerinti tanúsítást lehet kérvényezni. Erre figyelemmel az ajánlatkérõ az ajánlati felhívásban a már hatályon kívül helyezett szabvány szerinti tanúsítást követelt meg ajánlattevõktõl. Ennek igazolására csatolta az e.com-CERT Kft. állásfoglaló nyilatkozatát.
<br>Ajánlatkérõ 2004. május 27-én kelt beadványában tájékoztatta a Döntõbizottságot, hogy az ajánlati felhívását 2004. május 25-én visszavonta, errõl a közbeszerzési eljárás érdekeltjeit egyidejûleg értesítette. A jogorvoslati tárgyaláson a Közbeszerzési Értesítõnek megküldött beadványát másolatban csatolta. Kérte a jogorvoslati eljárás megszüntetését.
<br>A Döntõbizottságnak elsõdlegesen azt kellett vizsgálnia, hogy a kérelemben foglaltak elbírálására rendelkezik-e hatáskörrel.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) - rendelkezéseit kell alkalmazni.
<br>Az Áe. 7. § (1) bekezdése szerint a közigazgatási szerv a hatáskörét és az illetékességét az eljárás minden szakaszában hivatalból köteles vizsgálni.
<br>A Kbt. 76. § (1) bekezdése szerint a közbeszerzésekkel kapcsolatos jogorvoslat körében a Döntõbizottság hatáskörébe tartozik
<br>a) a közbeszerzési eljárás jogtalan mellõzése miatt indult eljárás lefolytatása,
<br>b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása,
<br>c) az ajánlatkérõ döntésével szemben bármely érdekelt által benyújtott kérelem elbírálása.
<br>Figyelemmel arra, hogy a jogorvoslati eljárással támadott közbeszerzési eljárás ajánlatkérõ azon döntésével, hogy ajánlati felhívását a törvényes határidõben, jogszerûen visszavonta, nincs folyamatban, a Döntõbizottság a jogorvoslati kérelem elbírálására nem rendelkezik hatáskörrel, így a jogorvoslati kérelmet elutasította.
<br>A Kbt. 88. § (1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.
<br>A fentiek alapján a Döntõbizottság a költségek viselésérõl a 88. § (1) bekezdés h) pontja alapján a rendelkezõ részben foglaltak szerint határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 1.
<br>
<br>Dr.  Telek Katalin s. k.,	     Dr. Tukacs László s. k.,
<br>közbeszerzési biztos	        közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>