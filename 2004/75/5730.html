<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5730/2004)
</h2>
<br>1024 Budapest, Margit krt. 85.
<br>Ikt.sz.: D.295/8/2004.
<br>
<br>Tárgy: a Strabag Rt. jogorvoslati kérelme a Fõvárosi Vízmûvek Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Strabag Rt. (1135 Budapest, Szegedi út 35-37., képviseli: dr. Kecskés Gabriella ügyvéd, 1135 Budapest, Szegedi út 35-37., a továbbiakban: kérelmezõ) kérelme alapján a Fõvárosi Vízmûvek Rt. (1134 Budapest, Váci út 23-27., képviseli: dr. Sebõk Cecília ügyvéd, 1211 Budapest, Táncsics M. u. 62., a továbbiakban: ajánlatkérõ) "a bal parti I-II. gravitációs ikercsatorna, 2?? 2961 fm, min. 1300 mm átmérõjû öntartó bélelési technológiával végzendõ, rekonstrukciós munkálatai kivitelezési terveinek elkészítése, generálkivitelezése az összes járulékos munkáival együtt (11 db lebúvó mélyakna végcsatlakozása mindkét végén 1300-as acélidomokhoz való csatlakozása megoldandó, 11 db bélelt aknában elhelyezendõ koracél acélhágcsók, átlag 5 m aknamélység figyelembevételével korrózióvédelemmel ellátott aknafedlap) a közbeszerzési eljárás során a szerzõdés létrejöttéig keletkezett és átadott összes irat, dokumentáció, az egyeztetett és elfogadott vállalkozói ajánlat szerint, átadás-átvételi eljárás be- és próbaüzemelése után a szükséges hatósági engedélyekkel dokumentált rendeltetésszerû használatra alkalmas állapot figyelembevételével." tárgyú közbeszerzési eljárása ellen indított jogorvoslati eljárást megszünteti.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Az ajánlatkérõ a Közbeszerzési Értesítõ 2004. február 20-ai számában jelentette meg részvételi felhívását a Kbt. 70. § (1) bekezdés e) pontja szerinti hirdetmény közzétételével történõ tárgyalásos eljárás megindítására, a rendelkezõ részben meghatározott tárgyban.
<br>A részvételi szakasz eredményhirdetésén 2004. március 30-án az ajánlatkérõ a BONEX Építõipari Kft.-t, az Alterra Építõipari Kft.-t, a PENTA Általános Építõipari Kft.-t, az UMWELT Technik Kft.-t, valamint a kérelmezõt hívta fel ajánlattételre.
<br>Az ajánlati felhívás szerint a beszerzés tárgya a részvételi felhívással azonos módon került meghatározásra.
<br>Az ajánlatkérõ ajánlati dokumentációt is rendelkezésre bocsátott az ajánlattevõknek, melyben meghatározta a beszerzés tárgyával kapcsolatos technológiákat, azzal, hogy azok közül legalább kettõt kell az ajánlattevõknek választaniuk.
<br>A felhívás szerint többváltozatú ajánlatot lehetett tenni az ajánlati dokumentációban meghatározott technológiánként a kötelezõen elõírt technológiák alapján.
<br>Az ajánlatkérõ 2004. április 15-én konzultációt is tartott, mely során közölte, hogy a megadott technológiákat gyûjtõfogalomként kell kezelni és legalább két ajánlatot kell tenni az ajánlattevõknek.
<br>Az ajánlattételi határidõre, 2004. április 23-ra az ajánlattételre felkért cégek mindegyike ajánlatot nyújtott be. Az Alterra Kft. I. ajánlata HOBAS-csõvel történõ béleléses technológiára, a II. ajánlata ROCLA-csõvel történõ béleléses technológiára irányult.
<br>Az ajánlatkérõ a 2004. május 4-én megtartott elsõ tárgyalás alkalmával három technológiát határozott meg az ajánlatokban megajánlott technológiák közül a további tárgyalásokra, nevezetesen az ÜPE-, HOBAS- és ROCLA-csõvel történõ béleléses technológiát, majd a technológiákra vonatkozó részletes mûszaki leírást is átadta. Az ezt követõ új ajánlattételi határidõre, 2004. május 12-re az Alterra Kft. a már korábban benyújtott ajánlatát tartotta fenn.
<br>Ezt követõen az ajánlatkérõ 2004. május 19-én értesítette az ajánlattevõket, hogy az elsõ tárgyalást követõ pályázatokban megajánlott technológiák közül a HOBAS-csõvel történõ béleléses technológiát választotta ki és egyben közölte a szükséges mûszaki paramétereket.
<br>Az új ajánlattételi határidõ 2004. május 26. volt.
<br>A kérelmezõ 2004. május 10-én elõterjesztett jogorvoslati kérelmében kérte a jogsértés megállapítását, valamint az ajánlatkérõnek a 2004. május 4-én kihirdetett és az elsõ tárgyalás alkalmával meghatározott a HOBAS-, illetve ROCLA-csõvel történõ bélelésre vonatkozó technológiai elõírására vonatkozó döntésének ezen technológiák mûszaki leírására történõ kiterjedõen is a megsemmisítését a Kbt. 24. § (2) bekezdése, 40. § (5) bekezdése, 71. § (2) és (5) bekezdésébe ütközése miatt. Kérte továbbá az ajánlatkérõ felhívását, hogy mellõzze az Alterra Építõipari Kft. ajánlatának értékelését az ajánlatok elbírálása során annak a Kbt. 52. § (2) bekezdés d) pontjába ütközõ érvénytelensége miatt az 53. § (2) bekezdésére tekintettel, illetve kérte az ajánlatkérõt az érvényes ajánlatokról való tárgyalás lefolytatására kötelezni, továbbá az eljárási díj megtérítésére.
<br>Elõadta, hogy az ajánlati felhívás dokumentációja az ajánlatokban megjelölendõ technológiákra, a 2.1 pontban 4 technológiát tartalmazott, azonban a 2004. április 23-ai ajánlattételi határidõre az Alterra Kft. ezektõl eltérõ, a HOBAS-, illetve ROCLA-csõvel történõ béleléses technológiára tett alternatív ajánlatot.
<br>Az ajánlatkérõ ezt követõen a 2004. május 4-ei elsõ tárgyalás alkalmával nem érdemi tárgyalást folytatott le, hanem azt hirdette ki, hogy az ÜPE-csõvel történõ béleléses, HOBAS-csõvel történõ béleléses, ROCLA-csõvel történõ bélelési technológiát választja ki, melyekre vonatkozóan kiadta a mûszaki követelményeit is.
<br>Kérelmezõ álláspontja szerint az Alterra Kft. ajánlata érvénytelennek tekintendõ, ugyanis a ROCLA-csõ vasbeton alapanyagú, amely nem felel meg az ajánlati felhívás és a dokumentáció elõírásainak.
<br>Jogsértõnek minõsül, hogy az Alterra Kft. által ajánlatában meghatározott két technológia képezte a továbbiakban az ajánlatkérõ elvárásait, ami a Kbt. 40. § (5) bekezdésébe ütközik.
<br>Továbbá jogsértõ, hogy ajánlatkérõ közlése szerint a ROCLA-csõvel történõ csõbéléses eljárásra az Alterra Kft.-nek szabadalma van, erre a többi pályázó csak licencdíj fizetése esetén használhatja az eljárást, illetve a technikát.
<br>Az ajánlatkérõ érdemi észrevételében kérte az álláspontja szerinti megalapozatlan jogorvoslati kérelem elutasítását tekintettel arra, hogy az Alterra Kft. ajánlata nem minõsül érvénytelennek, mert az az ajánlatkérõ által megadott és gyûjtõfogalomként használt technológiatípusokba bele illik.
<br>A 2004. május 12-ei újabb ajánlattételi határidõre a ROCLA-technológiát már nem jelölték meg a szabadalmi védettségre tekintettel.
<br>Az esélyegyenlõség sem sérült, mivel a tárgyalásos eljárásban az ajánlati kötöttségre speciális szabályok vonatkoznak mind az ajánlatkérõre, mind pedig az ajánlattevõkre. Tekintettel arra, hogy az ajánlatkérõnek az eredményhirdetés idõpontjáig joga van az ajánlatok érvénytelensége tárgyában dönteni, ezért az Alterra Kft. ajánlatának érvénytelenségére vonatkozó jogorvoslati kérelem idõ elõtti.
<br>A Döntõbizottság D.295/6/2004. számú ideiglenes intézkedéssel a közbeszerzési eljárást felfüggesztette.
<br>A jogorvoslati tárgyaláson az ajánlatkérõ elismerte, hogy a közbeszerzési eljárás során a 2004. május 4-ei és az azt követõ döntéseivel kapcsolatos jogorvoslati kérelem megalapozott, kivéve az Alterra Kft. ajánlatának érvénytelenségére vonatkozó kérelmi elemet annak idõ elõtti voltára tekintettel.
<br>Az ajánlatkérõ kötelezettséget vállalt arra, hogy a közbeszerzési eljárás további szakaszában a 2004. május 4-ei és azt követõ döntéseit felülvizsgálva új döntéseket hoz.
<br>A kérelmezõ Strabag Rt. 2004. június 1-jén a jogorvoslati ügy tárgyalásán bejelentette az ajánlatkérõi nyilatkozatra tekintettel, hogy a jogorvoslati kérelmét visszavonja és kéri a jogorvoslati eljárás megszüntetését.
<br>A közbeszerzésekrõl szóló - többször módosított 1995. évi XL. törvény (a továbbiakban: Kbt.) 79. § (2) bekezdése alapján a bizottság eljárása kérelemre vagy hivatalból indul.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja.
<br>A fenti rendelkezésekre tekintettel, mivel a kérelmezõ jogorvoslati kérelmét visszavonta, a Döntõbizottság a Kbt. 76. § (1) bekezdés c) pontjában biztosított jogkörében eljárva a rendelkezõ részben foglaltak szerint a jogorvoslati eljárást megszüntette.
<br>A Döntõbizottság a költségek viselésérõl a Kbt. 88. § (1) bekezdés h) pontja szerint határozott.
<br>A Kbt. 89. § (1) bekezdése szerint a bizottság határozata ellen nincs helye fellebbezésnek. Akinek jogát vagy jogos érdekét a bizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.
<br>A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így a határozat bírósági felülvizsgálatának nincs helye.
<br>
<br>Budapest, 2004. június 1.
<br>
<br>Dr.  Csanádi Péter s. k.,	      Divinyi Péterné s. k.,
<br>közbeszerzési biztos	         közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>