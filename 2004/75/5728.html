<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5728/2004)
</h2>
<br>1024 Budapest, Margit krt. 85.
<br>Ikt.sz.: D.245/18/2004.
<br>
<br>Tárgy: a Medtech Kft. kérelmezõ jogorvoslati kérelme az Országos Egészségbiztosítási Pénztár ajánlatkérõ közbeszerzési eljárása ellen, valamint dr. Pordán Endre, a KT tagja kezdeményezése a Medtech Kft. ellen verseny tisztaságát sértõ magatartás tanúsítása miatt.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Medtech Kft. (1121 Budapest, Zugligeti út 60., képv.: dr. Topuzidisz Dimitrisz ügyvéd, 1077 Budapest, Király u. 93., továbbiakban: kérelmezõ) kérelme alapján indult jogorvoslati eljárásban, melyet az Országos Egészségbiztosítási Pénztár (1139 Budapest, Váci út 73/A, képv.: dr. Horváth T. Béla ügyvéd, 1121 Budapest, Sün u. 12., továbbiakban: ajánlatkérõ) által "az E-alapból finanszírozott költségvetési intézmények 2004. évi felnõtt-, valamint újszülött-, csecsemõ- és gyermekoxygenátor igényeinek teljesítése" tárgyú közbeszerzési eljárása ellen nyújtott be, a kérelmezõ jogorvoslati kérelmének részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 55. § (6) bekezdését, ezért a Döntõbizottság az ajánlatkérõ eljárást lezáró döntését a 2. résztétel felnõttoxygenátor 2,0 m2 vagy ennél kisebb membránfelülettel + csõkészlet a dokumentáció szerint megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság dr. Pordán Endre, a Közbeszerzések Tanácsa tagja (1245 Budapest, Pf. 987) által a Medtech Kft. (1121 Budapest, Zugligeti út 60.) ellen az Országos Egészségbiztosítási Pénztár ajánlatkérõ által "az E-alapból finanszírozott költségvetési intézmények 2004. évi felnõtt-, valamint újszülött-, csecsemõ- és gyermekoxygenátor igényeinek teljesítése" tárgyú közbeszerzési eljárásában tanúsított magatartása miatt kezdeményezett hivatalbóli eljárást megszünteti.
<br>A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõk részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.
<br>Ajánlatkérõ 2004. február 16-án a Közbeszerzési Értesítõ (K. É.) 18. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.
<br>A felhívás 3. c) pontjában ajánlatkérõ rögzítette, hogy részajánlat tételére van lehetõség a megadott a terméksorokra. A terméksorok az alábbiak voltak:
<br>- 1. újszülött-, csecsemõoxygenátor kapilláris típusú + csõkészlet a dokumentáció szerint,
<br>- 2. felnõttoxygenátor 2,0 m2 vagy ennél kisebb membránfelülettel + csõkészlet a dokumentáció szerint,
<br>- felnõttoxygenátor 2,0 m2 vagy ennél nagyobb membránfelülettel + csõkészlet a dokumentáció szerint.
<br>Ajánlatkérõ a felhívás 13. a) pontjában meghatározta, hogy az ajánlatokat az összességében legelõnyösebb ajánlat szempontja szerint kívánja elbírálni. A 13. b) pontban ajánlatkérõ ismertette az értékelésre szolgáló részszempontokat, alszempontokat, a hozzájuk tartozó súlyszámokat. Ajánlatkérõ az elbírálási részszempontként szerepeltette a termék szakmai megítélését, mely alszempont részszempontjaként került meghatározásra az "operatív használati érték" 1,5 súlyszámmal.
<br>Ajánlatkérõ a felhívásában közölte, hogy a bírálati szempontok alkalmazása során használt egységes értékelési módszer az arányosítás. Rögzítette, hogy a bírálat folyamán külön kerülnek értékelésre az ajánlati ár és a szakmai minõségi szempontok. A részszempontok, illetve alszempontok pontszámai a megadott ponthatárokon belül a megjelölt arányosítás objektív értékelési módszerével kerülnek megállapításra. A pontszámok megadása akként történik, hogy az egyes alszempontok értékelésekor a legjobb ajánlat a maximális pontszámot kapja, míg a többi ajánlat pontszámai - amennyiben a nagyobb érték minõsül szakmailag jobbnak - a legjobb ajánlat értékéhez mérõszám, mértékegység) történõ viszonyítással kerülnek meghatározásra (a/a0, ahol a = az aktuális - vizsgált ajánlat, a0 = a legjobb paraméterekkel rendelkezõ ajánlat). Amennyiben a két értékelendõ adat közül a kisebb érték minõsül szakmailag jobbnak, a legjobb ajánlat értékét viszonyítja ajánlatkérõ az egyes ajánlatok értékeihez. (b0/b, ahol b0 = például a legalacsonyabb ár, b = az aktuális vizsgált ár.)
<br>Ajánlatkérõ dokumentációt is kiadott, amely tartalmazta a szakmai és mûszaki feltételeket, a szerzõdési feltételeket, az ajánlat formai és tartalmi elvárásokat, az elbírálás szempontjait, valamint mellékleteket szerzõdéstervezettel, illetve csõkészletrajzokkal.
<br>A dokumentáció V. fejezetében az elbírálás szempontjai között ajánlatkérõ a felhívásban közölteken túl rögzítette, hogy a II. fejezetben megfogalmazott szakmai, mûszaki feltételeknek való megfelelõségrõl a szállítónak nyilatkoznia kell, és azt lehetõleg tanúsítványokkal, dokumentumokkal is igazolnia kell. A bírálóbizottság a pontozásnál figyelembe veszi a termék orvosszakmai értékelését, az adott termékkel kapcsolatos felhasználói tapasztalatokat.
<br>Ajánlatkérõ megerõsítette továbbá azon felhívásban közölteket, miszerint az egységes értékelési módszer az arányosítás.
<br>Ajánlatkérõ az eljárás elõkészítésének szakaszában értékelõbizottságot hozott létre, amelyben az ajánlatkérõ részérõl felkért tagok, valamint szakértõ tagokként az egyes intézetek által delegált orvosok vettek részt.
<br>Ajánlatkérõ az értékelõbizottságban részt vevõ tagoktól beszerezte a Kbt. 31. § (4) bekezdésében rögzített összeférhetetlenségi nyilatkozatokat.
<br>Ajánlattételi határidõre, 2004. március 29-ére a 2. felnõttoxygenátor 2,0 m2 vagy ennél kisebb membránfelülettel + csõkészlet a dokumentáció szerint résztételre a kérelmezõ, a Medibis Kft., a Medlines Kft., a Medos AG, a Planmed Kft. és a Biomedica Kft. nyújtott be ajánlatot.
<br>Ajánlatkérõ az ajánlatokat megvizsgálva, valamennyit érvényesnek találta és elvégezte az ajánlatok részszempontok szerinti értékelését.
<br>Ajánlatkérõ által létrehozott bírálóbizottság 2004. április 7-én 11.00 órai kezdettel megtartott ülésen értékelte ki a beérkezett ajánlatokat. A bizottsági ülésen a tagok az ajánlatok megvizsgálása és értékelése alapján meghozták a döntési javaslatukat, amely a döntéshozó fõigazgató részére felterjesztésre került.
<br>A bizottság ülését követõ napon, 2004. április 8-án a kérelmezõ írásban kért ajánlatkérõtõl idõpontot kihallgatásra a tenderrel kapcsolatban.
<br>Ajánlatkérõ 2004. április 8-án kelt levelében tájékoztatta a kérelmezõt arról, hogy a Kbt. elõírásai szerint nem áll módjában egyik ajánlattevõvel sem külön tárgyalásokat folytatni, ajánlattevõk írásbeli kérdéseket csak az ajánlattételi határidõ lejártát megelõzõen tehetnek fel. Tájékoztatta arról a kérelmezõt, hogy bármilyen írásos észrevételét ajánlatkérõ illetékes szervezeti egységének vezetõjéhez címezve megteheti.
<br>A kérelmezõ ezt követõen az ajánlatkérõ közbeszerzési fõosztályának vezetõjéhez címzett, 2004. április 9-én kelt levelében, a korábbi tenderekkel kapcsolatos kedvezõtlen tapasztalatainak ismertetése mellett az alábbi tartalmú tájékoztatást adta:
<br>"A konkurens cégek árainak és mûszaki paramétereinek ismeretében személyesen szerettem volna Önöket tájékoztatni, hogy amennyiben az idén sem nyerünk, a bírálóbizottság személyi összeférhetetlensége címén megóvjuk a tendert. A jogi út mellett, azzal egy idõben, függetlenül a közbeszerzési eljárás eredményétõl, minden lehetséges fórum által biztosított lehetõséget ki fogunk használni."
<br>Ajánlatkérõ az eljárás eredményét nyilvánosan 2004. április 14-én hirdette ki, mely döntés értelmében az eljárás nyertese a 2. felnõttoxygenátor résztétel tekintetében a gravitációs típusban a Medlines Kft., míg a vákuumos típusban a Biomedica Kft. lett. A második legkedvezõbb ajánlatot benyújtott ajánlattevõ mindkét típus esetében a kérelmezõ lett.
<br>Kérelmezõ 2004. április 21-én terjesztett elõ jogorvoslati kérelmet a Döntõbizottságnál, melyet 2004. május 7-én kiegészített, sérelmezve ajánlatkérõ közbeszerzési eljárását, és az eljárást lezáró döntését a 2. felnõttoxygenátor 2,0 m2 vagy ennél kisebb membránfelülettel + csõkészlet a dokumentáció szerinti résztétel esetében.
<br>Kérelme indokaként elõadta, hogy az operatív használati érték alszempont esetében objektív pontozás esetén nem adódhatnának ilyen pontozásbeli különbségek. Megítélése szerint az operatív használati érték objektíve nem meghatározott kategória, amely egyrészt sérti a Kbt. 24. § (1) bekezdésében megfogalmazott verseny tisztaságát, másészt pedig ajánlatkérõ az értékelés során megsértette a Kbt. 55. § (6) bekezdését, mivel nem az elõre megadott módszerrel értékelt, mely módszernek minden részszempont esetében azonosnak kell lennie, valamint gazdasági értékelhetõség sem lelhetõ fel az összegzés indoklásában, amely pedig a Kbt. 34. § (4) bekezdés c) pontját sérti. Elõadta, hogy amennyiben az operatív használati értéket megfelelõen értékelte volna ajánlatkérõ, úgy õk lettek volna az eljárás nyertesei, így sérült a Kbt. 59. § (1) bekezdése is.
<br>Kérelmezõ kifogásolta továbbá a bírálóbizottság összetételét is, elõadva, hogy a bírálóbizottság egy tagja több éve élettársi kapcsolatban áll az egyik nyertes cég üzletkötõjével. A jogorvoslati tárgyaláson kérelmezõ közölte, hogy a bírálóbizottság mely tagja vonatkozásában állítja az élettársi kapcsolat fennállását, megnevezve az egyik nyertes cég a Biomedica Kft. alkalmazottját is.
<br>Kérelmezõ álláspontja szerint az élettársi kapcsolat fennállása esetén ez megalapozza az összeférhetetlenséget, amely esetben ajánlatkérõ szintén megsértette a Kbt. 24. § (1) bekezdését.
<br>Kifogásolta kérelmezõ továbbá, hogy az "Összegzést az eljárásról" szóló iratot a 2004. április 14-i eredményhirdetés elteltét követõen a Kbt. 61. § (1) bekezdésében foglalt idõben nem, csak azt követõen külön kérésükre 2004. április 28-án fax útján bocsátották rendelkezésükre. Elõadta, hogy más ajánlattevõk már korábban postai úton megkapták az összegzést, ez pedig sérti megítélése szerint a Kbt. 24. § (1) és (2) bekezdését.
<br>A Döntõbizottság 2004. április 22-én meghozott határozatával ideiglenes intézkedést alkalmazott és a közbeszerzési eljárást lezáró szerzõdés megkötését a 2. felnõttoxygenátor résztétel körében megtiltotta.
<br>Ajánlatkérõ észrevételében a kérelem elutasítását kérte.
<br>Elõadta, hogy az operatív használati érték alszempont jogsértõ meghatározása tekintetében a kérelmezõ a jogvesztõ határidõn túl terjesztette elõ kérelmét, ugyanis a felhívás-megjelenés 2004. február 16-án volt, ettõl számított 15 napon belül kifogásolhatta volna kérelmezõ a meghatározott szempontot. Hivatkozott arra, hogy ezen alszempont értékelésére akként került sor, hogy az egyes szívsebészeti központok orvosprofesszorainak szavazatai alapján alakult ki a pontszám, a bírálóbizottság belsõ, ajánlatkérõi tagjai csak a professzorok által adott pontok tudomásulvételére jogosultak, nem pedig a szakmai tapasztalatot kifejezõ pontszám befolyásolására. Tárgyaláson tett nyilatkozatában ajánlatkérõ kifejtette, hogy az operatív használati érték az elõre megadott arányosítás módszerével került értékelésre, az egyes centrumok vezetõi, mint bírálóbizottsági tagok értékelték az ajánlatokat és osztották ki a pontszámokat.
<br>Indoklásul elõadta továbbá, hogy ezen alszempont körében pontszámaikkal az egyes centrumok vezetõi az adott termékkel kapcsolatos operációs tapasztalataikat nyilvánították ki, ezt fejezik ki a pontszámok.
<br>Az operatív használati érték fogalmát azért nem szerepeltették a dokumentációban, mert a Döntõbizottság egy korábbi D.35/2003. sz. határozatában ezen alszempont mint objektív kategória elfogadásra került, így a közbeszerzési piac minden résztvevõje számára köztudomású volt. Megítélése szerint tehát kérelmezõ a vitatott alszempont tartalmáról és értékelési metodikájáról a felhívás közzétételének idõpontjában is tisztában volt, így kérelme mindenképpen elkésett.
<br>Az összeférhetetlenséggel kapcsolatos kérelmezõi kifogás körében ajánlatkérõ ugyancsak a jogvesztõ határidõkre hivatkozik azzal, hogy a kérelmezõnek akkor kellett volna elõterjesztenie az erre irányuló kérelmét, amikor ezen tény tudomására jutott. Elõadta, hogy a bírálóbizottság valamennyi tagjától írásos nyilatkozatot kaptak, amelynek tartamát nem volt joguk kétségbe vonni. A kérelmezõ által hivatkozott összeférhetetlenségi ok fennállásáról nincs tudomásuk.
<br>Hivatkozott ajánlatkérõ arra a körülményre, hogy a kérelmezõ csõkészletet nem ajánlott meg, valamint indítványozta, hogy a Döntõbizottság tiltsa meg, hogy a kérelmezõ a jogorvoslati eljárás lezárultáig közbeszerzési eljárás megkerülésével értékesítsen felnõttoxygenátort az E-alapból gazdálkodó gyógyító intézmények részére.
<br>Dr. Pordán Endre, a Közbeszerzések Tanácsa tagja 2004. április 22-én kelt, és 2004. április 27-én kiegészített beadványában a Döntõbizottság hivatalbóli eljárását kezdeményezte a kérelmezõ ellen a jelen közbeszerzési eljárásában tanúsított magatartása miatt.
<br>A kezdeményezõ elõadta, hogy az ajánlatkérõ fõigazgatója levelében foglaltak alapján a kérelmezõ ajánlatkérõhöz intézett levelei alkalmasak voltak arra, hogy a Kbt. 24. §-ának rendelkezései sérüljenek a folyamatban lévõ közbeszerzési eljárásban. Elõadta, hogy a Kbt. 37. §-a szabályozza az ajánlatkérõ és ajánlattevõ közötti kapcsolattartás szabályait, így önmagában az a tény, hogy a kérelmezõ személyes, szóbeli egyeztetést kezdeményezett ajánlatkérõnél, sérti a Kbt. 24. § (1) bekezdésében elõírt követelményeket.
<br>Kérelmezõ a kezdeményezéssel kapcsolatban tett észrevételében elõadta, hogy amennyiben ajánlatkérõ úgy gondolta, hogy a levél elküldésével jogsértést követett el, úgy a közbeszerzési eljárásban miért nem intézkedett. Kérelmezõ hivatkozott ajánlatkérõ 2004. április 8-án kelt levelére, melyben közlik vele, hogy bármely észrevételét írásban megteheti.
<br>Ajánlatkérõ a kezdeményezésben foglaltakkal teljes mértékben egyetért. Megítélése szerint is a kérelmezõ magatartása súlyosan sérti a verseny tisztaságát, a kérelmezõ célja álláspontja szerint éppen arra irányult, hogy az eljárásban a verseny tisztasága megsértésre kerüljön. Nyilatkozott, hogy a közbeszerzési eljárásban a verseny tisztasága nem sérült, míg a kérelmezõ eljárásban tanúsított magatartása a verseny tisztaságát sérti.
<br>A Döntõbizottság megállapította, hogy a kérelmezõ jogorvoslati kérelme részben megalapozott az alábbiak szerint:
<br>A Döntõbizottságnak a Kbt. 76. § (1) bekezdésében rögzített hatáskörében eljárva - a kérelem keretei között - abban a kérdésben kellett állást foglalnia egyrészt, hogy ajánlatkérõ az ajánlatok értékelése során a Kbt. 55. § (6) bekezdésének betartásával az elõre megadott módszer alkalmazásával végezte-e el az operatív használati érték alszempont körében az ajánlatok tartalmi elemeinek értékelését.
<br>Másodsorban vizsgálni kellett, hogy a kérelmezõ által hivatkozott összeférhetetlenség fennáll-e a bírálóbizottság egy tagja és az egyik nyertes cég alkalmazottja között, és erre tekintettel ajánlatkérõ megsértette-e a Kbt. összeférhetetlenségre vonatkozó rendelkezéseit. Harmadrészt vizsgálnia kellett, hogy ajánlatkérõ az összegzést ajánlattevõk részére a Kbt. vonatkozó 61. § (1) bekezdésben foglaltaknak megfelelõen küldte-e meg.
<br>A Döntõbizottság vizsgálta, hogy az egyes kérelmi elemek a jogvesztõ határidõn belül kerültek-e elõterjesztésre.
<br>Ajánlatkérõ a közzétett ajánlati felhívásában megadta, hogy a termék szakmai megítélése részszempont egyik alszempontja az operatív használati érték lesz. A felhívás azt is tartalmazta, hogy ajánlatkérõ az értékelés során az arányosítás módszerét fogja alkalmazni, valamint azt is, hogy ennek elvégzése milyen technikával fog történni. A kérelmezõ résztvevõje volt ajánlatkérõ által indított közbeszerzési eljárásnak, ismerte a felhívást, a dokumentációt 2004. február 24-én megvásárolta, amelyek alapján a 2004. március 29-i ajánlattételi határidõre ajánlatot nyújtott be.
<br>A Kbt. 79. § (7) bekezdésében foglaltak alapján a rendelkezésére álló szubjektív 15 napos jogvesztõ határidõ elmulasztása miatt már joghatályosan nem vitathatja azt, hogy ajánlatkérõ az operatív használati értéket mint alszempontot szerepeltette értékelési részszempontként, valamint nem kifogásolhatja, hogy az értékelési részszempont meghatározása kielégíti-e a Kbt. 34. § (4) bekezdésében foglalt követelményeket.
<br>E körben a Döntõbizottság nem fogadta el kérelmezõnek a tudomásszerzés idõpontjaként meghatározott 2004. április 28-át, hiszen az operatív használati érték értékelési alszempontként való szerepeltetésérõl már jóval ezen idõpont elõtt - 2004. február 24-én a dokumentáció megvásárlásának idõpontjában - tudomással bírt.
<br>A kérelmezõ azon kérelmi eleme, amely az ajánlatoknak az operatív használati érték alszempont körében végzett ajánlatkérõi értékelés jogszerûségére vonatkozik, a Döntõbizottság megítélése szerint a törvényes határidõn belül került elõterjesztésre. Arról ugyanis, hogy ajánlatkérõ az ajánlatok értékelését miképpen végezte el, ezen értékelésre az elõre megadott szabályok szerint került-e sor, kérelmezõ is csak az eljárás eredményhirdetésének idõpontjában, azaz 2004. április 14-én szerzett tudomást, hiszen ekkor vált számára ismertté az ajánlatkérõi értékelés tartalma és a kiosztott pontszámok. A kérelmezõ számára, mivel jelen volt a nyilvános eredményhirdetésen, a tudomásszerzés idõpontja 2004. április 14., ettõl számítottan az ajánlatkérõi értékeléssel kapcsolatos kifogásait jogorvoslati kérelem keretében 15 napon belül, azaz legkésõbb 2004. április 29-éig terjeszthette elõ joghatályosan. Kérelmezõ jogorvoslati kérelmét 2004. április 21-én terjesztette elõ, melyben kifogásolta az ajánlatkérõ által kiosztott pontszámok helyességét az operatív használati érték alszempont körében. A fentiek értelmében a kérelmezõ kérelme az ajánlat értékelésének vitatása körében a szubjektív 15 napos határidõben került benyújtásra, így az nem elkésett.
<br>Ugyancsak nem elkésett a kérelmezõnek az összeférhetetlenségre vonatkozó kérelme sem, hiszen az a körülmény, hogy ajánlatkérõ a közbeszerzési eljárásában biztosította-e, avagy kiküszöbölte-e a törvényben meghatározott összeférhetetlenségi okokat az eljárást lezáró döntés kihirdetésekor derülhet ki. Ajánlatkérõnek ugyanis ezen idõpontig van lehetõsége biztosítani a Kbt. 31. § (2) bekezdésében foglalt okok feloldását az eljárás elõkészítése során a (4) bekezdés szerint, azt követõen az eljárásban csak az (5) bekezdésben rögzítettek teljesítésével élhet.
<br>A kérelmezõ az esetleges összeférhetetlenség fennállásának ajánlatkérõ részérõl történõ fel nem oldásáról az eredményhirdetés idõpontjában szerezhetett tudomást, így jogorvoslati kérelmet is ezen idõponttól számított 15 napon belül, azaz 2004. április 29-éig terjeszthetett elõ.
<br>A Döntõbizottság ezt követõen megvizsgálta, hogy ajánlatkérõ az értékelés elvégzése során a kifogásolt alszempont esetében betartotta-e a Kbt. 55. § (6) bekezdésében foglaltakat, és erre tekintettel értékelése jogszerû volt-e avagy sem.
<br>A Kbt. 55. § (6) bekezdése kimondja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.
<br>Ajánlatkérõ a felhívásában elõre megadta, hogy az értékelés egységesen az arányosítás módszerével történik. A kiadott dokumentáció V. fejezetének 1.1. pontjában közölte, hogy a bírálóbizottság a pontozásnál figyelembe veszi a termék orvosszakmai értékelését, az adott termékkel kapcsolatos felhasználói tapasztalatokat. Megerõsítette továbbá a felhívásban közölteket, miszerint az értékelés során az egységes módszer az arányosítás lesz.
<br>Ajánlattevõk az ajánlatokban csatoltak orvosszakmai értékelést, illetve felhasználói tapasztalatokat leíró véleményeket. A kérelmezõ ajánlatának 31-41. oldalain kerültek csatolásra a megajánlott termékre vonatkozó szakvélemények a felhasználás tapasztalatairól, illetve orvosszakmai értékelésükrõl. Az ajánlatban 8 különbözõ intézettõl származó szakvélemény található. A Biomedica Kft. egyik nyertes ajánlattevõ ajánlatában szintén 8 különbözõ intézet által kiadott szakvélemény került csatolásra, míg a Medlines Kft. másik nyertes ajánlatában 7 különbözõ intézet általi felhasználási tapasztalatokról került szakvélemény csatolásra. A Planmed Kft. ajánlattevõ ajánlatában 5 db különbözõ felhasználói szakvélemény szerepel, a Medos AG ajánlatában 2 magyarországi intézeti felhasználói szakvélemény került csatolásra. A Medibis Kft. ajánlatában 7 db referencianyilatkozat szerepel, amelyek lényegében a megajánlott termékre vonatkozó szállításokra vonatkozóan adnak információkat, valamint a minõségi megfelelõséget, elégedettséget rögzítik. Az ajánlatokban csatolt szakvélemények felhasználói tapasztalatokat nem adnak.
<br>A fentiekben ismertetett ajánlati tartalmi elemek alapján megállapítható, hogy ajánlattevõk ajánlatai az operatív használati értékre vonatkozó tartalmi elemekkel rendelkeztek, a nyilatkozatok tartalmazták, hogy a megajánlott készülék a használat során miképpen mûködött. Ajánlatkérõ elõre rögzítette a dokumentációban, hogy a felhasználói tapasztalatokat az értékelésnél figyelembe veszik.
<br>Szemben tehát az ajánlatkérõ által többször hivatkozott (D.35/2003. sz.) korábbi közbeszerzési eljárással kapcsolatos határozat történeti tényállásával, a jelen eljárásban kérelmezõ már rendelkezett felhasználói tapasztalatokkal a megajánlott készülékre vonatkozóan, amelyekrõl a szakvéleményeket az ajánlata részévé, az ajánlat tartalmává tette.
<br>Ajánlatkérõ bírálóbizottsága tehát az ajánlatban szereplõ szakvéleményekkel igazolt felhasználói tapasztalatok figyelembevételétõl nem tekinthetett el, azokat, mint az operatív használati érték alszempont tartalma körében értékelés alá kellett vonnia, már azért is, mert a dokumentációban ezt meg is határozta.
<br>Ajánlatkérõ nyilatkozata szerint az értékelés elvégzése során a bizottságot alkotó, az egyes szívcentrumok orvosaiból álló szakértõk a saját tapasztalataikon alapulóan külön-külön megállapított pontszámokat osztottak ki, ahelyett, hogy az ajánlatok - alszempont szerinti - tartalmának megállapításán alapuló értékelés és összevetés eredményeként a felhívásban megadott arányosítás módszerével határozták volna meg a megajánlott oxygenátorok pontértékeit.
<br>Ajánlatkérõ a kérelmezõ ajánlatára az operatív használati érték körében 1,28 pontszámot adott, ugyancsak 1,28 pontszámmal "jutalmazta" ajánlatkérõ a MEDOS AG ajánlatát ezen alszempont körében, úgy hogy a Medos AG ajánlatában mindösszesen 4 alkalommal történõ használatról ad szakvéleményt, míg a kérelmezõ ajánlatában legalább 11 felhasználásról van szakvélemény becsatolva, egy szakvéleménybõl pedig nem derül ki a felhasználás száma (ajánlat 39. oldal). Ugyanakkor a maximális 10 pontszámot (a gravitációs), míg 2,14 pontszámot (a vákuumos) a Medlines Kft. kapta az operatív használati értékre, míg a Planmed Kft. 1,57 (gravitációs), illetve 1,96 (vákuumos) pontot kapott, úgy, hogy mindkét ajánlattevõ közel azonosan magas számú felhasználást igazolt, illetve a Planmed Kft. legalább 22 éves felhasználási tapasztalatról adott szakvéleményt, éppen a gravitációs oxygenátor esetében.
<br>Az ajánlatkérõ által kiosztott pontszámok tehát nem igazolhatóak az ajánlatokban szereplõ tartalommal, nem követhetõ, hogy ajánlatkérõ az arányosságot miképp érvényesítette - tekintettel az ajánlati tartalmi elemekre - a pontozása során. Amennyiben az operatív használati érték alszempont tartalma azt jelenti, hogy a készülék mûtéti alkalmazása során megfelelõen funkcionált és az értékelés során az a készülék minõsül elõnyösebbnek, amelynek használatáról minél szélesebb körû pozitív tapasztalat van - az ezen tartalomra vonatkozó, az ajánlat részévé tett felhasználói tapasztalatokat tartalmazó szakvélemények értékelését kellett volna ajánlatkérõnek figyelembe vennie.
<br>A Döntõbizottság megítélése szerint a fent kifejtett indokok alapján ajánlatkérõ megsértette a Kbt. 55. § (6) bekezdésében elõírt követelményeket az operatív használati érték pontozása során azzal, hogy figyelmen kívül hagyta és az értékelés során nem vette figyelembe - bár ezt a dokumentációban is elõírta saját maga számára - az ajánlatokban szereplõ tartalmi elemeket. A felhasználói tapasztalatokat rögzítõ szakvélemények által meghatározottakat nem vonta az értékelés körébe, illetve az ajánlatban szereplõ tartalmi elemek értékelésénél az arányosság módszerének alkalmazása helyett szavazást alkalmazott. Az ajánlatkérõ által a felhívásban meghatározott értékelési alszempontként nem a bírálóbizottság szakértõ tagjainak az adott készülékkel kapcsolatos szakmai véleménye volt meghatározva, így ajánlatkérõ ezen az alapon elvégzett értékelése nem felel meg az általa elõre megadott értékelési eljárásnak.
<br>A Döntõbizottság ezt követõen megvizsgálta az összeférhetetlenségre vonatkozó kérelmezõi kifogást és megállapította, hogy a kérelem e körben megalapozatlan az alábbi indokok alapján:
<br>A Kbt. 31. § (2) bekezdése kimondja, hogy az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely)
<br>a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll;
<br>b) az érdekelt gazdálkodószervezet vezetõ tisztségviselõje;
<br>c) az érdekelt gazdálkodószervezetben tulajdoni részesedéssel rendelkezik;
<br>d) az a)-c) pont szerinti személy hozzátartozója.
<br>Ezen szakasz (4) bekezdése rögzíti, hogy nem kell alkalmazni a (2) bekezdést, ha az ajánlatkérõ által az eljárás elõkészítésébe vagy más szakaszába bevonni kívánt vagy nevében eljáró érdekelt gazdálkodószervezet, illetve az eljárásba bevonni kívánt szervezettel vagy személlyel a (2) bekezdés a)-d) pontja szerinti viszonyban álló érdekelt gazdálkodószervezet írásban nyilatkozik, hogy az eljárásban nem vesz részt ajánlattevõként vagy alvállalkozóként.
<br>Az (5) bekezdés alapján pedig, ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)-d) pontja szerinti viszonyban álló érdekelt gazdálkodószervezet.
<br>Kérelmezõ kérelmében arra hivatkozott, hogy az ajánlatkérõ által létrehozott bírálóbizottság egy tagja élettársi kapcsolatban él az eljárásban részt vevõ és az eljárás egyik nyertesévé kihirdetett ajánlattevõnél alkalmazásban álló személlyel, és ezen kapcsolat fennállása megalapozza a törvényben rögzített összeférhetetlenséget.
<br>A Döntõbizottság az iratok alapján megállapította, hogy ajánlatkérõ az eljárás elõkészítésének szakaszában valamennyi, az eljáró bírálóbizottságában felkért személytõl - így a kérelmezõ által megnevezett bizottsági tagtól is - nyilatkozatot kért és kapott a Kbt. 31. § (4) bekezdésében foglalt tartalommal. A kérelmezõ által megnevezett bizottsági tag nyilatkozott, hogy vele szemben a Kbt. 31. § (2) bekezdésében megfogalmazott összeférhetetlenségi okok nem állnak fenn.
<br>A jogorvoslati eljárásban a Döntõbizottság külön nyilatkozattételre hívta fel az érintett bizottsági tagot, azzal, hogy nyilatkozzon, hogy a kérelmezõ által megnevezett élettársi kapcsolat fennáll-e közte és a nyertes alkalmazottja között. Nyilatkozatában az érintett bizottsági tag megerõsítette az összeférhetetlenségi nyilatkozatában foglaltakat és kijelentette, hogy a kérelmezõ által megnevezett személlyel nem áll élettársi kapcsolatban.
<br>A Döntõbizottság megállapította, hogy a kérelmezõ az élettársi kapcsolat fennállására vonatkozó állítását bizonyítani nem tudta, ellenben az eljárás során rendelkezésre állt mind az ajánlatkérõ által kért nyilatkozat, mind a Döntõbizottság által beszerzett nyilatkozat.
<br>Mivel a kérelmezõ a kérelmében elõadott kifogását kellõen nem tudta alátámasztani, ennek hiányában ezen kérelmi elemet a Döntõbizottság az eljárás során nem találta alaposnak.
<br>A Döntõbizottság e körben mellõzte a kérelmezõ által indítványozott tanúbizonyítást, mivel kérelmezõi nyilatkozat szerint a tanút arra a körülményre kívánta meghallgatni, hogy azon intézetnél, ahol az érintett bizottsági tag dolgozik, a lefolytatott beszerzések során milyen eredménnyel végzõdött a korábbi eljárás egyes termékek esetén. A Döntõbizottság megítélése szerint azonban az, hogy egyes korábbi beszerzési eljárások milyen eredménnyel zárulnak és abban egy ajánlattevõ milyen eredménnyel vesz részt, semmi esetre sem olyan körülmény, amely egy élettársi kapcsolat fennállását igazolhatná, megalapozná.
<br>Kérelmezõ kifogásolta továbbá azt is, hogy ajánlatkérõ az "Összegzés az eljárásról" iratot nem kapta meg a törvény által elõírt határidõben, míg más ajánlattevõk azt postai úton megkapták.
<br>A Kbt. 61. § (1) bekezdése kimondja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.
<br>A Döntõbizottság a jogorvoslati eljárás során bekérte ajánlatkérõ postakönyvét, annak megállapítására, hogy az összegzést ajánlatkérõ mely idõpontban és mely ajánlattevõk részére küldte meg postai úton.
<br>Az ajánlatkérõ által becsatolt postakönyv másolata szerint az "Összegzés az eljárásról" iratot valamennyi ajánlattevõ részére, így kérelmezõ részére is 2004. április 20-án postai úton megküldte.
<br>Az eredményhirdetés idõpontja 2004. április 14-én volt, ettõl számított 5. munkanap 2004. április 21. Ajánlatkérõ tehát a Kbt. 61. § (1) bekezdésében foglaltakat betartva az összegzést postai úton az elõírt határidõben (2004. április 20-án, tehát a 4. munkanapon) megküldte valamennyi ajánlattevõ részére, így e körben jogsértés ajánlatkérõvel szemben nem állapítható meg.
<br>A kezdeményezõ irat alapján a Döntõbizottság megvizsgálta, hogy a kérelmezõ az általa kezdeményezett meghallgatással, illetve ajánlatkérõhöz intézett levelek elküldésével a verseny tisztaságát sértõ magatartást tanúsított-e, és így megsértette-e a Kbt. 24. § (1) bekezdésében foglaltakat.
<br>A Kbt. 24. § (1) bekezdése kimondja, hogy a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.
<br>Ajánlatkérõ a közbeszerzési eljárása lefolytatása során egyes eljárási cselekményeit a törvény szabályai szerint kell lefolytatnia, míg az eljárást lezáró döntését az elõre meghatározott értékelési rendszer alapján kell meghoznia. E körben ajánlattevõknek el kell fogadniuk, hogy ajánlatkérõ jogszerûen lefolytatott eljárás eredményeként, jogszerû döntéssel válassza ki az eljárás nyertesét és vele megkösse a szerzõdést. Ajánlattevõk nem használhatják fel tehát gazdasági erõfölényüket arra, és ezen erõfölényükkel visszaélve nem valósíthatnak meg olyan magatartást, amely alkalmas arra, hogy ajánlatkérõt a jogszerû eljárás lefolytatásának követelményétõl eltérítsék. Addig azonban, amíg ezen objektív feltételek nem állnak fenn, nem beszélhetünk a verseny tisztaságának megsértésérõl.
<br>Jelen esetben tényként állapítható meg, hogy a kérelmezõ személyes meghallgatására irányuló írásbeli megkeresése már a bírálóbizottsági döntési javaslat meghozatalát követõen került elküldésre. Tény az is, hogy ajánlatkérõ 2004. április 8-án kelt tájékoztatásának elfogadása és tiszteletben tartása mellett nem tett további lépéseket a személyes meghallgatás elérésére, hanem a tájékoztatásban megadott lehetõséggel élve észrevételét írásban juttatta el az ajánlatkérõ egyik fõosztályához. A kérelmezõ az ajánlatkérõ döntésre jogosult vezetõjét nem kereste meg, nem próbált vele kapcsolatot teremteni, erre irányuló körülmények a rendelkezésre álló iratokból nem állapíthatóak meg, ilyen körülményre ajánlatkérõ sem hivatkozott.
<br>A Döntõbizottság álláspontja szerint a kérelmezõ általi levelezések nem voltak alkalmasak arra, hogy befolyásolják az ajánlatkérõ döntését az összességében legelõnyösebb ajánlat kiválasztása körében. A döntési javaslatot tevõnek intézett levél a döntési javaslat meghozatalát követõen fogalmilag alkalmatlan a befolyásolásra, míg a döntés meghozatalára jogosult felé a kérelmezõ semmilyen lépést nem tett. Az eljárásban feltárt körülmények alapján pedig megalapozottan nem mondható ki, hogy a kérelmezõ szándéka befolyásolásra irányult volna.
<br>A kérelmezõ kezdeményezõ által kifogásolt 2004. április 9-én kelt levele tartalma szerint nem tekinthetõ másnak, mint a kérelmezõ aggályainak az eljárás jogszerûsége tekintetében, valamint, hogy élni kíván a törvény adta lehetõségével, legyen az akár jogorvoslat, akár más igénybe vehetõ fórum.
<br>A levél tartalmát tekintve sem fenyegetésnek, sem zsarolásnak, valamint befolyásolásnak nem minõsíthetõ, ezáltal az sem állapítható meg, hogy a verseny tisztaságát sértõ magatartás tanúsítását valósította volna meg kérelmezõ. Önmagában nem értékelhetõ a törvényben rögzített alapelvi rendelkezéseket sértõ magatartásnak, amennyiben a kérelmezõ sajátos módon ajánlatkérõt a törvényben rögzített jogszerû eljárásra, és jogszerû döntés meghozatala kötelezettségére hívja fel.
<br>A jogorvoslati eljárás során nem merült fel olyan tény vagy adat, amely azt támasztotta volna alá, hogy kérelmezõ ajánlatkérõt jogsértõ - a Kbt. megsértésére irányuló - magatartás tanúsítására kívánta volna rábírni. A Döntõbizottság megállapította, hogy a kezdeményezõ iratban hivatkozott magatartások jogsértés megállapítását alátámasztó okoknak, bizonyítéknak nem minõsülnek.
<br>A fenti indokok alapján a Döntõbizottság álláspontja szerint a kérelmezõ által elküldött levél tartalma alapján önmagában - többlettényállási elemek hiányában - nem alkalmas arra, hogy befolyásolja vele a kérelmezõ döntését, így a kérelmezõ nem sértette meg a Kbt. 24. § (1) bekezdésében meghatározott verseny tisztaságának szabályait.
<br>A fenti indokokra tekintettel a kérelmezõ elleni hivatalbóli eljárást a Döntõbizottság jogsértés hiányába megszüntette.
<br>Rámutat a Döntõbizottság, hogy e megállapításával nem a kérelmezõ eljárását helyesli, hanem annak csak és kizárólag a Kbt. kógens szabályaival való összevetését végezte el. A Döntõbizottság sok éves jogalkalmazói gyakorlata szerint a kérelmezõ által alkalmazott, az ajánlattevõi vélemény kifejezésre juttatásának ezen módja ritka, és semmiképpen sem ajánlott. Ezen magatartás jogon túli megítélését pedig maga a kérelmezõ végezte el, amikor  a jogorvoslati tárgyaláson közölte, meggondolatlan volt és érdekeinek ilyen módon való képviseletét megbánta.
<br>Tekintettel a fent leírtakra a Döntõbizottság a rendelkezõ részben foglaltak szerint határozott és a Kbt. 88. § (1) bekezdés c), d) és f) pontja szerinti jogkövetkezményeket alkalmazta, a hivatalbóli eljárást pedig az államigazgatás eljárásról szóló 1957. évi IV. tv. 14. § (2) bekezdése alapján megszüntette.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a.
<br>A Döntõbizottság a bírság összegének megállapításakor a Kbt. 88. § (5) bekezdésben foglaltakat vette figyelembe, e körben egyrészt az elkövetett jogsérelem súlyára volt tekintettel, valamint figyelembe vette, hogy ajánlatkérõnek módja van a megállapított jogsértés kiküszöbölésére, a kiszabott bírságot a fentiekre tekintettel szükségesnek, de egyben elegendõnek ítélte.
<br>Az eljárást lezáró döntés megsemmisítésével ajánlatkérõnek lehetõsége van az értékelés alapjául szolgáló körülmények ismételt vizsgálatára és új döntés meghozatalára, ezen jogát a Döntõbizottság nem vette át és nem is veheti át, így a Döntõbizottság nem végezte el ajánlatkérõ helyett az ajánlatok értékelését.
<br>Az tehát, hogy az eljárás nyertese a 2. résztétel tekintetében jogszerû értékelés mellett melyik ajánlattevõ, ajánlatkérõ feladata és lehetõsége meghozni egy esetleges új döntéssel.
<br>A költségelv viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Dr.  Sárkány Izolda s. k.,	      Hámori András s. k.,
<br>közbeszerzési biztos	       közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>