<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5731/2004)
</h2>
<br>1024 Budapest, Margit krt. 85.
<br>Ikt.sz.: D.313/8/2004.
<br>
<br>Tárgy: a Közbeszerzési Döntõbizottság elnöke által hivatalból kezdeményezett eljárása a Észak-dunántúli Környezetvédelmi és Vízügyi Igazgatóság közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., továbbiakban kezdeményezõ) által az Észak-dunántúli Környezetvédelmi és Vízügyi Igazgatóság (9021 Gyõr, Árpád út 28-32., a továbbiakban ajánlatkérõ) "Gyõr, Kálóczy tér 4. gátõrtelep felújítása során felmerült pót- és többletmunkák" tárgyú közbeszerzési eljárása ellen kezdeményezett hivatalból indított jogorvoslati eljárást megszünteti.
<br>A határozat ellen további jogorvoslatnak helye nincs.
<br>
<br>INDOKOLÁS
<br>
<br>A Döntõbizottság a rendelkezésére álló iratok és a felek nyilatkozata alapján az alábbi tényállást állapította meg.
<br>Ajánlatkérõ a közbeszerzésekrõl szóló 1995. évi XL. tv. (továbbiakban Kbt.) 70. § (2) bekezdés b) pontjára alapítottan hirdetmény közzététele nélküli tárgyalásos eljárást indított a rendelkezõ részben meghatározott beszerzés tárgyában 2003. április 30-án. A hirdetmény nélküli tárgyalásos eljárás megindításával egy idõben ajánlatkérõ tájékoztatta a Közbeszerzési Döntõbizottság elnökét.
<br>A kezdeményezõ 2004. május 13-án a Kbt. 79. § (5) bekezdése alapján kezdeményezte a Döntõbizottság hivatalbóli eljárását annak vizsgálatára, hogy ajánlatkérõ által választott eljárásfajta jogalapjának, illetve a felhívásának jogszerûsége megállapítható-e.
<br>A Döntõbizottság az eljárást megindította.
<br>Ajánlatkérõ 2004. május 27-én kelt beadványában bejelentette, hogy a kezdeményezõ által sérelmezett ajánlati felhívást visszavonták. Erre tekintettel kérte az eljárás megszüntetését.
<br>A Kbt. 79. § (1) bekezdése értelmében a Döntõbizottság eljárására - ha a törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban Áe.) rendelkezéseit kell alkalmazni.
<br>Az Áe. 14. § (2) bekezdése kimondja, hogy a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti, és errõl értesíti azokat, akik a 13. § (2) bekezdése szerint az eljárás megindításáról értesültek.
<br>A jelen esetben a jogorvoslati eljárás megindítását követõen az ajánlati felhívás visszavonásával megszûnt az a közbeszerzési eljárás, amely jogszerûségének vizsgálatára a hivatalbóli eljárás megindításra került. A jogorvoslati eljárás folytatására okot adó körülmény nem áll fenn, ugyanis közbeszerzési eljárás jelenleg nincs folyamatban a rendelkezõ részben ismertetett beszerzési tárgyban.
<br>A Döntõbizottság ezért az államigazgatási eljárás általános szabályairól szóló 1957. évi IV. tv. 14. § (2) bekezdése alapján a hivatalból indított eljárást megszüntette.
<br>
<br>Budapest, 2004. június 3.
<br>
<br>Dr. Sárkány Izolda s. k.,	     Kalmárné Diósy Ildikó s. k.,
<br>közbeszerzési biztos	     közbeszerzési biztos 
<br>
<br>Dr. Varga László s. k.,
<br>közbeszerzési biztos
<br>
<br>
<br><br></body></html>