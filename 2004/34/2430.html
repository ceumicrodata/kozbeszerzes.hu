<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2430/2004)
</h2>
<br>1024 Budapest, Margit krt. 85.
<br>Ikt.sz.: D.36/2/2004.
<br>
<br>Tárgy: az ERRO '96 Kft. jogorvoslati kérelme a Kálló Község Önkormányzata közbeszerzési eljárása ellen.
<br>
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az ERRO '96 Építõ, Szerelõ, Kereskedelmi és Szolgáltató Kft. (1037 Budapest, Szépvölgyi út 49-61. C ép. I. em. 8.; képviseli: dr. Fábry György ügyvéd, 1036 Budapest, Kolosy tér 5-6., a továbbiakban: kérelmezõ) által a Kálló Község Önkormányzata (2175 Kálló, Kossuth út 16.; nevében eljár: Pannon-Forrás Kft., 3100 Salgótarján, Május 1. út 64., a továbbiakban: ajánlatkérõ) "Vanyarci ivóvíztároló medence - Kisbágyoni ivóvíztároló medence közötti ivóvízmedence és távvezeték építése a szükséges mérõ és nyomáscsökkentõ, nyomásfokozó mûtárgyakkal, technológiai elemekkel és üzemirányító rendszerrel" tárgyú közbeszerzési eljárásával kapcsolatban benyújtott jogorvoslati kérelemnek helyt ad és megállapítja, hogy ajánlatkérõ megsértette a Kbt. 52. § (2) bekezdés d) pontjára tekintettel a Kbt. 52. § (1) bekezdését és a Kbt. 53. § (2) bekezdését, ezért ajánlatkérõvel szemben 3 000 000 Ft, azaz hárommillió forint bírságot szab ki.
<br>A Döntõbizottság kötelezi ajánlatkérõt, hogy a vele szemben kiszabott 3 000 000 Ft bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg. A jogorvoslati eljárás során ezen felül felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a felek nyilatkozatai és a rendelkezésére álló iratok alapján az alábbi tényállást állapította meg.
<br>Ajánlatkérõ 2003. október 1-jén a Közbeszerzési Értesítõben részvételi felhívás közzétételével a rendelkezõ részben meghatározott tárgyú nyílt elõminõsítéses közbeszerzési eljárást kezdeményezett.
<br>A részvételi felhívás 3. pontjában ajánlatkérõ az alábbiak szerint határozta meg a beszerzés tárgyát.
<br>"A beszerzés tárgya és mennyisége: ivóvízmedence és távvezeték építése a szükséges mérõ és nyomáscsökkentõ, nyomásfokozó mûtárgyakkal, technológiai elemekkel és üzemirányító rendszerrel.
<br>Mennyiségek:
<br>- 28 581 fm D 250 P 10 és 773 fm D 100 P 10 mûanyag nyomócsõ,
<br>- 2 ö 100 m 3 ivóvíztároló medence és létesítményei,
<br>- 1 db 1000 m 3 /d kapacitású nyomásfokozó,
<br>- 1 db térségi nyomáscsökkentõ,
<br>- 6 db vízátadási csomópont, 18 db légtelenítõ, 17 db ürítõ,
<br>- üzemirányító rendszer építése, illesztése meglévõ hálózathoz.
<br>A beszerzés része a kiviteli tervek elkészítése és a létesítmények próbaüzeme is."
<br>Ajánlatkérõ a részajánlat és a többváltozatú ajánlat tételét kizárta.
<br>Ajánlatkérõ a részvételi felhívás 9. és 10. pontjában meghatározta a résztvevõk pénzügyi, gazdasági és mûszaki alkalmassága igazolására kért adatok és tények körét, valamint a részvételre jelentkezõk alkalmassága elbírálásának, valamint a szerzõdés teljesítésére alkalmatlanná minõsítésének szempontjait.
<br>2003. október 27-ig, a részvételi jelentkezési határidõig részvételi jelentkezést nyújtott be az Alterra Építõipari Kft., a Pest Megyei Víz- és Csatornamûépítõ Kft., a Penta Általános Építõipari Kft. és a kérelmezõ.
<br>Ajánlatkérõ 2003. november 17-én tartotta a részvételi szakasz eredményhirdetését, melyen kihirdette, hogy valamennyi részvételre jelentkezõ a szerzõdés teljesítésére alkalmas és az általuk benyújtott részvételi jelentkezések érvényesek voltak. Ennek alapján ajánlatkérõ mind a négy céget felhívta ajánlattételre és részükre az ajánlati felhívást megküldte.
<br>Ajánlatkérõ ajánlati dokumentációt is készített, melynek 14. pontjában az alábbiakat is meghatározta:
<br>"Az ajánlatok elbírálásának szempontja: a Kbt. 34. § (1) bekezdés b) pontja alapján az összességében legelõnyösebb ajánlat szempontja szerint.
<br>A 34. § (3) bekezdésben foglaltak: az összességében legelõnyösebb ajánlat megítélésére szolgáló részszempontok és a részszempontok súlyát meghatározó súlyszámok a következõk:
<br>részszempontok
<br>súlyszámok
<br>- szerzõdéses feltételek
<br>35
<br>- minõségbiztosítás a projekt során
<br>28
<br>- az ajánlati ár mértéke
<br>23
<br>- a felhívásban meghatározott teljesítési határidõnél korábbi befejezési határidõ
<br>12
<br>- helyi munkaerõ foglalkoztatása
<br>2
<br>A részszempontok tartalmi elemeinek értékelése során minden részszempont esetén 0-10 pont adható.
<br>A szerzõdéses feltételek
<br>A részszempontnál a jogszabályi kereteken belül, a szerzõdés kockázatát ajánlatkérõ oldaláról csökkentõ szerzõdéses vállalások kerülnek értékelésre. A részszemponton belül az értékelésnél figyelembe vett tartalmi elemek (alszempontok) és súlyszámaik:
<br>részszempontok
<br>súlyszámok
<br>- jóteljesítési biztosíték vállalt mértéke
<br>10
<br>- garanciális idõ mértéke, garanciális kötelezettség pénzügyi biztosítékának nagysága
<br>10
<br>- kötbérvállalások (napi késedelmi, max. kötbér, hibás teljesítésre és meghiúsulásra vállalt kötbérek mértékei)
<br>8
<br>- számlafizetési határidõ
<br>7
<br>A jogérvényesíthetõség és a komolytalan ajánlatok kizárása érdekében ajánlatkérõ az alábbi keretek között értékeli a szerzõdéses feltételeket:
<br>- A szerzõdés mellékkötelmét jelentõ jóteljesítési biztosíték nem haladhatja meg a nettó vállalási ár 50%-át.
<br>- A garanciális idõ felsõ határa nem lehet több az egyes építmény- és gépfajtákra meghatározott kötelezõ alkalmassági idõtartamnál. A garanciális idõszakra vonatkozó pénzügyi biztosíték felsõ határa a nettó vállalási ár 20%-a.
<br>- A napi késedelmi és maximális kötbérvállalás értékelésénél ajánlatkérõ csak a pénzügyi ütemtervben lévõ végszámla és az utolsó részszámla együttes összege mértékéig veszi számításba az ajánlatban foglaltakat. Hibás teljesítésre és meghiúsulásra a kötbér felsõ határa a nettó vállalási ár 20-20%-a.
<br>- A számlafizetési határidõ az ajánlatban nem haladhatja meg a 90 napot.
<br>Az ajánlatkérõ jogérvényesíthetõsége céljából értékelésnél elfogadja a törzstõke 50%-os mértékéig az ajánlattevõ nyilatkozatát, ill. ezt meghaladó mértékû vállalásnál bankgarancia-nyilatkozatot kell csatolni az ajánlathoz. Az értékelésnél csak az ily módon igazolt mértékû vállalások kerülnek összehasonlításra. Mivel a jóteljesítési biztosíték a szerzõdés mellékkötelme, ez esetben az ajánlatban elegendõ csupán az ajánlattevõ nyilatkozata.
<br>A napi késedelmi kötbér a szerzõdésben vállalt határidõ lejártát követõ elsõ nappal kezdõdik, és az azt követõ 30. napig tart. Lejárta után a szerzõdés teljesítetlensége esetén a meghiúsulási kötbér követi."
<br>Ajánlatkérõ az ajánlati dokumentáció 14. pontja utolsó bekezdésének utolsó mondatában az alábbiakat határozta meg:
<br>"Kérjük továbbá az ajánlattevõket, hogy tartózkodjanak a megalapozatlan irreális vállalásoktól, mert a dokumentációban megfogalmazott feltételek között az ilyen ajánlatot érvénytelenség címén kizárjuk az értékelésbõl."
<br>Ajánlatkérõ 2003. december 12-én tartotta a helyszíni konzultációt, melyen az ajánlattevõk által feltett kérdésekre is választ adott. A helyszíni konzultációról készült jegyzõkönyv alapján az 5. számú kérdésre az ajánlatkérõ az alábbi választ adta:
<br>"A napi kötbér mértéke nem maximált, a kiírás ellentmondásos. Lehet-e konkretizálni?
<br>Válasz: az ajánlatkérõ a dokumentációban nyomatékosan felhívta ajánlattevõk figyelmét arra, hogy tartózkodjanak az irreális vállalásoktól, mert ajánlatuk érvénytelenség címén kizárásra kerül. A napi kötbér mértékére ajánlattevõ ezen túlmenõen egyéb korlátot nem tett, de a bírósági joggyakorlatban általánosan elfogadott mértékû, érvényesíthetõ késedelmi kötbér mértékét lényegesen meghaladó vállalást megalapozatlannak tekinti és kizárja."
<br>2004. január 5-ig, az ajánlattételi határidõig ajánlatot nyújtott be a kérelmezõ, a Pest Megyei Víz- és Csatornamûépítõ Kft., a Penta Általános Építõipari Kft. és az Alterra Építõipari Kft.
<br>Ajánlatkérõ 2004. január 14-én tartotta a közbeszerzési eljárás ajánlati szakaszának eredményhirdetését, melyen kihirdette, hogy a Penta Kft. ajánlata az eljárás nyertese, míg kérelmezõ ajánlata érvénytelen.
<br>Ajánlatkérõ a kérelmezõ ajánlatának érvénytelenségével kapcsolatban az összegezés az eljárásról címû irat 3. pontjában az alábbiakat tüntette fel:
<br>"A napi késedelmi kötbér mértékét ajánlattevõ irreális mértékben határozta meg (13 598 000 Ft/nap), hiszen a nettó vállalási ár 3,3%-a szerepel ajánlatában. Az ajánlatban szereplõ maximális kötbér mértéke 30 napos késedelem esetén megegyezik a nettó vállalási árral (407 949 000 Ft), ami a kockázatokkal reálisan számolva nem vállalható, késedelem esetén nem érvényesíthetõ mérték. Az ajánlattevõ a dokumentációban meghatározott garanciális idõ mértékének felsõ határától is lényegesen eltért ajánlatában, hiszen egységesen - a gépészeti, villamos és irányítástechnikai munkarészekre is 10 év garanciát vállalt. Ajánlatkérõ a dokumentáció 14. pontjában és a konzultációs jegyzõkönyvben egyaránt meghatározta a reálisan elfogadható vállalások korlátait, és felhívta ajánlattevõk figyelmét, hogy az irreális vállalások esetén érvénytelenség címén kizárásra kerülnek.
<br>Ajánlatkérõ a Kbt. 52. § (2) bekezdés d) pontja alapján az ERRO '96 Kft. ajánlatát érvénytelennek tekinti."
<br>Kérelmezõ 2004. január 20-án nyújtott be jogorvoslati kérelmet, melyben kérte ajánlatkérõ eljárást lezáró döntésének megsemmisítését, ideiglenes intézkedéssel a szerzõdéskötés megtiltását és ajánlatkérõ kötelezését a költségek viselésére. Kérelme indokaként elõadta, hogy a kiírásnak megfelelõen állította össze ajánlatát és a maximális lehetõségeket kihasználva tette meg kötbérvállalásait, így az általa megajánlott kötbér mértéke és annak feltételei nem ellentétesek a kiírással.
<br>Elõadta továbbá azt, hogy a garanciális idõtartamot is a megengedett maximális mértékben vállalta. Az irányadó jogszabály a kötelezõ alkalmassági idõt 10 évben határozza meg a nyomvonal jellegû építményszerkezetekre és az egyéb elemekre is. A 12/1988. ÉVM-IPM-KM-MéM-KVM együttes rendelet mellékletének II. részében az 5 éves kötelezõ alkalmassági idejû eszközök között nem találhatóak meg az ivóvíz-vezetékekkel kapcsolatos gépészeti berendezések, ezért e rendeletben meghatározott általános szabályt kell alkalmazni, vagyis a 3. § (2) bekezdése szerint a nyomvonal jellegû építményszerkezetek létrehozásánál felhasznált egyes termékekre az építményszerkezetekkel azonos kötelezõ alkalmassági idõ az irányadó. Álláspontja szerint a többi ajánlat érvénytelen, mert azok nem vették figyelembe a teljes létesítményre irányadó 10 éves alkalmassági idõt. Álláspontja szerint ajánlatkérõ szubjektív okból értékelte irreálisnak az ajánlatát, és ennek alapján minõsítette érvénytelenné azt.
<br>Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy a Kbt. rendelkezéseinek megfelelõen hozta meg a döntését. Az ajánlati felhívásban és dokumentációban meghatározta azt, hogy csak a nem irreális vállalásokat veszi figyelembe. Ennek keretében meghatározta azt, hogy a komolytalan ajánlatok érvénytelenség címén kizárásra kerülnek, továbbá a helyszíni konzultáción adott válaszában rögzítette, hogy a késedelmi kötbér napi mértékének a bírósági gyakorlat szerinti nagyjából 1%-ot tekinti felsõ határnak, az e fölöttieket pedig már irreálisnak, illetõleg komolytalannak tekinti, és ezért az ilyen ajánlati elemeket tartalmazó ajánlatot érvénytelenné fogja nyilvánítani.
<br>Elõadta továbbá, hogy a garanciavállalás idõtartamával kapcsolatban meghatározta, hogy azt csak a kötelezõ alkalmassági idõ végéig lehet maximálisan vállalni és e körben a hatályos 12/1988. ÉVM-IPM-KM-MéM-KVM együttes rendelet szerint magára a csatornára a 10 éves kötelezõ alkalmassági idõ az irányadó, míg a gépészeti berendezésekre (pl. szivattyúk, nyomásfokozó) csak 5 év a kötelezõ alkalmassági idõ, így ezekre vonatkozóan legfeljebb 5 évet lehetett vállalni. Kérelmezõ e tekintetben is magasabbat vállalt ugyanúgy, ahogy a késedelmi kötbér napi mértékénél, mert ott az általa tett ajánlat az 1%-ot lényegesen meghaladja, az a vállalási ár mintegy 3,3%-a. Kérelmezõ a garanciavállalás tekintetében egységesen 10 évet ajánlott meg, mely a gépészeti berendezések esetében hosszabb, mint a kötelezõ 5 éves alkalmassági idõ.
<br>Elõadta, hogy az érvényes ajánlatok benyújtói a rendelet elõ írásainak megfelelõ idejû garanciális megajánlásokat tettek. Álláspontja szerint jogszerûen járt el, és ennek alapján kérte a jogorvoslati kérelem elutasítását.
<br>Ajánlatkérõ a nyertes ajánlattevõvel a szerzõdést 2004. január 23-án megkötötte. Egyéb érdekeltek érdemi észrevételt nem tettek.
<br>A Döntõbizottság ideiglenes intézkedést nem alkalmazott, mert annak törvényi feltételei a megkötött szerzõdésre is tekintettel nem álltak fenn.
<br>A Döntõbizottság megállapította, hogy a jogorvoslati kérelem az alábbiak szerint megalapozott.
<br>A Kbt. 26. § (2) bekezdés második mondata szerint ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése alapján az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>A Kbt. rendelkezései alapján az ajánlati felhívásban, illetve a dokumentációban ajánlatkérõnek pontosan meg kell határoznia, hogy mely feltételek fennállása esetén nyilvánítja az egyes ajánlatokat érvényesnek, illetve érvénytelennek. A Kbt. 52. § (2) bekezdés d) pontja alapján csak akkor lehet érvénytelenné nyilvánítani egy ajánlatot, ha az ajánlati dokumentációban, illetve felhívásban ajánlatkérõ konkrétan meghatározta, hogy mely elõ írásnak kell eleget tenni az ajánlatnak és ezt az elõ írást az ajánlat nem teljesíti.
<br>A Döntõbizottság elõször a kérelmezõ ajánlatának érvénytelenségét megállapító ajánlatkérõi döntés jogszerûségét vizsgálta meg.
<br>Késedelmi kötbér napi és maximális mértéke
<br>Ajánlatkérõ a késedelmi kötbérrel kapcsolatban meghatározta azt, hogy annak a vállalt határidõ lejártát követõ elsõ naptól a 30. napig kell tartania, valamint, hogy a kötbérvállalás értékelésénél csak a végszámla és az utolsó részszámla együttes összege mértékéig veszi figyelembe az ajánlatokat. Ajánlatkérõ azt is rögzítette, hogy a bírósági gyakorlatban általánosan elfogadott mértéket meghaladóan tett vállalásokat kizárja.
<br>Kérelmezõ ajánlatában egy rész- és egy végszámla kibocsátása szerepel, melyek pénzügyi ütemezése (56, illetve 44%) megfelel az ajánlatkérõ által meghatározott pénzügyi ütemezésnek.
<br>Ajánlatkérõ az ajánlatának 6. oldalán késedelmi kötbér tekintetében a nettó vállalási ár 100%-ában megadott maximális késedelmi kötbér összeget tüntetett fel. A napi kötbér ennek 30-ad része, ennek megfelelõen a maximális késedelmi kötbér 407 949 000Ft, míg a napi késedelmi kötbér 13 598 300 Ft.
<br>Kérelmezõ csak egy részszámlát kívánt benyújtani, ezért ez az egy db részszámla az utolsó részszámlának is tekintendõ. Ennek megfelelõen kérelmezõ esetében az utolsó részszámla és a végszámla együttes összege az egy db részszámla és egy db végszámla együttes összegének felel meg. Így ezt a felsõ határt kell figyelembe venni a késedelmi kötbér maximális nagyságánál, ezért a késedelmi kötbér - összhangban az ajánlatkérõ erre vonatkozó elõ írásával - az ajánlati ár 100%-a lehetett kérelmezõ esetében. E tekintetben ajánlatkérõ azon további elõ írásának, hogy a maximális késedelmi kötbérnek fedezetet kellett nyújtania a 30 napos idõintervallumra, mely alatt késedelmi kötbér kerülhet érvényesítésre, a kérelmezõ ajánlata szintén megfelel, ugyanis kérelmezõ a nettó ajánlati ár 30-ad részét határozta meg napi késedelmi kötbérként. Így kérelmezõ ajánlatában szereplõ ezen ajánlati elem ajánlatkérõnek az idõtartamra vonatkozó elõ írását is kielégítette.
<br>A késedelmi kötbér napi mértékének ajánlatkérõi korlátozása tekintetében a Döntõbizottság megállapította, hogy annak felsõ határa nincs pontosan meghatározva. Ajánlatkérõ azon nyilatkozatát, hogy nagyjából 1%-ot tekintettek még elfogadható mértékû összegnek a napi késedelmi kötbérre vonatkozóan, a Döntõbizottság nem fogadta el, mert ez az ajánlati felhívásban, a dokumentációban, illetõleg az ajánlattevõi kérdésekre adott válaszban nem került meghatározásra. Ajánlatkérõ azon nyilatkozatát, mely szerint a napi késedelmi kötbér az 1992. évi 260. BH alapján 1%-ban maximalizálható és ennek alapján a szakmai körökben és a gyakorlatban is ez alakult ki, ezért az erre való hivatkozása, mint bírósági gyakorlatra való utalás kellõ mértékkel meghatározta ezt az 1%-ot, a Döntõbizottság nem fogadta el, mert az ajánlatkérõ által a jogorvoslati eljárás során hivatkozott BH nem került feltüntetésre a felhívásban vagy a dokumentációban.
<br>A Döntõbizottság rámutat arra, hogy a hivatkozott BH csupán annyit mond ki, hogy a napi 1%-os mérték sem túlzott nagyságú a napi késedelmi kötbér tekintetében. Ez nem tekinthetõ határértéknek, ennek alapján nem volt pontosan meghatározva az ajánlati felhívásban és a dokumentációban, hogy mi tekinthetõ felsõ határnak, illetve mi az, amit "komolytalannak" tekint ajánlatkérõ. A Döntõbizottság ennek alapján megállapította, hogy ajánlatkérõnek az ajánlati felhívásban és dokumentációban nem volt olyan elõ írása, melynek a kérelmezõ ajánlata a késedelmi kötbér tekintetében ne felelne meg, így ajánlatkérõnek az ezzel ellentétes döntése és ennek alapján érvénytelenség megállapítása nem helytálló.
<br>Garanciális idõ
<br>Az ajánlati felhívásban és dokumentációban ajánlatkérõ meghatározta azt, hogy e tekintetben az ajánlati vállalások felsõ határaként a kötelezõ alkalmassági idõ mértékéig értékeli az ajánlatokat. Az egyes nyomvonal jellegû építményszerkezetek kötelezõ alkalmassági idejérõl szóló 12/1988. (XII. 27.) ÉVM-IPM-KM-MéM-KVM együttes rendelet (továbbiakban: rendelet) rendelkezik az ivóvíz-vezetékekkel kapcsolatos kötelezõ alkalmassági idõ tartamáról is.
<br>A rendelet 3. § (1) bekezdése alapján a nyomvonal jellegû építményszerkezeteket, valamint azok kötelezõ alkalmassági idejét a rendelet melléklete tartalmazza.
<br>A rendelet 3. § (2) bekezdése szerint a nyomvonal jellegû építményszerkezetek létrehozásánál felhasznált egyes termékekre az építményszerkezetekkel azonos kötelezõ alkalmassági idõ az irányadó.
<br>A rendelet mellékletének I. sz. része (10 éves kötelezõ alkalmassági idõ) az alábbiakat is tartalmazza:
<br>"4.1. Ivó-, ipari és öntözõvíz-nyomóvezetékek (nyomócsövek, csõidomok, szerelvényaknák, csõhidak).
<br>
<br>7.3. Szivattyútelepek (a gépészeti berendezések kivételével)"
<br>A rendelet mellékletének II. számú része (5 éves alkalmassági idõ) az alábbiakat is tartalmazza:
<br>"5. Szenny- és csapadékvízcsatorna-hálózatok, valamint szivattyútelepek gépészeti berendezései."
<br>Kérelmezõ 10 év garanciát vállalt a csatornára és a gépészeti berendezésekre is.
<br>Ajánlatkérõ az ajánlati felhívásban és a dokumentációban úgy rendelkezett, hogy csak bizonyos keretek között értékeli a szerzõdéses feltételekkel kapcsolatos ajánlati elemeket.
<br>Ajánlatkérõnek - az összegzésben foglaltaktól eltérõen - nem volt olyan rendelkezése, amely szerint az ezeket a kereteket meghaladó tartalmi elemeket tartalmazó ajánlatokat érvénytelenné nyilvánítja. Ajánlatkérõ csupán az irreális és komolytalan ajánlatok érvénytelenné nyilvánításáról rendelkezett, de nem határozta meg azt, hogy mit tekint irreálisnak vagy komolytalannak. Ennek alapján ajánlatkérõnek az általa meghatározott kereteken túli megajánlásokat az ajánlatok értékelésekor figyelmen kívül kellett volna hagynia a határokat meghaladó részben, és csak a lehetséges maximumot értékelhette volna. A többletmegajánlások azonban nem eredményezik - ajánlatkérõ rendelkezései alapján - az ajánlat érvénytelenségét.
<br>A Döntõbizottság megkeresésére az Országos Környezetvédelmi, Természetvédelmi és Vízügyi Fõigazgatóság által adott állásfoglalás szerint a nyomvonal jellegû vízépítési létesítmények gépészeti berendezései közül az ivóvízcsatorna gépészeti berendezései nincsenek külön nevesítve a rendeletben; azonban mûszaki szempontok alapján az ivóvíz-, a szennyvíz-, a belvíz- és csapadékvíz-hálózatok szivattyútelepeinek gépészeti berendezései egységes megítélésre kerülnek. Ennek alapján a rendelet mellékletének II. része 5. pontja tartalmazza a gépészeti berendezésekkel kapcsolatos kötelezõ alkalmassági idõt, melyet 5 éves idõtartamban határoz meg.
<br>A rendelet szabályai alapján elkülönül az ivóvízcsatorna csõvezeték és kapcsolódó mûtárgyainak, valamint a kapcsolódó gépészeti berendezések (nyomásfokozó szivattyútelep gépészeti berendezései) kötelezõ alkalmassági ideje. A csatornára 10 év, míg a gépészeti berendezésekre 5 év a kötelezõ alkalmassági idõ. Ennek alapján ajánlatkérõ csak ezeket az idõtartamokat vehette figyelembe az ajánlatok értékelésénél, mint a lehetséges ajánlatok felsõ határát.
<br>A kérelmezõ ajánlatában a gépészeti berendezések esetében az 5 éves idõtartamot meghaladó megajánlást ajánlatkérõnek figyelmen kívül kellett volna hagynia az értékeléskor, de a többletmegajánlás léte nem ellentétes a dokumentáció elõ írásaival. Ennek alapján a Kbt. 52. § (2) bekezdés d) pontja nem áll fenn, ezért ajánlatkérõnek a kérelmezõ ajánlatát érvénytelenné nyilvánító döntése - annak mindkét indoka körében - sérti a Kbt. rendelkezéseit, így a jogorvoslati kérelem e része megalapozott.
<br>Fentiekbõl az következik, hogy a többi ajánlat érvényessége sem függ attól, hogy az ajánlattevõk a kötelezõ alkalmassági idõt meghaladó garanciális idõt vállaltak vagy sem.
<br>A Döntõbizottság megállapította, hogy az ajánlatkérõ által érvényesnek nyilvánított ajánlatok a nyomvonalas létesítményekre és építõmesteri munkákra maximum 10, míg a gépészeti munkákra maximum 5 éves garanciális idõt ajánlottak meg. E tekintetben ez a 3 ajánlat is megfelel az ajánlati felhívás és dokumentáció feltételeinek, így e szempontból érvényesek.
<br>A Kbt. 2002. január 1-jétõl hatályos 88. § (1) bekezdés f) pontja úgy rendelkezik, hogy a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel; illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A konkrét közbeszerzési eljárásban a Döntõbizottság megállapította, hogy személyi bírság alkalmazására nincs lehetõség.
<br>Az eset összes körülményei között a Döntõbizottság mérlegelte, hogy a bírságolt szervezet Kbt.-be ütközõ magatartását 2002. január 1-jét követõ eljárásával kapcsolatosan elõször állapítja meg, továbbá azt, hogy a jogsérelem nem reparálható, figyelembe vette továbbá a beszerzés tárgyát, annak sajátosságait, valamint annak nettó 375 899 000 Ft-os értékét és a kiszabható minimális és maximális bírság összegét.
<br>A Döntõbizottság értékelte azt is, hogy ajánlatkérõ a jogorvoslati eljárás során a törvényi kötelezettségek teljesítésén túl, egyéb, az eljárást segítõ, közremûködõ magatartást nem tanúsított. Az eset összes körülményeit figyelembe véve a Döntõ bizottságnak az az álláspontja, hogy jelen jogorvoslati eljárás során az irányadó költségvetési törvényben meghatározott minimális összegû bírságnál magasabb összegût indokolt alkalmazni. Ennek alapján a Döntõbizottság álláspontja szerint 3 000 000 Ft , azaz hárommillió forint bírság kiszabása áll arányban az ajánlatkérõ által elkövetett jogsértések súlyával.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének d) és f) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a Kbt. 88. § (1) bekezdés h) pontja alapján a költségek viselésérõl is.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 1.
<br>
<br>Dr. Nagy László Gábor s. k., Bújdosó Gézáné s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>