<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2457/2004)
</h2>
<br>1024 Budapest, Margit krt. 85.
<br>Ikt.sz.: D.56/6/2004.
<br>
<br>Tárgy: a Partner Építõ Kft. jogorvoslati kérelme az Isteni Megváltóról Nevezett Nõvérek Magyar Tartománya közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Partner Építõ Kft. (1183 Budapest, Nefelejcs u. 1., képviseli: dr. Harsányi István ügyvéd, 1145 Budapest, Varsó u. 10., a továbbiakban: kérelmezõ) által az Isteni Megváltóról Nevezett Nõvérek Magyar Tartománya (1085 Budapest, Horánszky u. 17., képviseli: dr. Tálas K. József ügyvéd, 1126 Budapest, Böszörményi út 20-22. IV. em., a továbbiakban: ajánlatkérõ) "Nagyboldogasszony Ház bõvítése" tárgyú közbeszerzési eljárása ellen benyújtott kérelmét
<br>
<br>elutasítja.
<br>
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a Fõvárosi Bíróság 13.K.30.831/2002/4. és a Fõvárosi Ítélõtábla - 3.Kf.27.057/2003/4. számú jogerõs ítélete, a közbeszerzési eljárás dokumentumai és a felek - írásbeli és szóbeli nyilatkozatai alapján az alábbi tényállást állapította meg.
<br>Az ajánlatkérõ 2001. augusztus 29-én közzétett ajánlati felhívásában nyílt közbeszerzési eljárást indított a rendelkezõ részben meghatározott beszerzés tárgyában.
<br>Az ajánlattételi határidõre 2001. október 9-re a kérelmezõ, a Bau System Kft. és a Merkbau Kft. nyújtott be ajánlatot.
<br>Az ajánlatkérõ a 2001. október 17-én tartott eredményhirdetésen a kérelmezõt hirdette ki nyertesnek, második legkedvezõbb ajánlattevõnek pedig a Bau System Kft.-t.
<br>Az ajánlatkérõ az eredményhirdetést követõen és az ajánlati felhívásban megjelölt 2001. október 27-i szerzõdéskötési idõpont között tudomást szerzett arról, hogy a felperes által az ajánlati felhívás 9. b) pontjában az ajánlattevõk szerzõdésteljesítésre vonatkozó pénzügyi, gazdasági alkalmatlansága tárgyában meghatározott feltétel tekintetében (alkalmatlan a szerzõdés teljesítésére az az ajánlattevõ, akinek az elmúlt három évben évenként nem volt minimum 300 M Ft árbevétele) a felperes által becsatolt mérlegekben megadott 1998-1999. évre vonatkozó adatok nem valósak, mert az árbevétel ezekben az években nem érte el a megkívánt 300 M Ft-ot a cégbírósági adatok szerint.
<br>Az ajánlatkérõ 2001. november 16-án kelt levelében tájékoztatta a felperest kihirdetett döntése módosításáról, mely szerint az eljárás nyertese a Bau System Kft., valamint közölte, hogy õt az eljárásból kizárja. Ezt megelõzõen 2001. november 14-én terjesztett elõ az ajánlatkérõ jogorvoslati kérelmet, melyben kérte a kérelmezõ hamis adatszolgáltatásának a megállapítását és az eljárást lezáró döntés megsemmisítését.
<br>A kérelmezõ a jogorvoslati eljárásban a mérlegadatok valóságnak meg nem felelõ tényét elismerte, arra hivatkozott, hogy a mérlegadatok tévedésbõl, adminisztrációs hiba miatt kerültek az ajánlatához csatolásra.
<br>A jogorvoslati kérelmet a Döntõbizottság D.723/18/2001. sz. határozatával elkésettség miatt elutasította, mely határozat jogerõre emelkedett. Ezt követõen az ajánlatkérõ 2002. január 9-én az eljárásról összegzést készített és ebben a felperes ajánlatát a Kbt. 53. § (1) bekezdés c) pontja szerint a hamis adatszolgáltatásra hivatkozva érvénytelenné nyilvánította, a nyertes ajánlattevõ a Bau-System Kft. lett, majd erre vonatkozó döntését 2002. január 17-én faxon a kérelmezõ részére megküldte.
<br>A közbeszerzési eljárást módosító és 2002. január 11-én megtartott eredményhirdetésen a Bau-System Kft.-t hirdette ki az ajánlatkérõ nyertesnek.
<br>A kérelmezõ 2002. január 28-án elõterjesztett jogorvoslati kérelmében kérte a január 9-én meghozott ajánlatkérõi döntés megsemmisítését a tekintetben, hogy az ajánlati felhívásban meghatározott beszerzés tárgyában benyújtott pályázatok közül a Bau-System Kft.-t nyilvánította nyertesnek.
<br>Kérte továbbá azt is, hogy a Döntõbizottság kötelezze az ajánlatkérõt a vele való szerzõdéskötésre.
<br>A Döntõbizottság D.42/13/2002. sz. határozatával a Kbt. 79. § (7) bekezdése alapján a kérelmezõ kérelmét elkésettség miatt elutasította. A határozat indokolása szerint a kérelmezõ jogsérelme alapvetõen abból áll, hogy az ajánlatkérõ nem vele, mint a közbeszerzési eljárás eredeti nyertesével kötötte meg a szerzõdést.
<br>A kérelmezõ errõl a tényrõl az eredeti szerzõdéskötési idõpontban 2001. október 27-én, illetve ez a nap munkaszüneti nap lévén 2002. október 29-én tudomást szerzett.
<br>Ezen idõponthoz képest a 15 napos jogvesztõ határidõn túl nyújtotta be jogorvoslati kérelmét, ezért az elkésetten benyújtott kérelmet a Döntõbizottság a Kbt. 80. § (1) bekezdése alapján elutasította.
<br>A kérelmezõ keresettel támadta meg a D.42/13/2003. számú határozatot, amelynek a Fõvárosi Bíróság helyt adott és a határozatot hatályon kívül helyezte, a Döntõbizottságot új eljárás lefolytatására kötelezte. A határozat indokolása szerint a kérelmezõ által állított jogsértõ eseményrõl történõ tudomásszerzés 2002. január 17-étõl számítandó az ajánlatkérõ által meghozott összegzés részére történõ megküldésének, illetve az errõl történõ tudomásszerzés napja.
<br>Az I. fokú határozat ellen a Döntõbizottság fellebbezést terjesztett elõ, melyet a Fõvárosi Ítélõtábla 3.Kf.27.057/2003/4. sz. ítéletével elutasított és az elsõfokú bíróság ítéletét helybenhagyta.
<br>Az ítélet indokolása szerint az eljárást lezáró döntés, illetve az errõl történõ tudomásulvétel ideje - a Kbt. 61. § (1) bekezdése szerinti összegezésrõl történõ 2002. január 17-i kérelmezõi tudomásulvétel volt. Ehhez képest a 2002. január 28-án elõterjesztett jogorvoslati kérelem nem tekinthetõ elkésettnek.
<br>A Fõvárosi Ítélõtábla a hatályon kívül helyezést követõ közigazgatási eljárásra elõírta, hogy a Döntõbizottságnak az elsõ lezáró döntést követõ események láncolatát egységes egészként kell értékelnie és az érdemi elbírálás során állást kell foglalnia abban a kérdésben, hogy az eljárásból kizárt ajánlattevõ jogosult-e jogorvoslati kérelmet benyújtani az eljárás további szakaszához kapcsolódó események kifogásolására.
<br>A kérelmezõ a jelen eljárásban fenntartotta jogorvoslati kérelmét, kiegészítve azzal, hogy az ajánlatkérõ 2001. november 16-i értesítése nem egyértelmûen tartalmazza a kizárásra vonatkozó döntést. Elõadta, hogy a téves mérlegadatok az ajánlatkérõ számára azonnal felismerhetõek voltak.
<br>Az ajánlatkérõ észrevételében kérte a kérelem elutasítását, mivel a hamis adatszolgáltatás ténye egyértelmûen - a kérelmezõ által is elismerten - megállapítható, mely automatikusan a kizárás jogkövetkezményével jár.
<br>Az ajánlatkérõ köteles az eljárás bármely szakaszában a Kbt. 53. § (1) bekezdés c) pontja alapján az eljárásból kizárni a hamis adatot szolgáltató ajánlattevõt, aki a kizárásra tekintettel az eljárás további szakaszában nem vehet részt a Kbt. 53. § (2) bekezdése szerint.
<br>A Döntõbizottság a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 79. § (1) bekezdése alapján alkalmazandó, az államigazgatási eljárás általános szabályairól szóló 1957. évi IV. törvény (a továbbiakban: Áe.) 73. § (3) bekezdését figyelembe vette, mely szerint a közigazgatási szervet az államigazgatási határozat hatályon kívül helyezését követõ új eljárásban a bírósági ítélet rendelkezése és indokolása köti, annak tartalmát a megismételt eljárás és a határozathozatal során köteles figyelembe venni.
<br>A Döntõbizottság ennek megfelelõen a Fõvárosi Ítélõtábla ítéletében foglaltak szerint vizsgálta, hogy a kérelmezõ rendelkezik-e a Kbt. 79. § (3) bekezdése szerinti közvetlen érdekeltséggel az eljárás eredményhirdetési szakaszában azt követõen, hogy az eljárásból a hamis adatszolgáltatásra tekintettel ki zárták.
<br>A Kbt. 79. § (3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.
<br>A Döntõbizottság megállapította, hogy a kérelmezõnek a Kbt. 79. § (3) bekezdése szerinti közvetlen érdekeltsége nem áll fenn az alábbiak szerint.
<br>A jelen eljárás elõzményét képezõ jogorvoslati eljárást ajánlatkérõ kezdeményezte, a hamis adatszolgáltatás tárgyában kérelmezõ kizárását kérelmezõ nem kifogásolta, önállóan erre vonatkozó jogorvoslati kérelmet nem terjesztett elõ, valamint a jelen eljárásban és a tárgyalási nyilatkozatában is az eredeti jogorvoslati kérelmét tartotta fenn, mely az ajánlatkérõnek a BauSystem Kft. nyertessé nyilvánítására vonatkozó és 2002. január 9-én meghozott összegzésben megjelölt jogsértésre vonatkozott, illetve arra, hogy az ajánlatkérõ nem vele kötött szerzõdést.
<br>A Döntõbizottság álláspontja szerint az a tény, hogy az ajánlatkérõ a kizárást tartalmazó döntését követõen a Döntõbizottság elõtt kezdeményezett jogorvoslati eljárásban is meg kívánta a kérelmezõvel szemben állapítani a hamis adatszolgáltatás tényét, az ajánlatkérõ saját hatáskörben meghozott és a kizárásra vonatkozó döntésétõl függetlenül történt, ami nem jelenti azt, hogy a saját döntése nem joghatályos.
<br>A Kbt. 46. § (1) bekezdés c) pontját figyelembe véve a hamis adatszolgáltatás megállapítása és az érintett ajánlattevõ kizárása önálló ajánlatkérõi döntés, melynek érvényessége független a hamis adatszolgáltatásra vonatkozó jogorvoslati kérelem eljárásjogi akadály miatti elutasításától.
<br>A Döntõbizottság álláspontja szerint a kérelmezõ azzal, hogy a kizárására vonatkozó ajánlatkérõi döntést tudomásul vette, az eljárás késõbbi szakaszában meghozott, a nyertes ajánlattevõ személyének megállapítására vonatkozó eljárást lezáró döntést már nem támadhatja ügyfélképesség hiányában. Az eljárásból való kizárására tekintettel a Kbt. 53. § (1) bekezdés c) pontja alapján az eljárásban a kérelmezõ az eredményhirdetési szakaszt illetõen nem vesz részt, nem versenytársa az érvényes ajánlatot tevõ és kizárási ok alá nem esõ ajánlattevõknek, tehát nem ajánlattevõ.
<br>Megjegyzi a Döntõbizottság, hogy a kérelmezõ a jelen eljárásban sem cáfolta az általa közölt mérlegadatok hamis voltát, hanem arra hivatkozott, hogy egyes adatok korrekten is megjelölésre kerültek a valótlan adatok mellett, és ezek az ajánlatkérõ számára nyilvánvalóan felismerhetõek voltak.
<br>A Döntõbizottság a kérelmezõ tárgyaláson tett nyilatkozata alapján azt a következtetést vonta le, hogy a kizárást megalapozó ajánlatkérõi döntést kizárólag a nyertes ajánlattevõvel kötendõ szerzõdéskötésre tekintettel kívánta támadni, illetve tartotta jogszerûtlennek.
<br>A Döntõbizottság a fentiek szerint a Kbt. 76. § (1) bekezdésében biztosított jogkörében eljárva a Kbt. 80. § (4) bekezdésére tekintettel a kérelmet elutasította.
<br>A Döntõbizottság a Kbt. 88. § (1) bekezdés h) pontja alapján döntött a költségek viselésérõl.
<br>A bírósági jogorvoslat lehetõségét a Kbt. 89. § (1) bekezdése tartalmazza.
<br>
<br>Budapest, 2004. március
<br>
<br>Dr. Csanádi Péter s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br><br></body></html>