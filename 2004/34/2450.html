<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2450/2004)
</h2>
<br>1024 Budapest, Margit krt. 85.
<br>Ikt.sz.: D.46/9/2004.
<br>
<br>Tárgy: a HUMANsoft Kft. jogorvoslati kérelme a Békés Megyei Képviselõ-testület Pándy Kálmán Kórháza közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a HUMANsoft Elektronikai Kft. (1131 Budapest, Dolmány u. 12., a továbbiakban: kérelmezõ) jogorvoslati kérelmének, melyet a Békés Megyei Képviselõ-testület Pándy Kálmán Kórháza (5700 Gyula, Semmelweis u. 1., a továbbiakban: ajánlatkérõ) "Az intézmény 2004. évi számítástechnikai termékek beszerzése" tárgyú közbeszerzési eljárása ellen nyújtott be, részben helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 55. § (6) bekezdését és ajánlatkérõre 1 000 000 Ft, azaz egymillió forint bírságot szab ki. Egyebekben a Döntõbizottság a jogorvoslati kérelmet elutasítja.
<br>A Döntõbizottság kötelezi ajánlatkérõt, hogy a határozat kézhezvételét követõ 15 napon belül kérelmezõ részére 150 000 Ft, azaz egyszázötvenezer forint igazgatási szolgáltatási díjat fizessen meg.
<br>Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa Magyar Államkincstárnál vezetett 10032000-01720361- 00000000 számú bankszámlájára fizesse be.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. november 12-i számában ajánlati felhívást tett közzé nyílt eljárás megindítására 8611/2003 számon a rendelkezõ részben megjelölt tárgyban.
<br>A felhívás 3. a) pontja szerint a beszerzés tárgya és mennyisége:
<br>I.
<br>75 db személyi számítógép
<br>II.
<br>80 db monitor
<br>III.
<br>55 db nyomtató
<br>A részletes mûszaki specifikációt az ajánlatkérési dokumentáció tartalmazta.
<br>Ajánlatkérõ a felhívás 3. d) pontjában a részajánlat tételét lehetõvé tette a 3. a) pontban meghatározott I., II. és III. tételekre.
<br>A felhívás 13. a) pontja szerint az ajánlatok elbírálásának szempontja az összességében legelõnyösebb ajánlat.
<br>A felhívás 13. b) pontja szerint a Kbt. 34. § (3) bekezdésében foglaltak:
<br>
<br>részszempontok
<br>súlyszámok
<br>- ajánlati ár
<br>10
<br>- a vállalt garancia idõtartama
<br>5
<br>- cseregép biztosítása
<br>3
<br>- nyomtató
<br>1
<br>- számítógép
<br>1
<br>- monitor
<br>1
<br>- szerviz rendelkezésre álló idõ
<br>2
<br>Az értékelés során adható pontszám részszempontonként: 0-10. A legkedvezõbb ajánlat 10 pontot kap, a többi ajánlat pontszáma arányosítással kerül kiszámításra.
<br>A 15. a) pont szerinti eredményhirdetési idõpontot ajánlatkérõ 2003. december 23-ról 2004. január 13-ra módosította.
<br>Ajánlatkérõ dokumentációt is készített, melynek 14. pontjában az ajánlatok elbírálásáról ad tájékoztatást az ajánlati felhívásnak megfelelõen. Ebben egy eltérés található a 3. részszempont cseregép biztosítása kiegészült a következõ zárójeles megjegyzéssel: "(24 órán belül)".
<br>Ajánlattevõk kérdéseket tettek fel, amelyekre ajánlatkérõ 2003. december 17-i keltezéssel a válaszokat megküldte. A válaszok 4. pontjában a kérdés a következõ volt: Kérjük szíveskedjen bõvebben kifejteni, hogy a szerviz rendelkezésre állási idõre milyen igényeik és elképzeléseik vannak?
<br>Válasz: Napra lebontva a hibabejelentés fogadását, az elhárítás függvényében. A hibabejelentést követõen mennyi idõn belül kerül a hibaelhárítás megkezdésre stb.
<br>A válaszok 8. pontjában ajánlatkérõ közölte, hogy a szállítási határidõ nem módosult.
<br>A 2003. december 23-án megtartott bontáson ismertetésre került, hogy 7 ajánlattevõ vásárolta meg a dokumentációt és határidõre 5 ajánlat érkezett. Ajánlatot tett a kérelmezõ, a Prakticomp Kft., a Walitrade Kft., az Albacomp Rt. és a MATÁV Rt. ÜLÖB.
<br>A 2003. január 13-án megtartott eredményhirdetésen nyertesnek az elsõ és a harmadik részajánlatban a Prakticomp Kft.-t, a másodikban a Walitrade Kft.-t, hirdették ki.
<br>Az összegezés szerint érvénytelen ajánlatot tett a MATÁV Rt. ÜLÖB mindegyik részajánlat tekintetében.
<br>Ezenkívül az elsõ részajánlatnál a Walitrade Kft. és az Albacomp Rt., a harmadik részajánlatnál a kérelmezõ tett érvénytelen ajánlatot az alábbi indoklás szerint:
<br>"a tenderkiírás 111./1-nél tételénél a papírszélesség A3 méretet adtunk meg (298 ö 420). A ajánlattevõ által megadott nyomtató maximum 254 mm széles papír nyomtatására képes, valamint a 111./2. nyomtatónál 680 karakter/másodperc sebességet kértünk. A megajánlott készülék csak 570 karakter/másodperc sebességre képes, ezért nem elégíti ki a dokumentációban meghatározott mûszaki követelményeket."
<br>Az összegezés 2. c) pontjában ajánlatkérõ a cseregép biztosítása részszempont értékelési pontszámát a következõképpen indokolta: aki teljesítéssel együtt helyszínen biztosít cseregépet, maximális pontot kapott, aki 24 órán belüli szállítást vállalt, az a maximális pont 50%-át kapta.
<br>A szerviz rendelkezésre állási részszempont indokolása: aki a legrövidebb idõ alatt vállalta a szervizelés megkezdését a szokásos munkarendet figyelembe véve, maximális pontot kapott, a többi ajánlat %-os arányban kevesebbet.
<br>Kérelmezõ 2004. január 22-én jogorvoslati kérelmet nyújtott be a Döntõbizottsághoz, melyben kérte a Kbt. 88. § (1) bekezdés d) pontja alapján jogsértés megállapítását, a c) pont alapján az eljárást lezáró döntés megsemmisítését, továbbá a h) pont alapján az eljárási díj és a költségek viselésére kötelezését az ajánlatkérõnek. Egyúttal a Kbt. 82. § (2) bekezdés a) pontja alapján ideiglenes intézkedésként kérte az eljárás felfüggesztésének elrendelését, valamint a még meg nem kötött szerzõdés megkötésének megtiltását, amely 2004. január 23-án esedékes.
<br>Kérelmében sérelmezi, hogy az ajánlattevõ álláspontja szerint törvénysértõ módon az eredményhirdetést egy nappal megelõzõen készítette el az eljárás eredményét tartalmazó összegezést.
<br>Álláspontja szerint ajánlatkérõ hibásan alkalmazta az ajánlati felhívásban közzétett pontozási rendszerét, mivel minden részajánlat kiértékelésénél egy súlypontot vett figyelembe.
<br>Sérelmezi, hogy ajánlatkérõ a maximális 10 ponttal jutalmazta azt az ajánlattevõt, aki a cseregép biztosítására azt a választ adta, hogy "helyben", ugyanakkor társaságuk azért kapott e szempontra csak 5 pontot, mert a cserét a felhívás által elõírt követelményen belül vállalta. Álláspontja szerint e szempont egyértelmûen a csere 24 órás idõtartamának vállalására és nem a csere helyére vonatkozott. A 24 órás követelmény megfogalmazása csak azt jelentheti, hogy ennél rövidebb idõt az ajánlatkérõ nem tekinthet elõnynek. Társaságuk a leszállítandó eszközökre helyszíni garanciát vállalt. Az ingyenes cseregép biztosítása a garancia részeként, annak idõtartama alatt történik. Ebbõl tehát nem lehet ajánlatukat úgy értelmezni, hogy a cserét nem a helyszínen ajánlották.
<br>Az összegezés az eljárásról dokumentum szerint maximális pontszám jár annak az ajánlattevõnek, aki a teljesítéssel együtt biztosított a helyszínen cseregépet. Ez azt jelenti, hogy az ilyen ajánlattevõ raktározásra használja a vevõ telephelyét, másrészt nem látja el a cseregép installálását. Egy (esetleg több) csere lebonyolítását követõen már nincs további cseregép, tehát a szolgáltatás folytonossága nem biztosított. Az ilyen ajánlatot a feltételek nemteljesítése miatt, érvényteleníteni kell.
<br>Sérelmezi, hogy a szerviz rendelkezésre állási idõ részszempontnál ajánlatkérõ az õ esetében 67 órával számolt. Ajánlatuk ugyanakkor csak 4 órás rendelkezésre állási idõt tartalmaz. Önmagában az a tény, hogy ajánlatukban szervizmegjelenési idõt adtak meg, nem teszi szükségtelenné szakemberük fogadásának egyeztetését. Ha ugyanis a 4 óra késõ este telne le, akkor vevõik gyakran kérik, hogy inkább másnap jelenjenek meg. A felhívás többségében irodai számítógépek szállítására vonatkozik, így a hibajavítás a szokásos munkaidõ után ajánlatkérõ fogadási készségének hiánya miatt is nehézségbe ütközhet. Az összegezés szerint maximális pont jár annak az ajánlattevõnek, aki a legrövidebb idõ alatt vállalta a szervizelés megkezdését a szokásos munkarendet figyelembe véve. Általában szokásos munkarend alatt a 8.00-17.00 óra közti 8, esetleg 8,5 órás idõtartamot tekintik. Ajánlatkérõ e fogalmat másképpen nem definiálta, tehát az erre alapított pontozás önkényes.
<br>Mindemellett ajánlatuk 25. oldala utal arra, hogy a kérelmezõ kész és képes a megjelenést folyamatosan (éjjel, nappal, munkaszüneti napokon is) biztosítani.
<br>Ajánlatukban a 4 órás megjelenési idõvel ajánlott garanciális szolgáltatások részeként vállalták a meghibásodott és a helyszínen nem javítható gépek 24 órán belüli helyszíni kicserélését. Ennek ellentmond ajánlatkérõ azon állítása, miszerint az általuk vállalt szervizmegjelenési idõ 67 óra lenne.
<br>Álláspontja szerint a fentiek alapján megállapítható, hogy ajánlatkérõ megszegte a Kbt. 59. § (2) bekezdésében foglaltakat, mert a saját maga által rögzített elbírálási szempontokat tévesen alkalmazta.
<br>Kérelmezõ a 2004. február 13-án megtartott tárgyaláson kijelentette, hogy az érvénytelenné nyilvánítását a III. részajánlatnál az 55 db nyomtatónál nem vitatja. Jogorvoslati kérelme az I., II. részajánlatra vonatkozik. A tárgyaláson visszavonta az összegzésre vonatkozó jogorvoslati kérelmét.
<br>Ajánlatkérõ észrevételében a kérelmi elemekre az alábbiakat adta elõ és egyben kérte az álláspontja szerint megalapozatlan kérelem elutasítását. Az összegezéssel kapcsolatban a következõket adta elõ:
<br>A Kbt. 61. § (1) bekezdés szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.
<br>Tekintettel arra, hogy döntésüket az eredményhirdetés elõtt 1 nappal hozták meg, véleményük szerint jogszerûtlenül jártak el, hogy az eredményhirdetés elõtt egy nappal készítették el az eljárás eredményét tartalmazó összegezést, amit az eredményhirdetéskor ismertettek is. Akkor követtek volna el jogsértést, ha az eredményhirdetéskor vagy azt követõen készítik el az 5. sz. melléklet szerinti összegezést.
<br>A cseregép részszemponttal kapcsolatban elõadja, hogy: a pályázatok kiértékelésekor senki nem adott úgynevezett csomagajánlatot, ahol a 3 részajánlat együttes megrendelés esetén engedményt adott volna, így minden részajánlatot kiértékeltek és az egyes gépcsoportokhoz tartozó súlyszámokat vették figyelembe. A súlyszám minden részszempont esetében 1 volt. Ezért nem tudták figyelembe venni a másik részajánlathoz tartozó súlyszámokat.
<br>A kérelmezõ azon felvetését, hogy 24 órás cseregép-biztosításnál csak igen, vagy nem összefüggés lehet, nem tudja elfogadni tekintettel arra, hogy a bírálási módszernél arányosítást alkalmazott. Így azt sem, hogy azon ajánlattevõket ki kellett volna zárni, akik a szállításkor már elõre rendelkezésre bocsátják a csereeszközöket, és elõnyben kellene részesíteni azokat, akik ezt csak megígérik. Azon ajánlattevõk helyeztek el cseregépet, akik képesek a hét bármely napján 24 órán belül elkezdeni a javítást és azon ajánlattevõk ígérték meg a 24 órán belüli javítást, (nem téve különbséget hétvége és hétköznap között), akik számításai szerint hétvégén adott esetben a készülékek meghibásodása után 48 órán belül sem képesek a helyszínen megjelenni.
<br>Azon feltevést, hogy a vevõ telephelyét az ajánlattevõ raktárnak használja, nem tudja elfogadni, hiszen a ajánlatkérõ érdeke az, hogy minél elõbb a cseregép rendelkezésére álljon. Nem érti továbbá azt sem, miért nem biztosított a szolgáltatás folytonossága, ha a megjavított készüléket az ajánlatkérõ telephelyére visszaszállítják, azt újra az eredeti helyére beállítják és a cseregép felszabadul.
<br>A kérelmezõ hivatkozik az általa vállalt garanciára is, amit a garanciánál vettek figyelembe csak, hiszen a részszempontokban foglalt tartalom az értékelés során csak egyszer vehetõ figyelembe.
<br>Megjegyezi, hogy úgy értelmezte, hogy a kérelmezõ a cserét az ajánlatkérõ telephelyén - helyszínen - biztosítja.
<br>A szerviz rendelkezésre állással kapcsolatban a kérelmezõ sérelmezi, hogy a kiíró 67 órával számolt. Ugyanakkor a kérelmezõ is elismeri a következõ sorban, "Önmagában az a tény, hogy ajánlatunkban szervizmegjelenési idõt adunk meg", hogy a kiszállási ideje 4 óra, sõt homályosan céloz is rá, hogy ezt a 4 órát is csak akkor tartja teljesíthetõnek, ha ez nem késõ este történik, mert egyébként másnap jelennek meg a gyakorlat szerint. Tévedés, hogy ezen gépek 1 mûszakos (szokásos munkaidõ) munkarendben dolgoznának, mivel ezek a gépek beteg ellátó osztályokra kerülnek, ahol adminisztrációs feladatokat végeznek rajta napi 24 órában. Éppen ezért fontos a kiírónak, hogy mielõbb megkezdõdjön a készüléken a hibaelhárítás függetlenül attól, hogy hétköznap vagy hétvége, esetleg ünnepnap van. A kérelmezõnek tudnia kellene, hogy a kórházakban 24 órás munkarend van. Az "Irodai számítógép" elnevezés arra utal, hogy nem ipari környezetben kívánják (víz-, por-, szennyezõdés- stb. mentes környezet) felhasználni a készülékeket, és ennek megfelelõ kivitelben kell a készülékeket leszállítani.
<br>A kérelmezõ leírja, hogy ajánlatkérõ a rendelkezésre állás fogalmát, illetve a szokásos munkarendet nem definiálta, erre vonatkozóan konkrét igényt nem támasztott.
<br>Ezzel azért nem tudnak egyetérteni, mert ezzel kapcsolatban a Wallitrade Kft. kérdést tett fel:
<br>"Kérjük, szíveskedjenek bõvebben kifejteni, hogy a szerviz rendelkezésre állási idõre milyen igényeik, elképzeléseik vannak".
<br>Válaszukban: napra lebontva a hibabejelentés fogadását az elhárítás függvényében. A hibabejelentést követõen mennyi idõn belül kerül a hibaelhárítás megkezdésre stb. Megírták, hogy figyelembe kívánják venni napra bontva, hogy tudja az ajánlattevõ a hibabejelentést fogadni és mennyi idõn belül kerül a hibaelhárítás megkezdésre. A kérelmezõ ajánlata 25. oldalán leírta, hogy normál munkanapokon 8.30-tól 17.00 óráig érhetõ el. Ezek szerint pénteken 17.00 óra után hétfõ reggel 8.00 óráig biztosan kijelenthetõ, hogy 63 órán keresztül nem elérhetõ a szerviz, és utána még - a kérelmezõ által megadott - 4 óra kiszállási idõt is figyelembe kell venni, ami Budapest-Gyula távolság figyelembevételével minimális idõ, amennyi idõ alatt gépkocsival a távolságot meg lehet tenni. Ezt minden ajánlattevõ esetében azonos módon vette figyelembe, amit jól nyomon lehet követni a döntési jegyzõkönyv erre vonatkozó mellékletében.
<br>Az Összegezés 2. oldal második bekezdés "a szokásos munkarendet figyelembe véve" az ajánlattevõkre vonatkozik, s nem a készülékek felhasználóira. Azért voltak kénytelenek ezt a megfogalmazást használni, mivel mindegyik ajánlattevõnek más a szokásos munkarendje és ennek megfelelõen kellett az értékelést elvégezni.
<br>A kérelmezõ utal arra, hogy kész és képes a megjelenést folyamatosan (éjjel-nappal, munkaszüneti napokon is) (ld. ajánlat 25. oldal alja) biztosítani. Itt leírja, hogy ezen szolgáltatását csak a szerzõdéssel rendelkezõ ügyfelei részére biztosítja. Ajánlatában nem szerepel, hogy ezen szolgáltatását ingyenesen felajánlotta volna. Úgy gondolja ajánlatkérõ, hogy ezen szolgáltatásáért felárat számol fel, ami a beszerzési árat módosítaná, ha ezen szolgáltatást vennék figyelembe az értékelésnél. Ezen szolgáltatást ezért sem állt módukban figyelembe venni, mert ezen szolgáltatás árát nem adta meg.
<br>Azon felvetését a kérelmezõnek, hogy egyértelmûen jelezni kellett volna az elvárásokat, nem tudja elfogadni tekintettel arra, hogy ha diktátumszerûen megadja az elvárásaikat, akkor megsértette volna az esélyegyenlõséget, mivel egy esetleges olyan kiírás, hogy pl. 24 órás készenlét, munkanapokon 4 órán belüli hibajavítás megkezdése, hétvégén 20 órán belüli hibajavítás megkezdése kizárta volna a dunántúli ajánlattevõket, mivel lehetetlen feltételeket szabott volna részükre, és ezért joggal fordultak volna a Közbeszerzési Bizottsághoz jogorvoslatért.
<br>Egyetértenek a kérelmezõ azon felvetésével, hogy igen kétséges ajánlatának azon része, hogy vállalta a meghibásodott, a helyszínen nem javítható gépek 24 órán belüli helyszíni kicserélését, mivel hétvégén 63 órán keresztül korlátozza a hibabejelentés lehetõségét.
<br>A tárgyaláson ajánlatkérõ bejelentette, hogy a nyertes ajánlattevõkkel az eljárást lezáró szerzõdéseket megkötötték.
<br>Prakticomp észrevételében úgy nyilatkozik, hogy az ajánlatkérõ három részre bontva értékelt, ezért is nem érvénytelen a kérelmezõ I. és II. részajánlat tekintetében.
<br>Az ajánlatkérõ akkor is megfelelõen járt el, amikor a 24 órán belüli cseregépet biztosító ajánlattevõk között különbséget tett a pontozásban.
<br>Nem lehet egyenlõ pontszámmal pontozni azt az ajánlattevõt, aki saját költségén 3, illetve 1 éven keresztül, folyamatosan a megrendelõ telephelyén azonnali elérhetõséggel (hétfõ-vasárnap, 0.00-24.00 óráig) biztosítja a szükséges cseregépet, mint azt, aki 24 órán belül tudja ezt biztosítani vagy nem, ha a meghibásodás hétvégére esik, hiszen a kérelmében is megfogalmazza a HUMANsoft Kft., hogy csak munkanapokon tart ügyeletet 8.00-17.00 óra között a szokásos munkarend alatt.
<br>Az általuk felkínált csereeszközök megfelelõ módon installált állapotban várják az esetleges meghibásodás miatti üzembe állítást. Ajánlatában egyébként is 2 db cseregépet biztosít a helyszínen.
<br>A hibaelhárítás ideje tehát minimális.
<br>A fentiekre tekintettel a kérelem elutasítását kéri.
<br>Az ALBACOMP Számítástechnikai Rt. bejelentette, hogy nem kíván észrevételt tenni.
<br>A Döntõbizottság ideiglenes intézkedést nem alkalmazott.
<br>A Döntõbizottság a jogorvoslati kérelemnek az alábbiak szerint részben helyt ad:
<br>A Döntõbizottság elõször a cseregép biztosítása "részszempontra irányuló jogorvoslati kérelmet vizsgálta" meg.
<br>Kérelmezõ sérelmezte, hogy ajánlatkérõ a részajánlatok kiértékelésénél rendre csak egy súlyponttal vette figyelembe az ajánlatokat.
<br>A Döntõbizottság megállapította, hogy az ajánlati felhívás és a dokumentáció szerint a cseregép biztosítása a harmadik francia bekezdés volt 3-as súlyszámmal. Ezen belül a nyomtató, a számítógép és a monitor 1-1 súlyszámmal alszempontként szerepelt.
<br>Ajánlatkérõ a felhívása 3. d) pontjában lehetõvé tette részajánlat tételét a 3. a) pontban meghatározott I., II. és III. tételekre.
<br>A részajánlattétel lehetõségére tekintettel a Döntõbizottság megállapította, hogy ajánlatkérõ a részajánlatok értékelése során jogszerûen vette figyelembe az alszempontonkénti egyes súlyszámot, e tekintetben másként nem is számolhatott. Ezért a Döntõbizottság a jogorvoslati kérelem ezen részét megalapozatlanság miatt elutasítja.
<br>Kérelmezõ sérelmezte a cseregép biztosítása részszempont értékelését, mert szerinte jogszabálysértõ és önkényes ajánlatkérõ eljárása, amikor 5 pontot adott azoknak, akik 24 órán belüli szállítást vállaltak, mivel ez a felhívásból nem volt kiolvasható.
<br>A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.
<br>A Döntõbizottság megállapította, hogy a felhívás 13. b) pontjában ajánlatkérõ az értékelés során adható pontszámot részszempontonként 0-10 pontig határozta meg úgy, hogy a legkedvezõbb ajánlat 10 pontot kap, a többi ajánlat pedig arányosítással kerül kiszámításra. Ajánlatkérõ az arányosítás módszerére ennél konkrétabb meghatározást nem adott. Ezt ajánlattevõk nem kifogásolták.
<br>Az összegezés 2. c) pontjában ajánlatkérõ a cseregép biztosítása részszempont értékelési pontszámát a következõképpen indokolta: aki teljesítéssel együtt helyszínen biztosít cseregépet, maximális pontot kapott, aki 24 órán belüli szállítást vállalt, az a maximális pont 50%-át kapta.
<br>A számítógép részajánlatnál két érvényes ajánlat volt, a kérelmezõé és a Prakticomp Kft.-é. A Prakticomp Kft. a cseregép leszállítását már a teljesítéskor azonnal vállalta, kérelmezõ ezt 24 órán belül vállalta szállítani. Mivel a felhívás szerint 0-10 pont adható, a legjobb ajánlatra ajánlattevõnek 10 pontot kellett adnia, a legkedvezõtlenebbnek 0 pontot. Ajánlatkérõ ezzel szemben kérelmezõnek - mint ennél a részajánlatnál a legkedvezõtlenebb ajánlatnak - 5 pontot adott.
<br>A monitor részajánlatnál 4 érvényes ajánlat volt. Két ajánlattevõ, a Prakticomp Kft. és a Wallitrade Kft. már a teljesítéskor azonnal vállalta a cseregép biztosítását, így ez a két egyenértékû és legjobb ajánlat 10-10 pontot kapott. A másik két ajánlattevõ cseregép biztosítását 24 órán belül vállalta. Ez a két ajánlat is egyenértékû volt, de egyaránt a legkedvezõtlenebb, tehát a pontozási módszer szerint az értékelés során 0 pontot kellett volna kapniuk. Ezzel szemben ajánlatkérõ mindkét ajánlattevõnek 5-5 pontot adott.
<br>A Döntõbizottság a fentiekre tekintettel megállapítja, hogy ajánlatkérõ eltért a felhívásában meghatározott értékelési módszertõl a cseregép biztosítása részszempontnál, és ezért ezzel a magatartásával megsértette a Kbt. 55. § (6) bekezdését.
<br>Kérelmezõ sérelmezte azt, hogy a rendelkezésre állási idõ részszempontnál ajánlatkérõ az õ esetében 67 órával számolt.
<br>A Döntõbizottság megvizsgálta a kérelmezõ ajánlatát és megállapította, hogy az ajánlat 25. oldalán a rendelkezésre állással kapcsolatban a következõk szerepelnek:
<br>"Az ügyfélszolgálat három rendelkezésre állási szintet különböztet meg:
<br>- Normál: munkanapokon 8.30 órától 17.00 óráig érhetõ el, ebben az idõben minden beérkezõ hívás és egyéb igények feldolgozásra kerülnek.
<br>- Kibõvített: munkanapokon 7.00-8.30, 17.00-18.00 óra között fedi le. Ekkor csak azon ügyfeleink hívásait kezeljük, akivel külön megállapodás született.
<br>- Ügyeleti: heti 7 napon 24 órában érhetõ el a szerzõdéssel rendelkezõ ügyfeleink részére."
<br>Kérelmezõ ajánlatában nem jelölte meg, hogy a rendelkezésre állási szintek közül a megadott ajánlati árhoz melyik szintet rendeli hozzá. A kibõvített, illetve az ügyeleti szintnél közli, hogy ekkor csak azon ügyfeleik számára elérhetõek, akikkel külön megállapodás született, illetve szerzõdéssel rendelkeznek. Így ajánlatkérõ részérõl jogos és elvárhatóan gondos eljárás volt, hogy a normál rendelkezésre állási szintet vette figyelembe kérelmezõ rendelkezésre állási idejének kiszámításakor. Ez alapján pedig ajánlatkérõ indokoltan jutott arra a megállapodásra, hogy pénteken 17.00 óra után hétfõ reggel 8.00 óráig nem elérhetõ kérelmezõ szervize, és még ezen felül 4 óra kiszállási idõt is figyelembe kell venni. Így legrosszabb esetben elõállhat valóban az a helyzet, hogy kérelmezõ 67 óra eltelte után áll majd ajánlatkérõ rendelkezésére. A Döntõbizottság nem osztja kérelmezõ azon álláspontját, hogy ezt a kérdéskört a szerzõdés megkötésekor kell tisztázni. A rendelkezésre állási idõ az értékelés során részszempont volt, tehát ezt a közbeszerzési eljárás során kellett egyértelmûen megadni az ajánlatokban. Ajánlattevõknek arra kell törekedniük, hogy ajánlatuk egyértelmû nyilatkozatokat tartalmazzon.
<br>A Döntõbizottság a fentiekre tekintettel a jogorvoslati kérelem ezen részét megalapozatlanság miatt elutasítja.
<br>A Kbt. 36. § (1) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.
<br>A Kbt. 88. § (1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiakat mondja ki: "(4) a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves összeg.
<br>(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."
<br>A Kbt. kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A jelen közbeszerzési eljárásban egyszemélyi felelõs megállapítására a rendelkezésre álló iratok és nyilatkozatok alapján nem került sor.
<br>A bírság mértékének megállapításakor a Döntõbizottság az eset összes körülményét figyelembe véve a megállapított jogsértésekkel arányban állónak látta a rendelkezõ részben megállapított minimális összegû bírságot.
<br>A mérlegelés során a Döntõbizottság figyelemmel volt arra is, hogy a jogsértés megállapításának ellenére a részajánlatok nyerteseiben nem történt volna változás, akikkel ajánlatkérõ az eljárást lezáró szerzõdést meg is kötötte.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének d) pontja alapján megállapította a rendelkezõ részben megjelölt jogsértést, ezért az f) pont alapján bírságot szabott ki és a h) pont alapján kötelezte a jogsértõt az eljárási díj viselésére.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 26.
<br>
<br>Dr. Szaller Ottó s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Fábián Péter s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>