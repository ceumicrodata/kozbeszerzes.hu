<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2340/2004)
</h2>
<br>1024 Budapest, Margit krt. 85.
<br>Ikt.sz.: D.44/14/2004.
<br>
<br>Tárgy: az ELGOSCAR 2000 Kft. I. sz., a KÖRTE-ORGANICA Rt. II. sz. és a BFR Kft. III. sz. kérelmezõk kérelmei a Környezetvédelmi és Vízügyi Minisztérium ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az ELGOSCAR-2000 Környezettechnológiai és Vízgazdálkodási Kft. (1145 Budapest, Kolumbusz u. 17-23., képv.: Halászné dr. Török Ágnes ügyvéd, 1137 Budapest, Pozsonyi út 23., továbbiakban I. sz. kérelmezõ), a KÖRTE-ORGANICA Környezettechnológiák Rt. (2330 Dunaharaszti, Jedlik Á. u. 9-11., képv.: dr. Uzsoki Ágnes ügyvéd, 1061 Budapest, Andrássy út 32., továbbiakban: II. sz. kérelmezõ), valamint a BFR Környezetvédelmi és Szolgáltató Kft. (2040 Budaörs, Szivárvány u. 5., képv.: dr. Rokonai Balázs ügyvéd, 1118 Budapest, Kelenhegyi út 60/B, továbbiakban: III. sz. kérelmezõ) jogorvoslati kérelmeit, melyet a Környezetvédelmi és Vízügyi Minisztérium (1011 Budapest, Fõ u. 44-50., nevében eljár: Környezetgazdálkodási Intézet, 1068 Budapest, Szófia u. 9., képv.: dr. Patay Géza ügyvéd, 1026 Budapest, Pasaréti út 72., továbbiakban: ajánlatkérõ).
<br>"Budapest XXII. kerület, Budafok barlanglakások térségében a gáztisztító massza lerakása miatt szennyezett területeken kármentesítési mûszaki beavatkozás elvégzése" tárgyú közbeszerzési eljárása ellen nyújtottak be,
<br>
<br>elutasítja.
<br>
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek nyilatkozatai alapján az alábbi tényállást állapítja meg:
<br>Ajánlatkérõ 2003. november 5-én a Közbeszerzési Értesítõ (K. É.) 45. számában közzétett részvételi felhívással tárgyalásos közbeszerzési eljárást indított a rendelkezõ részben meghatározott beszerzés tárgyában.
<br>A részvételi felhívás 8. pont 1. francia bekezdésében a pénzügyi alkalmasság igazolásához ajánlatkérõ kérte a részvételi jelentkezõnek és a közbeszerzés értékének 10%-át meghaladó mértékben igénybe venni kívánt alvállalkozójának a 2001. és 2002. évi mérlegének (egyszerûsített mérlegének, beszámolójának vagy konszolidált mérlegének) benyújtását.
<br>A részvételi felhívás 9. a) pontjának 4. bekezdésben az alkalmasság megállapításának szempontjaként megadta:
<br>- a 2002. évi mérleg szerinti eredmény pozitív,
<br>- a kötelezettségek részaránya = kötelezettségek/mérleg szerinti fõösszeg: a 2002. évi mutató a 2001. évivel azonos, vagy kisebb,
<br>- a fedezet foka = (saját tõke + hosszú lejáratú kötelezettségek)/befektetett eszközök: a 2002. évi mutató egyenlõ vagy nagyobb, mint 1,
<br>- tõkeáttétel = hosszú lejáratú kötelezettségek/saját tõke: a 2002. évi mutató kisebb, mint 1,
<br>- likviditás I. = (forgóeszközök-készletek)/rövid lejáratú kötelezettségek: a 2002. évi mutató kisebb, mint 1,
<br>- likviditás II. = forgóeszközök/rövid lejáratú kötelezettségek: a 2002. évi mutató egyenlõ vagy nagyobb, mint 1,
<br>- likviditási mutató III. = forgóeszközök/összes kötelezettség: a 2002. évi mutató a 2001. évinél nagyobb,
<br>- saját tõke a 2001. évihez képest nõtt és 2002-ben a saját tõke nem kevesebb, mint a jegyzett tõke.
<br>A felhívás 9. b) pont alatt 4. bekezdésben ajánlatkérõ többek között meghatározta, hogy a szerzõdés teljesítésére pénzügyi szempontból alkalmatlanságnak tekinti azt, ha a részvételre jelentkezõ a részvételi felhívás 9. a) pont 4. bekezdésében meghatározott szempontok közül 5-nél kevesebb szempontnak felel meg.
<br>A részvételi felhívás 8. pontja a mûszaki alkalmasság igazolására referenciák bemutatása körében a veszélyeshulladék-szállítás végzésére is referenciaigazolást kért.
<br>Ajánlatkérõ felhívásában közölte azt is, hogy a mûszaki alkalmasságot a jelentkezõnek és a közbeszerzés értékének 10%-át meghaladó mértékben igénybe venni kívánt alvállalkozójának együttesen kell igazolnia a felhívásban elvártak szerint.
<br>A részvételi felhívás 9. b) pont 6. francia bekezdése szerint a szerzõdés teljesítésére alkalmatlan az a részvételre jelentkezõ, ha õ és az általa a közbeszerzés értékének 10%-át meghaladóan igénybe venni kívánt alvállalkozója 2000. és 2002. év közötti idõszakban együttesen nem rendelkezik legalább 3 db veszélyes hulladék szállításának referenciájával, amelybõl legalább 1 referenciamunka meghaladja a 3000 tonna mennyiséget.
<br>Ajánlatkérõ a felhívás 13. f) pontban a hiánypótlás lehetõségét biztosította.
<br>Ajánlatkérõ a részvételi felhívás 10. pontjában az ajánlattevõk keretszámát nem határozta meg.
<br>Ajánlatkérõ részvételi dokumentációt is készített, mely részletes információt adott az elvégzendõ feladatról, hatósági határozatokat és a jelentkezéshez kitöltendõ mintalapokat tartalmazott.
<br>A részvételi dokumentáció részét képezte I. sz. mellékletként a Közép-Duna-völgyi Környezetvédelmi Felügyelõség 50.454-17/2001. határozata, melyben elfogadta a Geohidroterv Kft. által készített kárfelszámolási tervet, egyben kötelezte a Környezetgazdálkodási Intézet Területkezelési Egységét a mûszaki beavatkozás elvégzésére az I. területen (Park u.-Halk u.-Terv u. térsége) és a II. területen (Gádor u. Cövek u.-Sátor u.-Egri u.-Kõbánya u. térsége). A határozat 3. oldalán rögzítésre került, hogy a kármentesítés keretében a csurgalékvíz kitermelését és ártalmatlanítását, valamint a szabad depóniafelületek füvesítéssel történõ átmeneti lezárását a sürgõsségi intézkedés során kell végezni.
<br>Ugyancsak csatolásra került a részvételi dokumentációban a Közép-Duna-völgyi Környezetvédelmi Felügyelõség 3896-7/2003. határozata, melyben elfogadta a Geohidroterv Kft. által készített kárfelszámolási terv alapján a KÖRTE-ORGANICA Kft. által elvégzett és 2003 áprilisában készített sürgõsségi mûszaki beavatkozás záródokumentációját, egyben a Környezetgazdálkodási Intézet Területkezelési Egységét terhelõ korábbi kötelezésben elrendelt mûszaki beavatkozás idõütemezését módosította. A határozat indoklása szerint a "sürgõsségi intézkedés" a kármentesítés mûszaki beavatkozásának feladatrészét jelenti.
<br>A határozat indoklása szerint a mûszaki beavatkozás elvégzéséig, a környezeti kockázat csökkentése érdekében a csurgalékvíz kitermelését, a fûtexborítás utógondozását folyamatosan biztosítani kell.
<br>A dokumentáció tartalmazott nyilatkozatmintát a felhívás 9. a) pontjában elõírt pénzügyi alkalmasság igazolása körében kért mutatók értékeire vonatkozóan. A közbeszerzés 10%-át meghaladóan igénybe venni kívánt alvállalkozók referenciáinak bemutatására is kiadott ajánlatkérõ egy nyilatkozatmintát a dokumentációban.
<br>A részvételi jelentkezési határidõre, 2003. december 1-jére 10 db jelentkezés érkezett. Jelentkezést nyújtottak be: kérelmezõk, a VIDRA Kft., a Tatai Környezetvédelmi Rt., a MÉLYÉPTERV Kft., a TERSZOL Szövetkezet, a BIOPETROL Kft., az ARCADOM Rt. és a PYRUS-RUMPOLD Rt.
<br>Ajánlatkérõ a jelentkezések beérkezését követõen megvizsgálta azokat, majd megállapítva a Kbt. 43. § (4) bekezdése körébe esõ hiányokat, a jelentkezõk számára a felhívásában elõírtak mellett hiánypótlási lehetõséget biztosított.
<br>Ajánlatkérõ 2003. december 15-én kelt levelében az eredményhirdetés elhalasztása mellett tájékoztatta az ajánlattevõket arról, hogy a III. sz. kérelmezõ a részvételi jelentkezésben a mérlegadatokról tett nyilatkozatában a becsatolt mérlegre figyelemmel az értékelést befolyásoló számítási hibát észlelt, amit javított. Ajánlatkérõ ismertette, hogy mely mutatók esetében talált hibát és azt miképp javította.
<br>A III. sz. kérelmezõ 2003. december 19. napján kelt levelében válaszul megmagyarázta, hogy a becsatolt 2002. évi mérleg adataihoz képest miért tér el a nyilatkozata. Elõadta, hogy a 2002. évi mérleg ellenõrzése során hibát észleltek, amelyet javítottak és a javított adatokkal számoltak. A hiba jellegére tekintettel nem kellett módosított mérleget közzétenniük. Kérte ajánlatkérõt arra, hogy az általuk javított értékek mellett vegye figyelembe az érintett mutatókat.
<br>Ajánlatkérõ a nyilvános eredményhirdetésen, 2004. január 7-én kihirdette a részvételi szakasz eredményét, mely értelmében az alábbi 6 jelentkezõt alkalmasnak minõsítette: VIDRA Kft., Tatai Környezetvédelmi Rt., MÉLYÉPTERV Kft., TERSZOL Szövetkezet, BIOPETROL Kft. és ARCADOM Rt.
<br>Az I. sz. kérelmezõt a szerzõdés teljesítésére alkalmatlannak minõsítette azzal az indokkal, hogy ajánlattevõ nem felelt meg a részvételi felhívás 9. b) pontjának 6. francia bekezdésében foglalt mûszaki alkalmasságnak. Ajánlatkérõ a II. sz. kérelmezõ jelentkezését érvénytelennek minõsítette, megállapítva, hogy a jelentkezõ figyelemmel a Kbt. 31. § (2) és (5) bekezdésre nem jogosult az eljárásban részt venni összeférhetetlensége miatt.
<br>A III. sz. kérelmezõt ajánlatkérõ döntése szerint szintén a szerzõdés teljesítésére alkalmatlannak minõsítette azzal, hogy a részvételi felhívás 9. b) pontjának 4. francia bekezdésében foglaltak alapján pénzügyi és gazdasági szempontból nem teljesítette az elvárásokat.
<br>Ajánlatkérõ által a szerzõdés teljesítésére alkalmasnak minõsített jelentkezõk számára az ajánlati felhívás mellett összeállított és megküldött ajánlati dokumentáció 8 db mellékletet is tartalmazott, amely között szerepelt a Geohidroterv Kft. által 2001 márciusában készített kárfelszámolási és rehabilitációs terv több kötetben és a KÖRTE-ORGANICA Kft. által 2003 áprilisában készített Budafok, Sürgõsségi intézkedés - Mûszaki beavatkozás záródokumentációja.
<br>Az ajánlati dokumentáció IV. fejezete ismertette a mellékletként kiadott dokumentációk tartalmi összefoglalását.
<br>Az elõzmények cím alatt szerepel, hogy a szennyezõanyag mennyisége az I. területen 22 624 m 3 , a II. területen 3265 m 3 . A sürgõsségi intézkedések keretében a KÖRTE-ORGANICA Rt. mintegy 200 m 3 földet szállított be a területre a szabad rézsûfelületek takarása céljából. Ez a mennyiség (mintegy 300 tonna) növeli az elszállítandó mennyiséget.
<br>Ismertetésre került továbbá, hogy a sürgõsségi intézkedés megtervezése és kivitelezése megtörtént. A sürgõsségi intézkedésrõl készült zárójelentés a 6. sz. mellékletként az ajánlati dokumentáció részét képezte. Az ajánlati dokumentáció 6. pontban ismertette ajánlatkérõ, hogy a sürgõsségi beavatkozás záródokumentációja alapján módosul a Geohidroterv Kft. által készített tervdokumentáció.
<br>I. sz. kérelmezõ kérelmében kifogásolta az alkalmatlanná minõsítését. Álláspontja szerint ajánlatkérõ helytelenül állapította meg, hogy nem rendelkezik a részvételi felhívás 9. b) pont 6. francia bekezdése alapján megfelelõ referenciával.
<br>A kérelme indoklásában elõadta, hogy az ajánlatában megjelölt Netta Kft. a feladat ellátására bevont (10% alatti) szervezetként került megjelölésre, mely vonatkozásában a veszélyes anyagok szállítására referenciákat is csatoltak a jelentkezésben, ezen referenciákból megállapítható, hogy volt a felhívásnak megfelelõ számú referenciamunka. I. sz. kérelmezõ álláspontja szerint ezért ajánlatkérõ megalapozatlanul zárta ki az eljárásból. Kérte az ajánlatkérõ döntésének megsemmisítését, annak megállapítását, hogy jelentkezése megfelelt a követelményeknek és így a tárgyalási szakaszban részt vehet. Ideiglenes intézkedésként kérte az eljárásba való bevonását.
<br>II. sz. kérelmezõ kérelmében kifogásolta ajánlatkérõ döntését, mellyel megállapította, hogy a Kbt. 31. § (2) és (5) bekezdései alapján nem jogosult részt venni a közbeszerzési eljárásban. II. sz. kérelmezõ álláspontja szerint ajánlatkérõ döntésével megsértette a Kbt. 24. § (1) és (2) bekezdését, a Kbt. 55. § (6) bekezdését és a 71. § (1) bekezdését. Kérelme indokaként kifejtette, hogy ajánlatkérõ ténybelileg és jogilag megalapozatlan döntést hozott az összeférhetetlenség körében. Álláspontja szerint ugyanis a korábbi eljárások záró dokumentációja nem képezi jelen közbeszerzési eljárás anyagát, ezért az nem is képezheti jelen közbeszerzési eljárás elõkészítési szakaszát. Így ajánlatkérõ megállapítása, miszerint a társaságuk, mint jelen közbeszerzési eljárás elõkészítési szakaszában részt vevõ társaság, nem vehet részt ajánlattevõként az eljárásban, megalapozatlan és jogszabálysértõ.
<br>Kérte, hogy a Döntõbizottság semmisítse meg az ajánlatkérõ eljárást lezáró döntését, ideiglenes intézkedésként rendelje el a közbeszerzési eljárás felfüggesztését, valamint kötelezze ajánlatkérõt az eljárás során felmerült költségek viselésére.
<br>III. sz. kérelmezõ kérelmében kifogásolta ajánlatkérõ döntését, mellyel a szerzõdés teljesítésére alkalmatlannak minõsítette. Álláspontja szerint ajánlatkérõ nem volt jogosult a pénzügyi alkalmasság alapjául szolgáló gazdasági mutatók átszámítására. Kifogásolta továbbá ajánlatkérõ azon döntését is, hogy nem hívta fel hiánypótlásra, illetõleg az ellentmondónak ítélt nyilatkozatok, igazolások tartalmának tisztázására annak ellenére, hogy több jelentkezõ vonatkozásában élt ezzel a lehetõséggel.
<br>Kérelmében elõadta, hogy az ajánlatkérõi döntésrõl, mely szerint a mérlegadatokról tett nyilatkozatban számítási hibát észlelt és ezt javította, 2003. december 15-én értesült. Ezt követõen 2003. december 18-án ajánlatkérõ részére csatolta a könyvvizsgáló nyilatkozatát a mérleg adatainak tartalmára vonatkozóan, amely magyarázatul szolgált a mérlegadatokra tett nyilatkozat és a mérleg közötti ellentmondás feloldására. Ennek ellenére ajánlatkérõ a pénzügyi alkalmasság alapjául szolgáló gazdasági mutatókat átszámolta, és ennek alapján hozta meg az alkalmatlanná minõsítésre vonatkozó döntését. Kérte a Döntõbizottságot, hogy semmisítse meg ajánlatkérõ alkalmatlanná nyilvánító döntését, állapítsa meg a jogsértést, kötelezze ajánlatkérõt a költségek viselésére, ideiglenes intézkedésként az eljárás felfüggesztését kérte.
<br>A Döntõbizottság 2003. január 26-án kelt határozatával ideiglenes intézkedést alkalmazott és a közbeszerzési eljárás felfüggesztését rendelte el.
<br>A Döntõbizottság megállapította, hogy kérelmezõk jogorvoslati kérelmei az alábbiak szerint megalapozatlanok:
<br>Az I. sz. kérelmezõ szerzõdés teljesítésére való alkalmatlanságának megállapítását sérelmezte, kifejtve, hogy a 10% alatti alvállalkozó által igazolt referenciákat a szállítás körében ajánlatkérõnek figyelembe kellett volna vennie, ennek elmaradása miatt jogsértõ ajánlatkérõ döntése.
<br>A Kbt. 63. § (1) bekezdése értelmében két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás.
<br>E szakasz (7) bekezdése kimondja, hogy a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.
<br>Ajánlatkérõ a részvételi felhívásban a részvételre jelentkezõ és a közbeszerzés értékének 10%-át meghaladó mértékû alvállalkozók tekintetében írta elõ a pénzügyi, gazdasági, mûszaki alkalmasság igazolását. Ezzel összefüggésben a felhívás 9. b) pontjában meghatározott pénzügyi, gazdasági és mûszaki alkalmassági szempontokat ugyancsak a jelentkezõ és a 10%-ot meghaladó mértékben megjelölt alvállalkozó teljesíthette együttesen.
<br>Ajánlatkérõ nem adott tehát lehetõséget arra, hogy az elõírt alkalmassági kritériumokat a 10% alatti mértékben igénybe venni kívánt alvállalkozókon keresztül is teljesíthessék a részvételre jelentkezõk.
<br>A jogorvoslati eljárás során megállapítást nyert, hogy az I. sz. kérelmezõ részvételi jelentkezésében a részvételi felhívás 9. b) pont 5. francia bekezdésében megkért veszélyes hulladék szállítására vonatkozóan saját maga által teljesített referenciamunkát nem igazolt. Megállapítható volt, hogy az I. sz. kérelmezõ 10%-ot meghaladó mértékben nem kívánt a közbeszerzés teljesítésére alvállalkozót igénybe venni.
<br>Az I. sz. kérelmezõ által hivatkozott 10% alatti mértékben megjelölt alvállalkozó veszélyes hulladék szállítására vonatkozó referenciái az ajánlatkérõ kifejezett elõírásai alapján a pénzügyi, gazdasági és mûszaki alkalmasság megítélése körében pedig nem voltak figyelembe vehetõek.
<br>A fenti indokok alapján ajánlatkérõ jogszerû döntést hozott, amikor az I. sz. kérelmezõt a szerzõdés teljesítésére mûszakilag alkalmatlannak minõsítette, ugyanis a kérelmezõ mint részvételre jelentkezõ (10%-ot meghaladóan megjelölt alvállalkozója pedig nem volt) nem igazolt a felhívásban elõírtak szerint megfelelõ referenciát.
<br>A II. sz. kérelmezõ eljárásból, összeférhetetlenségre alapítottan történõ kizárására vonatkozó ajánlatkérõi döntést sérelmezte, kifejtve, hogy a jelen közbeszerzéssel érintett területen végzett sürgõsségi intézkedések elvégzése nem jelenti a jelen közbeszerzési eljárás elõkészítésébe való bevonásukat.
<br>A Kbt. 31. § (2) bekezdése értelmében az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely)
<br>a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll;
<br>b) az érdekelt gazdálkodószervezet vezetõ tisztségviselõje;
<br>c) az érdekelt gazdálkodószervezetben tulajdoni részesedéssel rendelkezik;
<br>d) az a)-c) pont szerinti személy hozzátartozója.
<br>E szakasz (4) bekezdése szerint nem kell alkalmazni a (2) bekezdést, ha az ajánlatkérõ által az eljárás elõkészítésébe vagy más szakaszába bevonni kívánt vagy nevében eljáró érdekelt gazdálkodószervezet, illetve az eljárásba bevonni kívánt szervezettel vagy személlyel a (2) bekezdés a)-d) pontja szerinti viszonyban álló érdekelt gazdálkodószervezet írásban nyilatkozik, hogy az eljárásban nem vesz részt ajánlattevõként vagy alvállalkozóként.
<br>E szakasz (5) bekezdése kimondja továbbá, hogy ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)-d) pontja szerinti viszonyban álló érdekelt gazdálkodószervezet.
<br>A Döntõbizottság megítélése szerint a jelen eljárásban tényként állapítható meg, hogy a II. sz. kérelmezõ érdekelt gazdálkodószervezetnek minõsül, mivel cégkivonata szerinti tevékenységei között többek között szerepel a veszélyes hulladék kezelése, amely alapján jelen eljárással érintett közbeszerzési eljárásban potenciálisan ajánlattevõként indulhatott.
<br>Kétséget kizáróan megállapítható volt továbbá az a körülmény is, hogy a beszerzés tárgyaként meghatározott feladattal érintett teljesítési helyeken (pl.: I. sz. terület: Budafok XXII., Park u., Halk u., Terv u. térsége, II. sz. terület Budafok XXII., Gádor u., Cövek u., Sátor u., Egri u., Kiskõbánya u. térsége) a II. sz. kérelmezõ kármentesítéssel kapcsolatos mûszaki beavatkozást végzett és jelenleg is végez a sürgõsségi intézkedési terv alapján. Ezt támasztja alá ugyanis a Döntõbizottság megítélése szerint a Közép-Duna-völgyi Környezetvédelmi Felügyelõség (továbbiakban: környezetvédelmi hatóság) KF: 50.454-6/2001. sz. határozata.
<br>Ezen határozat szerint a "Budapest XXII. ker., Budafok barlanglakások térségében lerakott gáztisztító massza által okozott környezetszennyezés kármentesítése" mint tárgyi környezetszennyezés kánmentesítésen belül köteles ajánlatkérõ (mint a környezetvédelmi szempontból felelõs) bizonyos mentesítési feladatokat elvégezni.
<br>A kármentesítés keretében a környezetvédelmi hatóság kötelezésének teljesítése érdekében ajánlatkérõ a II. sz. kérelmezõt bízta meg a sürgõsségi feladatok elvégzésével.
<br>A jogorvoslati eljárásban rendelkezésre álló környezetvédelmi hatósági határozatok alapján a Döntõbizottság álláspontja szerint az érintett szennyezett terület kármentesítési feladatainak elvégzését jelenti a környezeti kockázatok enyhítését szolgáló, halasztást nem tûrõ szükséges feladatok ("sürgõsségi intézkedés") elvégzése is.
<br>A fenti következtetést támasztják alá a Döntõbizottság megítélése szerint a K. F.: 50.454-17/2001 sz. határozatban foglaltak, melyek szerint a kármentesítés elvégzéséhez hozzá tartozik a csurgalékvíz kitermelése és ártalmatlanítása, valamint a szabad depóniafelületek füvesítéssel történõ átmeneti lezárása.
<br>Az, hogy ezen feladatokat a környezetvédelmi hatóság külön határozattal sürgõsségi feladatként definiálva határozta meg és rendelte el, nem jelenti azt, hogy a jelen közbeszerzési eljárás tárgyaként meghatározott kármentesítéstõl elkülönített, azzal össze nem függõ tevékenységrõl lenne szó.
<br>Miután a II. sz. kérelmezõ által elvégzett munka épp arra a területre esik, ami a jelenlegi eljárás része, azzal szorosan összefügg, valamint hogy a kérelmezõ által elvégzett munka és az azt igazoló záródokumentációban közölt adatok módosítják a Geohidroterv Kft. által készített eredeti tervdokumentációt, mely alapján kell az ajánlatot megtenni, igazolják azon ajánlatkérõi megállapítást, miszerint a II. sz. kérelmezõ az eljárásba bevont szervezetnek minõsül.
<br>Ennek megítélését nem befolyásolja a Döntõbizottság álláspontja szerint az, hogy a kármentesítésbe történõ bevonás alapja egy másik közbeszerzési eljárás elnyerése volt, hiszen a törvény rendelkezései nem tesznek különbséget a bevonás jellegére vonatkozóan, mint ahogy az sem zárja ki a bevonás megállapítását adott közbeszerzési eljárásban, hogy idõben mennyiben különül el az érdekelt gazdálkodószervezet ajánlatkérõ nevében végzett tevékenysége. Ugyancsak nem bír relevanciával - ellentétben a II. sz. kérelmezõ által elõadottakkal -, annak vizsgálata, hogy a sürgõsségi feladatok körében a konkrét tevékenység mûszaki, avagy építési feladatnak minõsül-e. A rendelkezésre álló iratok egyértelmûen alátámasztják, hogy a kármentesítés részeként, a kármentesítés elvégzése körébe tartozó munkálatokat ajánlatkérõ megbízásából végzett a II. sz. kérelmezõ, amely mint ilyen megalapozza a Kbt. 31. § (2) bekezdésében rögzített bevonás tényét.
<br>A törvény összeférhetetlenségre vonatkozó rendelkezései pontosan meghatározzák, hogy ajánlatkérõnek hogyan kell eljárni és milyen kötelezettségek terhelik, annak érdekében, hogy biztosítható legyen, hogy olyan szervezetek, személyek ne vegyenek részt ajánlattevõként, alvállalkozóként egy közbeszerzési eljárásban, akik részvétele a Kbt. 31. § (2) bekezdésében foglaltak okán kizárt.
<br>A Kbt. 31. § (4) bekezdése alapján ajánlatkérõnek elsõdlegesen az érintett, bevont szervezetektõl nyilatkozatokat kell bekérni arra, hogy a közbeszerzési eljárásban nem fog részt venni ajánlattevõként, vagy alvállalkozóként. Abban az esetben, ha ajánlatkérõ elmulasztja az általa bevont valamennyi szervezettõl, avagy személytõl beszerezni az összeférhetetlenségi nyilatkozatokat, a Kbt. 31. § (5) bekezdése alapján köteles akként korrigálni, hogy az összeférhetetlennek minõsülõ ajánlattevõt, alvállalkozót a közbeszerzési eljárás további szakaszából kizárja.
<br>A fentiek alapján tehát a Kbt. 31. § (2) bekezdésének hatálya alá tartozás megítélésénél nem bír relevanciával az a körülmény sem, hogy ajánlatkérõ elmulasztotta nyilatkoztatni a bevont szervezetet, hiszen éppen a törvény kógens rendelkezése alapján ajánlatkérõ jogszerûen jár el, ha a közbeszerzési eljárásból történõ kizárással állítja helyre a közbeszerzési eljárás jogszerûségét.
<br>A fenti indokok alapján ajánlatkérõ jogszerûen járt el, amikor megállapította, hogy a II. sz. kérelmezõ a környezetszennyezéssel érintett területen végzett kármentesítési munkák elvégzésén keresztül részt vett a jelen közbeszerzéssel megvalósítandó beszerzés elõkészítésében és ezért, mint összeférhetetlen szervezet, nem vehet részt az eljárásban.
<br>A III. sz. kérelmezõ szerzõdés teljesítésére való alkalmatlanságának megállapítását sérelmezte, kifejtve, hogy ajánlatkérõ nem a részvételi felhívásban közzétett szempontok szerint értékelte pénzügyi és gazdasági alkalmasságát, és így ajánlatkérõ a Kbt. 64. § (2) bekezdésében ütközõ döntést hozott az eljárásból való kizárásukkal.
<br>A Kbt. 64. § (2) bekezdése kimondja, hogy az ajánlatkérõ az eredményhirdetéstõl számított öt munkanapon belül köteles a részvételi szakasz eredményét a 4. számú mellékletben meghatározott minta szerinti hirdetményben közzétenni, melyben a részvételre jelentkezõk alkalmasságának, illetve alkalmatlanságának indokait a részvételi felhívásban meghatározott alkalmassági szempontok szerint kell indokolni.
<br>A Kbt. 63. § (7) bekezdése kimondja, hogy a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.
<br>Ajánlatkérõ a felhívásban a pénzügyi és gazdasági alkalmasság igazolására a 2001. és 2002. évi mérleg (egyszerûsített mérlegének, beszámolójának vagy konszolidált mérlegének) benyújtását kérte. A bekért adatokkal, tényekkel összefüggésben, a Kbt. 44. § (6) bekezdésében rögzítettek betartásával - meghatározta az alkalmatlansági szempontokat. A pénzügyi, gazdasági alkalmasság megítélését képezte többek között a mérlegadatok alapján összeállított 8 közgazdasági mutatóból álló feltételrendszer.
<br>Ajánlatkérõ által összeállított részvételi felhívás és dokumentáció alapján a jelentkezõk pénzügyi és gazdasági alkalmasságát a 2001. és 2002. évi mérlegeik alapján kívánta megállapítani, a mérlegadatokból megállapítható körülmények, pénzügyi mutatók felállításán keresztül.
<br>A részvételre jelentkezõk az ajánlatkérõ által dokumentációban kiadott minta szerinti nyilatkozatot a pénzügyi alkalmasság körében ugyancsak a hiteles mérlegeik adatai alapján tehették meg a jelen közbeszerzési eljárásban.
<br>A fenti indokok alapján a III. sz. kérelmezõ jelentkezésben csatolt nyilatkozatnak hiteles mérlegadatokkal egyezniük kell. Jelen esetben pedig tényként került megállapításra, hogy a mérlegadatok alapján vizsgálva az ajánlatkérõ által megfogalmazott pénzügyi alkalmatlansági szempontokat, a III. sz. kérelmezõ nem teljesítette azokat. A csatolt 2002. évi mérlegadatokat figyelembe véve ugyanis a III. sz. kérelmezõ nem teljesítette a felhívás 9. b) pont 4. francia bekezdésében közölt elvárását ajánlatkérõnek, mivel az elõírt 8 mutatóból csak 4-nek felelt meg, holott az elvárás az volt, hogy legalább 5 szempontnak feleljen meg.
<br>A Döntõbizottság megítélése szerint jogszerûen járt el ajánlatkérõ, amikor a pénzügyi alkalmasság megítélésénél kizárólag a jóváhagyott és közzétett mérleg adatait vette figyelembe és nem fogadta el a III. sz. kérelmezõ által módosított adatokat, ugyanis ajánlatkérõ a felhívásában elõre közöltek értelmében a mérlegek alapján kívánta értékelni a jelentkezõk pénzügyi alkalmasságát. Az a körülmény, hogy a III. sz. kérelmezõ adott esetben hibásan készítette el a jóváhagyott, közzétett mérlegét, nem értékelhetõ - a pénzügyi és gazdasági alkalmasság megítélése körében - jogszerûen ajánlatkérõ által jelen közbeszerzési eljárásban. A hibás mérleg elkészítésébõl eredõ következményeket a III. sz. kérelmezõnek kell viselnie mindaddig, amíg nem nyílik jogszerû lehetõség a hibás mérleg korrigálására, ez pedig jelen esetben a 2003. évi mérleg elkészítésekor, illetve annak jóváhagyásakor lehetséges. A fentieket támasztja alá a III. sz. kérelmezõ által a közbeszerzési eljárásban csatolt könyvvizsgálói nyilatkozat is, mely szerint 2002. évet érintõen feltárt hibát a társaság csak a 2003. évi mérlegében tudja érvényesíteni. A III. sz. kérelmezõ maga is elismerte, hogy az általa a jelentkezésben csatolt mérleg adatai alapján az elõírt 8 pénzügyi mutató közül csak 4 felel meg az ajánlatkérõi elvárásnak.
<br>A fenti indokok alapján alaptalan a III. sz. kérelmezõ jogorvoslati kérelme, hiszen ajánlatkérõ az általa közölt szempontok szerint ítélte meg a pénzügyi alkalmasságát és a jóváhagyott, közzétett mérlegadatok alapján helyesen jutott arra a döntésre, hogy a III. sz. kérelmezõ nem felel meg a felhívás 9. b) pont 4. francia bekezdésében elõírt követelménynek, ezért a szerzõdés teljesítésére - a felhívás feltételrendszere alapján - alkalmatlan.
<br>Jelen esetben éppen a III. sz. kérelmezõ volt az, aki jelentkezésében a pénzügyi alkalmasság megítélésére szolgáló gazdasági mutatókat átszámította, megváltoztatva ezzel a jóváhagyott, közzétett mérleg releváns adatait.
<br>Jelen esetben a Döntõbizottság álláspontja szerint ajánlatkérõt nem terhelte a hiánypótlási felhívás kötelezettsége sem, hiszen a III. sz. kérelmezõ jelentkezése nem szenvedett hiányosságban e körben. Ajánlatkérõnek a jelentkezésben csatolt iratok alapján módjában áll - mint ahogy azt meg is tette - a pénzügyi alkalmasság igazolására kért adatok valódiságának összevetésére, hiszen annak alapján képezõ jóváhagyott mérlegek rendelkezésre álltak, így ellentmondás feloldására, nyilatkozat pontosítására nem volt szükség.
<br>Tekintettel arra, hogy ajánlatkérõ az általa lefolytatott közbeszerzési eljárásban a kérelmezõk által kifogásolt körben nem követett el jogsértést, a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmeket elutasította.
<br>A költségek viselésérõl a Kbt. 88. § (1) bekezdés h) pontja alapján döntött. A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 2.
<br>
<br>Dr. Sárkány Izolda s. k., Bújdosó Gézáné s. k.,
<br>közbeszerzési biztos közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>