<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3069/2004)
</h2>
<br>1024 Budapest, Margit krt. 85.
<br>Ikt.sz.: D.70./5/2004.
<br>
<br>Tárgy: a Mobauplan-Épszerterv Kft. jogorvoslati kérelme a Szegedi Környezetgazdálkodási Kht. beszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Mobauplan-Épszerterv Kft. (1126 Budapest, Böszörményi út 20-22., képviseli: dr. Horváth András ügyvéd, 1012 Budapest, Attila út 75. I. 11., a továbbiakban: kérelmezõ) jogorvoslati kérelmét, melyet a Szegedi Környezetgazdálkodási Kht. (6728 Szeged, Városgazda sor 1., a továbbiakban : kérelmezett) "Szeged város közterületein lévõ játszóterek rehabilitációja, új játszóterek létesítése többéves program keretén belül" tárgyú beszerzési eljárása ellen nyújtott be, elutasítja.
<br>Az eljárás során felmerült költségeiket a felek viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a beszerzési eljárásban keletkezett iratok és a felek nyilatkozatai alapján az alábbi tényállást állapította meg:
<br>Szeged Megyei Jogú Város Közgyûlése 163/2000. (II. 18.) Kgy. számú határozatában fogadta el Szeged város játszótereinek és közterületi sportpályáinak 10 éves rekonstrukciójáról szóló elõterjesztést. Ennek értelmében 2002. december 31. napjáig megbízta a kérelmezettet a feladatok elõkészítésével és lebonyolításával. 2000. évtõl kezdõdõen legalább 30 M Ft-os támogatás biztosításáról határozott a felújítási és rekonstrukciós munkák elvégzése érdekében. Ez az összeg 2001. és 2002. évre 45 M Ft-ra változott.
<br>A 2000. évben négy játszótér megvalósulását tervezte a beruházó.
<br>Az építési beruházás nagyságrendje alapján - figyelemmel az önkormányzati támogatásra - kérelmezett közbeszerzési pályázatot nem írt ki, meghívás útján kért be ajánlatokat az érintett szakcégektõl. A kérelmezett a 2000. május 24-én kiadott tájékoztatója szerint a beadott pályázatok alapján a kérelmezõ pályázata került elfogadásra. A Mûemléki Felügyelet szakmai észrevétele következtében 2000. július 4-én a kérelmezõtõl és a FITO SYSTEM Kft.-tõl a játszóeszközeire vonatkozóan már a mûemlékvédelmi szempontok hangsúlyozásával a kérelmezett újabb ajánlatot kért. 2000. július 18-án bizottság ült össze a beadott pályázatok értékelésére, melyrõl készült 120-238/2000. sz. Az emlékeztetõ szerint a bizottság tagjai tájékoztatást kaptak arról, hogy játszóterenként 6 M Ft áll rendelkezésre, ezért szükséges lenne, hogy a területek képviselõi saját alapjukból kb. 4 M Ft-ot tartalékoljanak a megvalósításhoz. A bizottság egyhangúlag a FITO SYSTEM Kft. pályázatát fogadta el. Ezt követõen a bizottság a 2000-2001-2002. évre tervezett játszótérprogram megvalósításának ütemezését rögzítette.
<br>A négy megvalósítandó játszótérre benyújtott kérelmezõi és nyertes ajánlattevõi pályázatok egyrészt a játékok költségeit, másrészt a kapcsolódó munkák vállalási árát tartalmazták. A nyertes ajánlattevõ ajánlata a kapcsolódó munkákkal együttesen nettó 43 262 443 Ft volt. A kérelmezõ ajánlata a kapcsolódó munkákkal ugyancsak meghaladta a nettó 32 M Ft-ot. A kérelmezett írásban tájékoztatta a kérelmezõt arról, hogy korábbi döntését megváltoztatta és a megbízást a FITO SYSTEM Kft. nyerte el.
<br>A kérelmezõ 2000. augusztus 16-án adta postára jogorvoslati kérelmét, mely 2000. augusztus 21-én érkezett meg a Döntõbizottsághoz. Sérelmezte a kérelmezett 2000. július 20-án kézhez vett értesítésében foglalt, korábbi nyertességére vonatkozó döntése visszavonását és annak olyan módon történõ megváltoztatását, hogy a játszótéri rekonstrukcióra vonatkozó megbízást a FITO-SYSTEM Kft. nyerte el. Kérte az ügy kivizsgálását, a kérelmezett döntésének megváltoztatását és a határozat végrehajtásának felfüggesztését.
<br>A Döntõbizottság 2000. szeptember 28-án kelt D.383/10/2000. sz. határozatában a jogorvoslati kérelmet elutasította. A határozatát hatáskörének hiányára alapította. Megállapította, hogy a beszerzés tárgya a Kbt. 8. § (1) bekezdése szerinti építési beruházás, amely beszerzés nettó 32 M Ft becsült érték felett tartozik a Kbt. hatály alá. Figyelemmel arra, hogy Szeged Megyei Jogú Város Közgyûlése 30 M Ft különített el költségvetésében erre a beruházásra, amely nettó 24 M Ft-ot jelent, ezért nem volt jogsértõ, hogy nem folytatott le közbeszerzési eljárást.
<br>A kérelmezõ a Fõvárosi Bíróságra benyújtott keresetében a Döntõbizottság határozatának hatályon kívül helyezését és új eljárás lefolytatásra kötelezést kért. Elõadta, hogy téves a Döntõbizottság hatásköre hiányának megállapítása, mert a vállalási ár közbeszerzési eljárás lefolytatását indokolta volna.
<br>A Fõvárosi Bíróság 3.K.35.713/2000/3. számú ítéletével a Döntõbizottság határozatát hatályon kívül helyezte és a Döntõbizottságot új eljárás lefolytatására kötelezte. Indokolása szerint a nyertes ajánlattevõ nettó árajánlata megközelítõleg 43 M Ft volt, amely árajánlat tekintetében a részekre bontás tilalmára tekintettel adott rekonstrukciós munkák egészét - tehát a játékok értékét és a kapcsolódó munkákat - is figyelembe kellett venni. Ezért a közbeszerzési eljárás jogtalan mellõzését kellett volna megállapítani és a jogorvoslati eljárást lefolytatni. A hatáskör hiányának megállapításával jogszabálysértés valósult meg.
<br>A Döntõbizottság az elsõfokú bíróság ítélete ellen fellebbezést nyújtott be a Legfelsõbb Bírósághoz, kérve - az elsõfokú bíróság ítéletének megváltoztatásával - a kérelmezõ keresetének elutasítását, ennek során a jogorvoslati kérelem elkésettségére is hivatkozott.
<br>A Legfelsõbb Bíróság Kf.VI.38.222/2001/3. számú ítéletével az elsõfokú bíróság ítéletét helybenhagyta.
<br>Rámutatott arra, hogy a Döntõbizottsági eljárás az elsõfokú bíróság által megjelölt értékhatárra tekintettel törvénysértõ volt. A Döntõbizottság az elutasító határozatot hatáskörének hiányára alapította, mely azonban az értékhatár meghaladása alapján fennáll.
<br>A Legfelsõbb Bíróság utalt arra is, hogy a Döntõbizottság a megismételt eljárás során vizsgálhatja a jogorvoslati kérelem határidõben való elõterjesztésének kérdését is.
<br>A Döntõbizottság a Legfelsõbb Bíróság ítéletének megfelelõen megindította a jogorvoslati eljárást.
<br>A kérelmezett az észrevételéhez csatolt, a négy játszótérre vonatkozó szerzõdésben foglalt vállalkozói díjakra hivatkozott, amelyek összértéke nem haladta meg a közbeszerzési értékhatárt. Elõadta, hogy a négy játszótér megvalósítását követõen a 10 éves rekonstrukciós koncepció abbamaradt.
<br>A Döntõbizottság az új eljárásban elsõdlegesen azt vizsgálta, hogy a kérelmet a Kbt.-ben meghatározott jogvesztõ határidõn belül nyújtotta-e be a kérelmezõ.
<br>A Kbt. 79. § (2) bekezdése szerint a bizottság eljárása kérelemre vagy hivatalból indul.
<br>Kérelemre indult eljárás esetén a Kbt. 79. § (7) bekezdés rendelkezései értelmében az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a Bizottság a (3)-(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.
<br>A Kbt. 80. § (4) bekezdése szerint ha a bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja.
<br>A fenti rendelkezések alapján a Döntõbizottságnak meg kellett vizsgálnia, hogy a kérelmezõ által sérelmezett esemény, illetve eljárás mikor jutott a tudomására, és ehhez képest mikor járt le a jogorvoslati kérelem benyújtására nyitva álló határidõ, a kérelem benyújtása a jogvesztõ határidõben történt-e.
<br>A kérelmezõ 2000. augusztus 16-án postára adott kérelmében - amely a Döntõbizottsághoz 2000. augusztus 21-én érkezett - egy olyan szerzõdés odaítélési eseményt sérelmezett, amely a kérelmében is megjelölt és kérelméhez F/6 alatt csatolt kérelmezette értesítésbõl 2000. július 20-án a tudomására jutott. A Kbt. 79. § (7) bekezdés értelmében a kérelmezõnek kérelme benyújtására nyitva álló határidõ 2000. augusztus 4-én eltelt. Így a kérelem a jogvesztõ határidõn túl került postára adásra, illetõleg a Döntõbizottsághoz benyújtásra, ezért az elkésett, amelyre tekintettel a Döntõbizottság a kérelmet érdemi vizsgálat nélkül elutasítja.
<br>A benyújtott kérelemben a kérelmezõ ugyan nem a közbeszerzési eljárás mellõzését sérelmezte, de e vonatkozásban is megállapítható egyértelmûen az elkésettség, tekintettel arra, hogy a kérelmezõ a beszerzési eljárás során végig tudta, hogy a kérelmezett nem közbeszerzési eljárást folytat. A Döntõbizottság a vizsgálatát hivatalból nem tudta kiterjeszteni, mivel nem állt fenn a Kbt. 79. § (7) bekezdésében meghatározott törvényi feltétel, hogy a jogorvoslati kérelmet a kérelmezõ határidõben nyújtotta be.
<br>A Döntõbizottság a fentiekre tekintettel a Kbt. 76. § (1) bekezdés b) pontjában biztosított jogkörében eljárva - a Kbt. 80. § (4) bekezdésére tekintettel - a Kbt. 88. § (1) bekezdés a) pontja alapján az elkésett jogorvoslati kérelmet elutasította.
<br>A Döntõbizottság a Kbt. 88. (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 10.
<br>
<br>Dr. Varga László s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>