<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (3073/2004)
</h2>
<br>
<br>3.K.30919/2001/5.
<br>
<br>A Fõvárosi Bíróság a dr. Szentmártony Kristóf ügyvéd (1051 Bp., Bajcsy Zs. u. 22.) által képviselt M + A Kft. (2220 Vecsés, Temetõ u. 14-16.) felperesnek a Kalmárné Diósy Ildikó közbeszerzési biztos által képviselt Közbeszerzések Tanácsa Közbeszerzési Döntõbizottság (1024 Bp., Margit krt. 85.) alperes ellen, akinek pernyertessége érdekében a dr. Palkó József ügyvéd (1325 Bp., Pf. 405.) által képviselt Üllõ Nagyközség Önkormányzata (2225 Üllõ, Templom tér 3.) beavatkozott közigazgatási határozat felülvizsgálata iránt indult perében meghozta a következõ
<br>
<br>ÍTÉLETET:
<br>
<br>A bíróság a keresetet elutasítja.
<br>Kötelezi a bíróság a felperest, hogy 15 napon belül fizessen meg az alperesnek és az alperesi beavatkozónak 7500-7500 Ft perköltséget és az állam javára külön felhívásra 10 000 Ft feljegyzett illetéket.
<br>Az ítélet ellen a kézbesítéstõl számított 8 napon belül fellebbezésnek van helye, melyet ennél a bíróságnál lehet 4 pld.-ban, írásban, jogi képviselettel, a Magyar Köztársaság Legfelsõbb Bíróságához címezve elõterjeszteni.
<br>
<br>INDOKOLÁS
<br>
<br>A bíróságnak az elõtte folyamatban volt perekbõl az alábbiakról van hivatalos tudomása: három önkormányzat - Vecsés, Üllõ és Gyál önkormányzata - 1995-ben határozták el Vecsés területén szennyvízkezelõ létesítését, a befogadási pontig nyomott - szennyvízvezeték építését és a három település bel- és külterületein kommunális szennyvízcsatorna-hálózatok létesítését céltámogatás igénybevételével. A céltámogatás odaítélésérõl szóló tájékoztató 1997. június 5-én jelent meg a Magyar Közlöny 49. számában.
<br>A három település megbízottja a Közbeszerzési Értesítõ 1997. évi 28., 1997. július 23-án megjelenõ számában nyílt elõminõsítési eljárásra tett közzé felhívást a három település szennyvízcsatornájának építése kivitelezésére.
<br>1997. november 27-én jött létre a három önkormányzat, Vecsés, Üllõ és Gyál együttmûködési megállapodása, amely tartalmazta a közös és a települések önálló bonyolításban megvalósuló beruházási feladatait. Az ad) 2.3. pontja szerint a települések önálló bonyolításában megvalósuló beruházások esetében a gesztor szükség szerinti közremûködésével és folyamatos tájékoztatása mellett a felek önállóan választják ki és bízzák meg a kivitelezõket, a kivitelezés lebonyolítóit és mûszaki ellenõreit. A beruházásokkal összefüggõ pénzügyi feladatokat az átadott és átvett pénzeszközök kezelésére vonatkozó számviteli és pénzügyi szabályok betartása mellett a gesztor pénzügyi apparátusának hatáskörében bonyolítják. Mind a közös bonyolításban, mind pedig az önálló bonyolításban megvalósuló beruházásoknál fõszabályként fogadják el, hogy a beruházások elfogadott költségvetésébe tartozó kivitelezési munkák, valamint egyéb járulékos költségek számláit a gesztor csak a települési polgármesteri hivatal által igazolt formában fogadja el és egyenlíti ki az átadott és átvett pénzeszközök, valamint a céltámogatási keret terhére. A beruházási és egyéb költségek megoszlása tekintetében a közös beruházásban megvalósuló szennyvízkezelõ telep létesítése a nyomott szennyvízfõvezeték és a központi bõvített átemelõ építése beruházási költségeit Vecsés 41,65%; Gyál 41,65%; Üllõ 16,70%-ban viselte. A saját bonyolításban megvalósuló beruházások volumenének megoszlási arányában viselik a települések a közösen felmerülõ költségeket, Vecsés 25,63%; Gyál 49,10%; Üllõ 25,27 arányban, amely megegyezik a saját bonyolításban elnyert beruházási céltámogatási összegek arányával. Az állami pénzeszközök felhasználására tekintettel a felek gesztorként Vecsés Nagyközség Önkormányzatát jelölték meg.
<br>A közbeszerzési eljáráshoz kapcsolódóan a Pest Megyei Víz- és Csatornamû-építõ Kft. és a Betonútépítõ Nemzetközi Építõ ipari Rt. fordult jogorvoslati kérelemmel az alpereshez a Közbeszerzési Értesítõ 1997. évi 40. számában közzétett döntéssel szemben. Az alperes 1997. december 16-án kelt D.238/2211997. sz. határozatával - többek között - a közbeszerzésekrõl szóló 1995. évi XL. törvény (Kbt.) 26. § (2) bekezdése, továbbá 42. § (2) és (7) bekezdésének sérelmét állapította meg az ajánlatkérõk részérõl. Felhívta az ajánlatkérõket, hogy legkésõbb az ajánlatok eredményének kihirdetéséig a Földfémgépgyártó Kft. által vezetett Földfémkonzorciumot, illetve a Vecsési Közmûépítõ Kft.-t és a Swietelsky Kft.-t a közbeszerzési eljárásból zárják ki, és a fennmaradó ajánlattevõk által benyújtott ajánlatok értékelése alapján hirdessék ki a közbeszerzési eljárás eredményét. Az alperes határozatát a Fõvárosi Bíróság 8.K.30010/1998/6. számú ítéletében vizsgálta felül, mely döntést a Magyar Köztársaság Legfelsõbb Bírósága Kf.I.28131/1998/3. számú 1998. november 16-án jogerõs ítéletében megváltoztatott és a határozat ellen benyújtott kereseteket elutasította.
<br>Gyál város önkormányzata 1997. december 23-án a közbeszerzési eljárás nyertesét kihirdette és a szerzõdést a kivitelezésre megkötötte.
<br>Vecsés és Üllõ önkormányzata 1998. január 15-én az eljárás eredménytelenségét hirdette ki. A Pest Megyei Víz- és Csatornamûépítõ Kft., valamint a Betonútépítõ Nemzetközi Építõipari Rt. jogorvoslati kérelme alapján az alperes 1998. március 10-én kelt D.25/14/1998. sz. határozatában megállapította, hogy Vecsés és Üllõ önkormányzata megsértette a Kbt. 60. § (1) bekezdés d) pontját, egyebekben a jogorvoslati kérelmeket elutasította . A jelen per beavatkozója által elõterjesztett kereseti kérelmet a Fõvárosi Bíróság 8.K.31006/1998/3. sz. ítéletével elutasította, melyet a Magyar Köztársaság Legfelsõbb Bírósága Kf.I.28961/1998/2. sz. ítéletével helybenhagyott. Az alperes határozatával szemben a Pest Megyei Víz- és Csatornamû-építõ Kft., is kereseti kérelmet terjesztett elõ, melyet a Fõvárosi Bíróság 8.K.31634/1998/3. sz. ítéletével utasított el. Az ítélet rendelkezõ része ellen nem, az indokolási része ellen került fellebbezés benyújtására sor.
<br>Ilyen elõzmények után Vecsés és Üllõ önkormányzata 1998. január 28-án a Közbeszerzési Értesítõ 1998. évi 4. számában új nyílt elõminõsítési eljárást tett közzé a szennyvízcsatorna építése kivitelezésére a települések területén. A közzététellel szemben a Pest Megyei Víz- és Csatornamû-építõ Kft. élt jogorvoslati kérelemmel, amely eredményeként az alperes 1998. március 23-án kelt D.32/7/1998. sz. határozatában a jogorvoslati kérelmet elutasította. A jogorvoslati kérelmet elõterjesztõ kereseti kérelmét a Fõvárosi Bíróság 3.K.38441/1999/4. sz. ítéletében elutasította, melyet a Magyar Köztársaság Legfelsõbb Bírósága Kf.IV.35162/2000./6. sz. ítéletével helybenhagyott. Az elõminõsítés tárgyában hozott döntéssel szemben benyújtott jogorvoslati kérelemre az alperes által hozott D.67/20/1998., továbbá az azt követõ eljárással szemben benyújtott jogorvoslati kérelem alapján az alperes által hozott D.82/16/1998. sz., illetõleg az eljárás lezárására hozott döntést kifogásoló jogorvoslati kérelem alapján hozott D.106/16/1998. sz. határozatok bírósági felülvizsgálatára indult perek (8.K.37050/1998; 8.K.30768/1998 (új szám: 3.K.38306/1999); 8.K.31125/1998. sz. alatt) megszûntek.
<br>Vecsés és Üllõ település szennyvízcsatorna-hálózata két, mûszakilag elkülönített létesítmény, így a két községre külön-külön kellett ajánlatot tenni. Az ajánlatkérõk külön-külön bírálták el saját beszerzéseikben benyújtott ajánlatokat és 1998. május 26-i eljárást lezáró döntés kihirdetésekor Üllõ nagyközség a csatornahálózat építésére a felperest hirdette ki nyertesnek, a szerzõdés aznap megkötésre került. (A döntés felülvizsgálata az alperes részérõl D.106/1611998. sz. alatt történt meg.) A beavatkozó és a felperes között hibás teljesítésbõl eredõ jogvita keletkezett, a beavatkozó 1999. március 31-én kelt, 10/1999. (III. 31.) Z.Ö.H. határozatával megállapította, hogy a felperes a közöttük létrejött fõvállalkozói szerzõdésben foglaltakat megszegte, így elrendelte a szerzõdésszegés jogkövetkezményeinek alkalmazását, utasítva a polgármestert, hogy a szerzõdéstõl való elállás jogával élve a szerzõdést a határozat keltének napjával bontsa fel. Vecsés Nagyközség Önkormányzata mint gesztor a szerzõdés felmondására vonatkozó beavatkozói nyilatkozatot megerõsítette.
<br>A beavatkozó a Közbeszerzési Értesítõ 1999. május 12-i 19. számában nyílt elõminõsítési eljárásra szóló felhívást tett közzé a szennyvíztisztító hálózat beruházásának megvalósítására. A beszerzés tárgya és mennyisége a szennyvízcsatorna-hálózat beruházásának megvalósítása, a hozzá kapcsolódó átemelõberendezésekkel és a meglévõ üzemeltetési rendszerbe való illesztéssel. A 12.1. pont arról tájékoztat, hogy az ajánlatkérõ az elõminõsítési eljárás lefolytatását segítõ részvételi dokumentációt készített, aminek megvásárlása az érvényes jelentkezés feltétele. Az ajánlati dokumentáció I/4. pontja részletezi a közbeszerzési eljárás tárgyát a beruházáson belül is rögzítve a mintegy 3250 db házi bekötést, kiemelve, hogy a házi bekötések jelen beszerzések hatálya alá tartoznak, de forrásuk nem a céltámogatás. A beruházás fedezete az üllõi önkormányzatnál, illetve az Üllõi Vízközmûtársulatnál rendelkezésre áll. Az ajánlati dokumentáció 7. pontjában az ajánlatkérõ kijelentette, hogy a Kbt. 32. § (3) bekezdésével összhangban olyan biztosítékkal rendelkezik, hogy a teljesítés idõpontjában a szerzõdés teljesítéséhez részére szükséges anyagi fedezet rendelkezésre áll. A II/3. pont alatt 3.1.3. szerint a beruházás tervezett összegébõl 40% céltámogatás, 32,25% önkormányzati rész és 27,75% a vízközmûtársulatot terheli.
<br>A dokumentáció részét képezte a H.11504-2/94. alatti víz jogi létesítési engedély, valamint azok módosításai (többek között a H.21823-6/96. sz. határozat) és a vonatkozó tervdokumentáció, továbbá a hozzá kapcsolódó vezetõ tervezõ által kiadott tervezõi nyilatkozat.
<br>Az elõminõsítés eredményérõl szóló hirdetmény közzététele a Közbeszerzési Értesítõ 1999. július 7-én megjelent 27. számában történt meg.
<br>A felperes 1999. július 9-én nyújtott be jogorvoslati kérelmet elõadva, hogy az elõminõsítési eljárás eredményérõl szóló hirdetménybõl 1999. július 8-án szerzett arról tudomást, hogy az ajánlatkérõ újabb elõminõsítési közbeszerzési eljárást hirdetett meg. A felperes a jogorvoslati kérelemben arra hivatkozott, hogy az államháztartási törvény kötelezõ rendelkezéseit sértette meg a beavatkozó, amikor kezdeményezte a közbeszerzési eljárást, amelyrõl a felperes csak az elõminõsítési eljárás eredményérõl történõ tájékoztató közzététele napján szerzett tudomást, amely jogsértõ esemény az 1999. május 12-i közzététellel és az elõminõsítési eljárás eredményére vonatkozó tájékoztató közzétételével valósult meg. A felperes álláspontja szerint a Kbt. 32. § (2) bekezdése értelmében az ajánlatkérõ nem rendelkezik a szükséges engedélyekkel, amelynek alapján a hirdetmény közzétételére sor kerülhetne. Ezt arra alapította, hogy a jogerõs és végrehajtható vízjogi létesítési engedélyben nem szerepelnek a házi bekötések, ezen engedélyek hiányának ellenére mind a korábbi eljárásban, mind - tudomása szerint - a jogorvoslati kérelemmel érintett eljárásban a házi bekötések az elvégzendõ munkák körében megtalálhatók. Ezen túlmenõen a pénzügyi fedezet sem áll rendelkezésre. Ezen utóbbi álláspontját azzal kívánta alátámasztani, hogy az ajánlatkérõ a beruházás anyagi fedezetét céltámogatás igénybevételével kívánta biztosítani. Ismeretei szerint, bár az ajánlati felhívásban a házi bekötések szerepelnek, ezek forrása azonban nem biztosított, hiszen az állami céltámogatást erre a célra a beruházó nem igényelte, illetve azt csak érvényes vízjogi engedély birtokában tehette volna. A beruházás tudomása szerint négy pénzügyi évet érint, a beruházás pénzügyi forrása az ajánlatkéréskor nem állt rendelkezésre, erre figyelemmel - mivel az ajánlatkérõ éves költségvetésbõl gazdálkodik - a beruházás fedezetét, illetve annak biztosítékát az ajánlat kiadásakor biztosítani nem tudta. Az állami céltámogatás igénybevétele céljából bár három település kötött me
<br>gállapodást, a három érintett település közös beruházásként kívánta megvalósítani a céltámogatás igénybevételével azt és a társulás gesztora Vecsés Nagyközség Önkormányzata, a beavatkozó mint ajánlatkérõ nem jogosult a céltámogatás igénybevételére, így a beruházás fedezete erre figyelemmel sem tekinthetõ biztosítottnak. A továbbiakban a felperes utalt arra, hogy közte és a gesztor önkormányzat között létrejött vállalkozási szerzõdés hatályos, a felek között jogvita van, amely érinti a már megvalósult létesítmények sorsát. A felperes törvényes zálogjogát bejelentette és érvényesíteni kívánja, így a munkaterületet nem bocsátotta a jogvita rendezéséig a felperes rendelkezésére. Mindezekre figyelemmel a felperes kérte, hogy az alperes a Kbt. 88. § (1) bekezdés második fordulata alapján kösse a beavatkozó döntésének meghozatalát feltételhez akként, hogy az ajánlatkérésben meghatározott munkákra korábban megkötött fõvállalkozói szerzõdés megszûnésével kapcsolatos jogi helyzetet rendezze, illetve hívja fel a jogsértõ ajánlatkérõt a törvény szabályainak megfelelõ eljárásra és a törvény által elõírt feltételek biztosítására. A Kbt. 85. § (1) bekezdés c) pontja alapján semmisítse meg a közbeszerzési eljárás során eddig hozott döntéseket, szabjon ki bírságot, az f) pont alapján és a g) pont szerint kötelezze az ajánlatkérõt az eljárási díj és költségek viselésére.
<br>Az alperes 1999. augusztus 19-én kelt D.148/14/1999. sz. határozatában a felperes jogorvoslati kérelmét elutasította. Indokolásában arra hivatkozott, hogy a jogorvoslati kérelem alaptalan. Elsõdlegesen abban a kérdésben foglalt az alperes állást, hogy van-e hatásköre az ügyben, illetve rendelkezik-e a felperes ügyfélképességgel. A Kbt. 76. § (1) bekezdés a)-c) pontjaira hivatkozott, melybõl azt a következtetést vonta le, hogy mindaz a jogvita, ami a szerzõdés teljesítésébõl, illetõleg a szerzõdés nem teljesítésébõl eredõ igény, a bíróság hatáskörébe tartozik. E rendelkezés alapján hatáskör hiányában utasította el az alperes a kérelem azon részét, melyben a felperes a korábban megkötött vállalkozási szerzõdés létével kapcsolatosan kérte a jogorvoslati eljárás lefolytatását, a szerzõdés megkötésének megtiltását, a korábbi fõvállalkozói szerzõdés megszûnésével kapcsolatos jogi helyzet rendezését. A kérelem további részét, amely az ajánlatkérõi jogosultság, forráshiány, illetõleg engedélyek meglétével volt kapcsolatos, az alperes érdemi vizsgálat tárgyává tette. A Kbt. 79. § (3) bekezdése alapján az alperes a felperest olyan egyéb érdekeltnek tekintette, amelynek jogát vagy jogos érdekét sértheti, amennyiben jogszabályba ütközõ módon történik a jelen közbeszerzési eljárás megindítása. Az ügy érdemét tekintve az alperes a Kbt. 32. § (2) bekezdés sérelmére való hivatkozással szemben megállapítatta a csatolt iratokból, hogy a céltámogatásban részesült három község a támogatást önállóan kapta, csupán a lebonyolítás, a beruházás megvalósítása érdekében kötöttek együttmûködési megállapodást. A 9/1998. (I. 23.) Korm. r. - mely a helyi önkormányzatok címzett és céltámogatásának a cél jellegû decentralizált támogatási igénybejelentése, döntéselõkészítési és elszámolási rendjérõl, valamint a Magyar Államkincstár finanszírozási, elszámolási és ellenõrzési feladatairól, továbbá a TÁKISZ feladatairól szól - 9. §-a lehetõvé teszi a közös beruházás megvalósítását, azonban attól még a közös beruházásban szereplõ önkormányzatok önál
<br>lóan kapják az igényelt céltámogatást és rendelkeznek a felhasználásról. Az alperes azt is megállapította, hogy a beruházás forrását jelenti a Vízközmû Társulaton keresztül befolyt lakossági hozzájárulás 27,75%-ban, illetõleg az önkormányzat saját forrása 32,25%-ban. Így a Kbt. 32. § (2) bekezdésében megkövetelt forrás az ajánlatkérõ rendelkezésére állt. Az ajánlatkérõ ajánlati dokumentációt bocsátott az ajánlattevõk rendelkezésére, amely az 1/1996. (II. 7.) KTM rendeleten alapult. Ezen dokumentáció részét képezte a vízjogi engedély. Így a Kbt. 32. § (2) bekezdésében foglalt megfelelõ engedéllyel is rendelkezett az ajánlatkérõ. Az alperes kifejtette azon álláspontját a továbbiakban, hogy ha egy ajánlatkérõnek bármilyen oknál fogva beszerzési szándéka keletkezik és a közbeszerzési törvény személye és tárgyi hatálya alá tartozik, nemcsak hogy jogosult, hanem köteles közbeszerzése eljárást lefolytatni. A jelen esetben megállapítható volt, hogy az ajánlatkérõ a törvény személyi hatálya alá tartozik a beszerzése pedig annak tárgyi hatálya alá, így jogosult volt önállóan közbeszerzési eljárását megindítani.
<br>A felperes keresetében a közigazgatási határozat felülvizsgálatát, annak megváltoztatását kérte azzal, hogy a jogorvoslati kérelmében foglaltak szerint a bíróság a jogsértés megtörténtét állapítsa meg és szabjon ki bírságot, továbbá marasztalja az alperest perköltségben. A jogorvoslati kérelemben foglaltak megismétlésén túl hivatkozott arra, hogy a felperesnek 52 M Ft-os, alvállalkozójának pedig 21 M Ft-os számlakövetelése áll fenn a beavatkozóval szemben, így ezen összegek figyelembevételével is - amely a felek között fennálló jogvita tárgya - megalapozott a forráshiányos közbeszerzés kiírására való hivatkozás. Hivatkozott arra továbbá egyrészt, hogy a finanszírozást továbbra is a gesztor intézte, másrészt arra, hogy a házi bekötések tekintetében lényegében a bírósági tárgyalás során, az iratok ismertetésekor derült ki számára egyértelmûen, hogy az ajánlati dokumentáció arra vonatkozóan is tartalmaz kiírást, az erre vonatkozó H.40637-6/1999. sz. vízjogi létesítési engedély viszont 1999. szeptember 14-én kelt, amely engedélyt az iratokhoz csatolta. A bíróság megállapította, hogy az engedély a községi csatornahálózat H.21823-6/1996. sz. kapott vízjogi létesítési engedélyre hivatkozik. A már engedélyezett gerinccsatornához csatlakozó, a telekhatárig terjedõ közterületi kapcsolódó csatornaszakaszok képezték az engedély tárgyát.
<br>Az alperes ellenkérelmében a kereset elutasítását és perköltségének megállapítását kérte. A kereseti kérelemben foglaltakkal szemben a határozatában foglaltakat tartotta fenn. Hivatkozott továbbá arra, hogy a felperes jogorvoslati kérelme elkésett.
<br>Az alperesi beavatkozó a kereset elutasítását és a felperesnek a felmerült költségeiben való marasztalását kérte. Elõadta, hogy jogszerûen folytatta le az önkormányzat a közigazgatási területére kiírt szennyvízcsatorna-hálózat beruházásának megvalósításához szükséges megismételt közbeszerzési eljárást. A felperes rosszhiszemûen járt el, tekintve, hogy a korábbi közbeszerzési eljárás eredményeként megkötött fõvállalkozói szerzõdésben a dokumentáció mellékletét képezõ szerzõdési feltételeket feltétel nélkül elfogadta. Kifogásolta, hogy a felperes ügyfélképességének és a kérelem határidõben történt benyújtásának vizsgálatára nem került sor.
<br>A Fõvárosi Bíróság az ellenkérelemben foglaltakra figyelemmel 2000. május 9-én kelt 3. K.39697/1999/3. sz. ítéletével a felperes keresetét azzal az indokkal utasította el, hogy a jogorvoslati kérelem benyújtása a jogvesztõ határidõn túl történt. A Magyar Köztársaság Legfelsõbb Bírósága Kf.III. 38.327/2000/5. sz. végzésével az elsõfokú bíróság ítéletét hatályon kívül helyezte és a per újabb tárgyalására és újabb határozat hozatalára utasította azzal, hogy a kereseti kérelmen és ellenkérelmen túlterjeszkedve járt el. A megismételt eljárásban a kereseti kérelemnek megfelelõen, annak keretein belül kellett elvégezni az alperes határozatának felülvizsgálatát.
<br>A kereset nem alapos.
<br>A bíróság a kereseti kérelem és ellenkérelem korlátai között kizárólag azt vizsgálhatja a közigazgatási határozat felülvizsgálata során, hogy az megfelel-e támadott rendelkezéseiben az anyagi és eljárási szabályoknak. Az eljárási szabályok megsértése eredményezte-e az anyagi jogszabályok megsértését is. A bíróság csak ilyen jogsértés esetén jogosult a határozat megváltoztatására vagy hatályon kívül helyezésére a Kbt. 91. § (5) bekezdése alapján a Pp. 339. § (1) és (2) bekezdés q) pontja szerint.
<br>A közbeszerzésekkel kapcsolatos jogorvoslati eljárást a Kbt. 76. § (1) bekezdése az alperes hatáskörébe utalja. Az alperes eljárására - a törvény eltérõ rendelkezése hiányában - az államigazgatási eljárás általános szabályairól 1957. évi IV. törvény (Áe.) szabályait kell alkalmazni a Kbt. 79. § (1) bekezdése rendelkezéseinek megfelelõen.
<br>A helyi önkormányzatokról szóló 1990. évi LXV. törvény (Ötv.), a beszerzés tárgya szerinti, végsõ soron helyi közügyként jelentkezõ feladatot az 1. § (1) bekezdés alapján a helyi önkormányzat feladat- és hatáskörébe utalja, melyben önállóan jár el. Az önkormányzati önállóság alkotmányosan védett jogosítványa az önkormányzatoknak. Feladatot vagy hatáskört csak törvény állapíthat meg önkormányzat számára. Az önkormányzati ügyekben az õt megilletõ jogosítványok gyakorlásába a beavatkozás lehetõsége ugyancsak szûkre szabott, arra törvényi szintû szabályozás alapján végsõ soron alkotmánybírósági vagy bírósági döntés útján van lehetõség. A társulás szabályait az Ötv. 41. § és soron következõ szabályai, illetve a helyi önkormányzatok társulásairól és együttmûködésérõl szóló 1997. évi CXXXV. törvény (Ttv.) rendelkezései határozzák meg. Az Ötv. 41. § (2) bekezdés szerint a társulás nem sértheti az abban résztvevõk önkormányzati jogait. A Ttv. 20. § (3) bekezdése a 9. és 16. §-ban meghatározott társulástípusokra teszi lehetõvé az önkormányzati hatáskör átruházását. Ezen jogszabályi rendelkezések kiemelésével megállapítható, hogy a közbeszerzési eljárás lefolytatása, mint az önkormányzat feladat- és hatáskörébe tartozó ügy az önkormányzat önálló döntését feltételezi. Ekként az önkormányzat dönthet úgy is, hogy a közbeszerzési eljárást társult formában folytatja le. A társult formában lefolytatott közbeszerzési eljárás során is azonban megilleti az önkormányzatot, hogy minden döntést igénylõ kérdésben azt önállóan hozza meg, hatásköre az Ötv. szerint nem vonható el. A társulási szerzõdés az önálló bonyolításban megvalósuló beruházások esetében nem hatalmazta fel a gesztor önkormányzatot a döntésre, csupán szükség szerinti közremûködésre, melybe a beruházásokkal összefüggõ pénzügyi feladatok bonyolítása azonban beletartozik. A helyi önkormányzatok címzett és céltámogatásáról szóló 9/1998. (I. 23.) kormányrendelet (Korm. r.) elõ írásai szerint közös beruházás esetén az önkormányzatok közösen részesednek a központi állami támo
<br>gatásban. A támogatás összege azonban az egyes települési önkormányzatokat illeti, azt az önkormányzatokra jutó beruházási összköltség arányában kell megosztani. Az önkormányzatoknak a beruházás finanszírozásával összefüggõ feladatok ellátására felhatalmazott önkormányzatot kell megjelölniük, azonban a társult települések valamennyien a Kbt. szabályai szerint ajánlatkérõnek tekintendõk. A Kbt. szabályai más jogi kategóriákat tartalmaznak, mint a céltámogatás igénybevételét szabályozó jogszabályi rendelkezések, melyek a közös beruházás esetére valóban kialakítják a "céltámogatás címzettje" fogalmat, értve ezalatt a gesztor önkormányzatot. A támogatás elnyerésétõl kezdõdõen ezen önkormányzat, mint a céltámogatás címzettje áll a helyi önkormányzatok címzett és céltámogatási rendszerérõl szóló 1992. évi LXXXIX. törvény (Cct.), illetve a Korm. r. szerint meghatározott szervezetekkel - jogviszonyban. A céltámogatásban azonban valamennyi önkormányzat a beruházás összköltségébõl reá jutó mértékig részesül, miként a Kbt. szerinti közbeszerzési igény is valamennyi önkormányzat esetében fennáll, a Kbt. személyi és tárgyi hatálya alá tartozó önkormányzatok beruházásáról van tehát szó. A társulás ebbõl a szempontból a pénzeszközök megszerzése elszámolása stb. indokán csupán technikai megoldásként jelentkezik. Ezért a Kbt. szabályainak sérelmét nem jelenthette a gesztor önkormányzat felperes által hivatkozott közremûködése a perbeli közbeszerzésben. A Kbt. 32. § (2) bekezdésében megkövetelt forrás rendelkezésre állásakor az alperesi beavatkozóra jutó pénzeszközök biztosítottságát kellett vizsgálni. A Kbt. 32. § (2) bekezdés szerint az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt - a szerzõdés megkötéséhez szükséges engedélyek megléte esetén - akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll. A céltámogatásra vonatkozó finanszírozási 
<br>szerzõdések módosítása - a Korm. r. hatálybalépésekor folyamatban lévõ beruházások esetén alkalmazandó átmeneti rendelkezésekbõl következõen - megtörtént, a támogatás mindaddig fennállónak tekintendõ, amíg a Korm. r. szabályai szerint annak elvonására valamilyen oknál fogva sor nem kerül. Erre a perben adat nem merült fel. Saját erõ és társulásból biztosított pénzeszközök is rendelkezésre álltak, ezért helytállóan hivatkozott arra az alperes, hogy nem volt forráshiányos a beszerzés. Az alperes e körben nem lehetett figyelemmel arra, hogy a felperes és az alperesi beavatkozó között korábban azonos tárgyban lefolytatott közbeszerzési eljárás eredményeként létrejött szerzõdésbõl eredõ elszámolási és egyéb viták esetlegesen a beszerzésre biztosított pénzeszközöket leköthetik, mivel ez utóbbi felperesi igény polgári jogi megítélést igénylõ kérdés. A felperesnek végsõ soron kifizetendõ követelés forrásának vizsgálata ugyancsak nem az alperes hatáskörébe tartozó kérdés. Tény, hogy az alperesi beavatkozó beszerzési igénye továbbra is fennáll, annak megvalósítására a források biztosítottak voltak, az ajánlatkérõ a Kbt. szabályait nem sértette meg a kiírás közzétételével. Az államháztartásról szóló 1992. évi XXXVIII. tv. (Áht.) 98. § (7) bekezdésére hivatkozást mint a Kbt. 32. § (2) bekezdés sérelmét megalapozó hivatkozást a bíróság nem fogadta el.
<br>Az Áht. 92. § és soron következõ §-ai a költségvetési szervek gazdálkodásának szabályait rendezik, amely éves költségvetés alapján történik, az önkormányzatok esetén az Ötv. szabályai is alkalmazandók. A felperes által hivatkozott Áht. 98. § (7) bekezdés a Kbt. szerinti pénzügyi fedezet rendelkezésre állásának szabályait rögzíti - többek között - utalva a 12/A. § (2) bekezdésre, amely a tárgyéven túli fizetési kötelezettség vállalhatóságát szabályozza. Ilyen kötelezettség pedig akkor és olyan mértékben vállalható, ha a kötelezettségvállalás idõpontjában ismert feltételek mellett az esedékesség idõpontjában, a rendeltetésszerû mûködés veszélyeztetése nélkül a finanszírozás biztosítható. Az ajánlati felhívásban és dokumentációban a fentebb már hivatkozott hármas fonás megjelent, az ajánlatkérõ a Kbt. szerint megkövetelt módon a fonások létére nyilatkozatot tett. A további - Áht. szerinti, számviteli stb. - mélységû vizsgálat ugyancsak nem az alperes feladata.
<br>A bíróság a továbbiakban azt vizsgálta, hogy a házi bekötések szerepeltetése sértette-e a hivatkozott jogszabályi rendelkezésekét. A dokumentáció egyértelmûen rögzítette, hogy a házi bekötések nem a céltámogatásból kerülnek finanszírozásra, így a Korm. r. 15. § (1) bekezdés elõ írásai - amely a vízjogi létesítési engedélyben szereplõ teljes mûszaki tartalom költségét veszi figyelembe - nem sérültek, ezzel a házi bekötések szerepeltetése miatt a forráshiányos beszerzésre hivatkozás is megalapozatlan. A közmûves ivóvízellátásról és a közmûves szennyvízelvezetésrõl szóló 38/1995. (IV. 5.) kormányrendelet (R) a perbeli beruházás mûszertartalmát meghatározó jogszabály. A felperes a Kbt. sérelmére a közzététellel kapcsolatosan hivatkozott, így azt kellett vizsgálni, hogy a Kbt. 32. § (2) bekezdésben megfogalmazott "szerzõdés megkötéséhez szükséges engedélyek megléte" kitétel sérült-e. A bíróság elégségesnek találta a Kbt. 32. § (2) bekezdés szerinti feltétel megvalósulásához a gerincvezetéket is magába foglaló H.11504-2/94. létesítési engedély meglétét. A közbeszerzés elõéletébõl megállapíthatóan a céltámogatás elnyeréséhez, a közbeszerzés megkezdéséhez kért létesítési engedély több módosítást megért, amely az idõ múlásának következménye volt. A házi bekötések mûszakilag is indokoltan a gerincvezetékhez kapcsolódó olyan létesítményt jelentenek, amelyre kiadott engedély a részvételi felhívás közzététele alapjául szolgáló engedély következményének, arra tekintettel kiadott engedélynek tekinthetõ. A felperes sikerrel a Kbt. 32. § (2) bekezdés sérelmére már csak azért sem hivatkozhat, mivel általa sem cáfoltan a vele kötött fõvállalkozói szerzõdés létrejöttének akadályát sem jelentette a házi bekötésekhez kapcsolódó engedély hiánya. A Kbt. preambulumában megfogalmazott célok elérése nem jelentheti a beszerzések megvalósításának indokolatlan elnehezítését, ezért a konkrét beszerzés során az ajánlatkérõ felelõssége annak eldöntése, mely engedélyek birtokában kezdi meg a beszerzést. Ez nem feltétlenül kell hogy valamennyi sz
<br>ükség szerint beszerzendõ engedélyt jelentse.
<br>Mindezekre figyelemmel a bíróság a felperes keresetét elutasította.
<br>A felperes pervesztes lett, ezért a bíróság a Pp. 78. § (1); 79. § (1) és 83. § (1) bekezdése alapján kötelezte a perköltség viselésére, amely az alperes és a beavatkozó jogi képviseletével felmerült képviseleti díjból állt, amely a 12/1991. (IX. 29.) IM r . 1. § (1) bekezdés d) pontja alapján került felszámításra. Az illeték viselésére vonatkozó rendelkezés az illetékekrõl szóló 1990. évi XCIII. törvény 43. § (3) bekezdés, 59. § (1) bekezdés és 62. § (1) bekezdés h) pontja alapján került megállapításra.
<br>
<br>Budapest, 2001. október 11.
<br>
<br>Dr. Sára Katalin s. k.,
<br>bíró
<br><br></body></html>