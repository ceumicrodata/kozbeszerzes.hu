<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>LEGFELSÕBB BÍRÓSÁG (3071/2004)
</h2>
<br>
<br>Kf.III.37.663/2002/4.szám
<br>
<br>A Magyar Köztársaság Legfelsõbb Bírósága a dr. Korompai Gábor ügyvéd (Szarvas, Deák F. u. 4.) által képviselt Varjú és Társa Kft. (Gyomaendrõd, Tanács u. 17.) felperesnek a dr. Bankó Ágnes jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata iránt indított perében a Fõvárosi Bíróság 2002. február 27. napján meghozott 13.K.32.703/2001/7. számú ítélete ellen a felperes részérõl 8. sorszám alatt benyújtott fellebbezés folytán az alul írott helyen és napon - tárgyaláson kívül - meghozta a következõ
<br>
<br>ÍTÉLETET:
<br>
<br>A Legfelsõbb Bíróság az elsõfokú bíróság ítéletét helybenhagyja.
<br>Kötelezi a Legfelsõbb Bíróság a felperest, hogy fizessen meg a magyar államnak - az illetékhivatal külön felhívására 6000 Ft (hatezer forint) fellebbezési illetéket.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>Gyomaendrõd Önkormányzata mint ajánlatkérõ a Közbeszerzési Értesítõ 2001. február 21-i számában részvételi felhívást tett közzé nyílt elõminõsítési eljárás lefolytatására, amelynek tárgya Gyomaendrõd belterületén szennyvízcsatorna-hálózat építése volt.
<br>A felperesi társaság - amely a Betonút Szolgáltató és Építõ Rt. alvállalkozójaként vett részt a közbeszerzési eljárásban - jogorvoslati kérelmében az eljárást lezáró döntés megsemmisítését, a jogsértés megállapítását kérte. Jogorvoslati kérelme indokául elõadta, hogy az ajánlatkérõ polgármestere és jegyzõje a közbeszerzési eljárás során olyan kijelentést tett a Betonút Rt. felé, hogy aki társaságát alvállalkozóként foglalkoztatja, az nem nyerheti meg a közbeszerzési eljárását.
<br>Az alperes a D.500/18/2001. számú határozatával a felperes jogorvoslati kérelmét elutasította. Határozata indokolásában megállapította, hogy a kérelemnek a jó hírnév megsértésével és a közbeszerzés eredményeként megkötött szerzõdéssel, az ajánlatkérõ ezzel összefüggõ tevékenységével kapcsolatos részének vizsgálata nem tartozik a Döntõbizottság hatáskörébe, hanem a közbeszerzésekrõl szóló 1995. évi XL. törvény (a továbbiakban: Kbt.) 76. §-ának (2) bekezdése szerint a bíróság jogosult eljárni. A Kbt. 79. §-ának (3) bekezdésére tekintettel megállapította továbbá az alperes, hogy a felperesi társaság - amely a közbeszerzési eljárás elsõ, részvételi szakaszában alvállalkozóként vett részt - ügyfélképességgel nem rendelkezik, ezért a jogorvoslati kérelem további részei érdemi vizsgálatának eljárásjogi akadálya van.
<br>A felperes keresetében kérte az alperes határozatának hatályon kívül helyezését, annak megállapításával, hogy ügyfélképessége fennáll.
<br>Az elsõfokú bíróság ítéletével a felperes keresetét elutasította. Ítéletének indokolásában megállapította, hogy a felperes sem önálló ajánlattevõként, sem valamely ajánlattevõ alvállalkozójaként nem vett részt a közbeszerzési eljárás ajánlati szakaszában. A felperesnek igazolnia kellett saját személyét érintõen olyan jogot, jogos érdeket, amelynek megsértése a Kbt. 79. § (3) bekezdésében foglaltakra figyelemmel az ügyfélképességét megalapozta volna. Megállapította továbbá a bíróság, hogy a polgármester és a jegyzõ nyilatkozatával kapcsolatban a jó hírnév védelme a Kbt. 76. § (1) bekezdése szerint nem tartozik az alperes hatáskörébe, a Betonút Rt. ajánlatának érvénytelenné nyilvánítását pedig a Kbt. 79. § (3) bekezdése alapján a Betonút Rt. kifogásolhatta volna, a felperesi vállalkozás nem. A felperes mint ajánlattevõ nem vett részt a közbeszerzési eljárásban, így az ajánlatok értékelésével kapcsolatos ajánlatkérõi eljárás, illetõleg az eljárást lezáró döntés miatt jog- és érdeksérelem a konkrét közbeszerzési eljárással összefüggésben nem érte a felperest.
<br>A felperes az elsõfokú bíróság ítélete elleni fellebbezésében kérte annak megváltoztatását kereseti kérelmének megfelelõen. Álláspontja szerint cégének ügyfélképessége fennállt; a közbeszerzési elõminõsítési eljárásban a Betonút Rt., amelynél alvállalkozó volt, azért nem szerepeltette az elsõ forduló után, mert az ajánlatkérõ polgármesterének kijelentése szerint azzal elveszítette volna a közbeszerzési eljárás megnyerésének lehetõségét. A Betonút Rt. a pályázatot végül nem nyerte meg, de a nyertes Alterra Kft. is azért nem hívta meg alvállalkozónak, mert ez a kijelentés elhangzott. Az ügyfélfogalom szûkítésének nincs jogszabályi alapja, ezért alkotmánysértõ. Mint olyan helybeli vállalkozásnak, amelynek nem mindegy, hogy kap-e helyben megrendelést, elsõrendû és közvetlen érdeke, hogy a székhelyén folyó tevékenységi körébe esõ közbeszerzések során a pályázók esélyegyenlõsége maximálisan biztosított legyen.
<br>Az alperes ellenkérelmében az elsõfokú bíróság ítéletének helybenhagyását kérte.
<br>A fellebbezés nem alapos.
<br>Az elsõfokú bíróság helyesen állapította meg a tényállást és az abból levont jogi következtetése is helytálló, lényegében helyes indokai alapján hagyta helyben a Legfelsõbb Bíróság az ítéletet.
<br>A Legfelsõbb Bíróság a fellebbezésben elõadottakra utalással rámutat arra, hogy a Kbt. 79. §-ának (3) bekezdése alapján a jogorvoslati kérelmet - egyebek mellett - az nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.
<br>Tekintettel arra, hogy az ajánlatkérõ polgármesterének sérelmezett kijelentése - miután a felperes nem vett részt a közbeszerzési eljárás ajánlati szakaszában - nem minõsül a Kbt.-be ütközõ tevékenységnek, ezért a felperes nem jogosult jogorvoslati kérelem benyújtására sem; sérelmének orvoslása nem tartozik az alperes Kbt. 76. §-a szerinti hatáskörébe.
<br>Mindezek alapján a Legfelsõbb Bíróság az elsõfokú bíróság ítéletét a Pp. 254. § (3) bekezdése alkalmazásával indokai alapján helybenhagyta.
<br>A pernyertes alperes a másodfokú eljárásban költséget nem igényelt, ezért arról a Legfelsõbb Bíróságnak a Pp. 78. §-ának (2) bekezdése értelmében határoznia nem kellett.
<br>A pervesztes felperesnek az illetékekrõl szóló 1990. évi XCIII. törvény 46. §-ának (1) bekezdésén alapuló illetékfizetési kötelezettségét arra tekintettel állapította meg a Legfelsõbb Bíróság, hogy a felperes fellebbezésére 7500 Ft illetéket bélyegben már lerótt.
<br>
<br>Budapest, 2004. március 9.
<br>
<br>Dr. Kozma György s. k., Dr. Kárpáti Zoltán s. k.,
<br>tanácselnök elõadó bíró
<br>
<br>Dr. Madarász Gabriella s. k.,
<br>bíró
<br>
<br>
<br><br></body></html>