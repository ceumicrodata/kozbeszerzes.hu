<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>Heves Megyei Bíróság részvételi felhívása elõminõsítési eljárás megindítására (2735/2004)
</h2>
<br>
<br>1. Az ajánlatkérõ neve, címe, távirati címe, telefon- és telefaxszáma:
<br>Heves Megyei Bíróság
<br>3300 Eger, Barkóczy u. 1.
<br>Telefon/fax: 36/310-476
<br>nevében a
<br>HORBER Beruházási Tanácsadó és Tervezõ
<br>Mérnökiroda Kft.
<br>1113 Budapest, Bartók Béla út 60.
<br>Telefon: 466-9081
<br>Fax: 361-1786
<br>jár el.
<br>
<br>
<br>2. a) A választott eljárás: nyílt elõminõsítési eljárás.
<br>b) Az eljárás alkalmazása feltételének indokolása: a Kbt. 42. § (1) bekezdés alapján, a teljesítésre pénzügyi, gazdasági és mûszaki szempontból alkalmas ajánlattevõk kiválasztása.
<br>c) A szerzõdés meghatározása, amire ajánlatot kérnek: vállalkozási szerzõdés.
<br>
<br>
<br>3. a) A beszerzés tárgya és mennyisége: Hatvani Városi Bíróság 1022 m2 szintterületû épülete összetett védelmi rendszerének kiépítése és az érintett személyi állomány oktatása.
<br>b) A teljesítés helye: 3000 Hatvan, Kossuth tér 7.
<br>c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: nem.
<br>d) A részajánlat tételének szempontja: -
<br>
<br>
<br>4. A teljesítés határideje vagy a szerzõdés idõtartama: a teljesítés véghatárideje: 2005. január 15.
<br>
<br>
<br>5. A nyertes közös ajánlattevõktõl gazdasági társaság létrehozásának megkövetelése: ajánlatkérõ a nyertes közös ajánlattevõktõl nem követeli meg gazdasági társaság létrehozását, de együttes ajánlattételkor, írásos nyilatkozat formájában a képviselõ cég megjelölésével és meghatalmazásával, a közös ajánlattevõknek együttes kötelezettséget és egyetemleges felelõsséget kell vállalniuk.
<br>
<br>
<br>6. a) A részvételi jelentkezés határideje: a részvételi felhívás közzétételének napját követõ elsõ naptól számított 26. nap 10.00 óra. Ha ez nem munkanap, az ezt követõ elsõ munkanap ugyanezen óráig.
<br>b) A részvételi jelentkezés benyújtásának címe: Heves Megyei Bíróság, 3300 Eger, Barkóczy u. 1., I. em. 70-71.
<br>c) A részvételi jelentkezés nyelve: magyar.
<br>
<br>
<br>7. A részvételi jelentkezésekkel kapcsolatos eredményhirdetés idõpontja: a részvételi jelentkezési határidõ leteltét követõ 21. nap 10.00 óra. Ha ez nem munkanap, úgy az ezt követõ elsõ munkanapon 10.00 óra. Helye: azonos a 6. b) pontban meghatározottal.
<br>
<br>
<br>8. a) Az ajánlati biztosíték összegszerûen meghatározott mértéke: 500 000 (ötszázezer) forint.
<br>b) Az ajánlati biztosíték nyújtásának feltételei: az eljárás ajánlattételi szakaszában ajánlatkérõ az eljárásban való részvételt a 8. a) pontban meghatározott mértékû ajánlati biztosíték adásához köti, amelyrõl szóló igazolást az ajánlathoz kell csatolni.
<br>Az ajánlati biztosíték teljesíthetõ:
<br>- az ajánlatkérõ MÁK 10035003-01483051-21000005 számú számlájára történõ átutalással, mely esetben az ajánlathoz csatolni kell az átutalás megtörténtét igazoló banki terhelési értesítõ másolatának bank által hitelesített példányát,
<br>- az ajánlatkérõ nevére kiállított, feltétel nélküli, visszavonhatatlan, az ajánlati kötöttség lejártáig érvényben maradó bankgarancia formájában, ez esetben az ajánlathoz csatolni kell az eredeti bankgarancia-vállalási szerzõdést.
<br>Az ajánlati biztosíték a Kbt. 41. § (5) bekezdése alapján kerül visszafizetésre.
<br>
<br>
<br>9. A résztvevõk pénzügyi, gazdasági és mûszaki alkalmassága igazolására kért adatok és tények:
<br>a) Pénzügyi és gazdasági alkalmasság igazolása:
<br>a) 1. a részvételre jelentkezõ cég valamennyi számlavezetõ pénzintézetétõl származó, a részvételi jelentkezési határidõt megelõzõ 30 napnál nem régebbi pénzintézeti nyilatkozat [Kbt. 44. § (1) bekezdés a) pont] az alábbi tartalommal:
<br>- mióta vezeti a részvételi jelentkezõ bankszámláját,
<br>- a számlán a nyilatkozat kiadását megelõzõ 1 évben sorban állás volt-e,
<br>- fizetési kötelezettségének pontosan eleget tesz-e.
<br>a) 2. a belföldön mérlegbeszámoló készítésére kötelezett részvételre jelentkezõ cég 2002. évi mérlege és eredménykimutatása a cégjegyzésre jogosultak által aláírva [Kbt. 44. § (1) bekezdés b) pont],
<br>a) 3. a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó(k) elõzõ 3 évi (2001-2003.) teljes, és a közbeszerzés tárgyának (biztonságtechnikai munkák) forgalmáról szóló nyilatkozat (a 2003. évi adatok 90%-os pontossággal) [Kbt. 44. § (1) bekezdés c) pont],
<br>b) Mûszaki alkalmasság igazolása:
<br>b) 1. a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó(k) jelentkezési határidõt megelõzõ három évben (2001-2003.) teljesített (átadott-átvett), legjelentõsebb, kormányzati vagy közigazgatási intézmények számára végzett, legalább bruttó 30 millió forint értékû, az integrált biztonságtechnikai területen végzett munkái ismertetése, melyhez csatolni kell azok referenciaigazoló levelét [Kbt. 44. § (2) bekezdés a) pont],
<br>b) 2. a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó(k) a beszerzés tárgyának megvalósításához szükséges mûszaki-technikai felszereltségének leírása (informatikai háttér) [Kbt. 44. § (2) bekezdés b) pont],
<br>b) 3. a részvételi jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó(k) azon saját alkalmazásban álló szakembereinek, illetve vezetõinek megnevezése, végzettségük igazolása diplomamásolattal, szakmai gyakorlatuk ismertetése, akiket be kívánnak vonni a teljesítésbe, különösen azok bemutatásával, akik a helyszíni teljesítésben irányítóként részt vesznek, valamint akik a minõség-ellenõrzésért felelõsek. Kérjük csatolni továbbá a részvételi jelentkezõ felelõs mûszaki vezetõjeként megjelölt szakember felelõs mûszaki vezetõi névjegyzékbe vételérõl szóló [51/2000. (VIII. 9.) FVM-GM-KöViM együttes rendelet] határozat másolatát [Kbt. 44. § (2) bekezdés c) pont],
<br>b) 4. a részvételi jelentkezõ cég saját és a teljesítésbe bevonandó mûszaki vagy gazdasági egységei minõségbiztosítási rendszerének - bármely nemzeti rendszerben akkreditált - tanúsító általi tanúsítása [Kbt. 44. § (2) bekezdés g) pont].
<br>
<br>
<br>10. a) A részvételre jelentkezõk alkalmassága elbírálásának szempontjai:
<br>- a részvételi jelentkezõ bankszámlájával/bankszámláival szembeni sorban állás, fizetési kötelezettségek teljesítése,
<br>- a részvételi jelentkezõ 2002. évi üzemi eredményének elõjele,
<br>- a részvételi jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó(k) 2001-2003. évekre vonatkozó együttes nettó éves árbevételein belül a beszerzés tárgyának együttes forgalma,
<br>- a részvételi jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó(k) 2001-2003. évben lezárult, beszerzés tárgyával összefüggõ referenciái jellege, volumene, referenciaigazolásai,
<br>- a részvételi jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó(k) mûszaki-technikai felszereltsége,
<br>- a részvételi jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó(k) kivitelezésért közvetlenül felelõs irányító szakembere(i) képzettsége, szakmai gyakorlata,
<br>- a részvételi jelentkezõ felelõs mûszaki vezetõi névjegyzék szerinti jogosultságai,
<br>- a részvételi jelentkezõ bármely nemzeti rendszerben akkreditált minõségbiztosítási rendszerének tanúsítása.
<br>b) A részvételre jelentkezõnek a szerzõdés teljesítésére alkalmatlanná minõsítésének szempontjai:
<br>b) 1. részvételi jelentkezõ számlavezetõ pénzintézete(i) nyilatkozata szerint a nyilatkozat kiadását megelõzõ egy évben fizetési kötelezettségének nem tett eleget, vagy számláján egynél több sorban állás fordult elõ.
<br>b) 2. részvételi jelentkezõ üzemi eredménye 2002. évben negatív elõjelû (veszteséges) volt,
<br>b) 3. a 9. a) 3. pont szerinti nyilatkozat(ok) alapján a 2001., 2002. és 2003. évek figyelembevételével a részvételi jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó(k) együttes nettó éves árbevételein belül a beszerzés tárgyának (biztonságtechnikai munkák) együttes forgalma évente nem érte el a 30 millió forintot,
<br>b) 4. a részvételi jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó(k) egyike sem nevezett meg a jelentkezési határ idõt megelõzõ 2 évben (2001-2003.) legalább 1 db, az integrált biztonságtechnika területén végzett (átadott-átvett), legalább 30 (harminc) millió forint bruttó értékû, pozitív referenciaigazolással igazolt olyan referenciamunkát, melyet kormányzati vagy közigazgatási intézmény részére teljesített,
<br>b) 5. a részvételi jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó(k) együttesen nem rendelkezik a feladat ellátásához szükséges mûszaki-technikai felszereltséggel: legalább 1 db - jogtiszta operációs rendszert, rajzoló, szövegszerkesztõ és táblázatkezelõ programot tartalmazó - hordozható számítógéppel,
<br>b) 6. a részvételi jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó(k) által megnevezett, saját alkalmazásban álló, a kivitelezésért közvetlenül felelõs irányító szakemberek nem rendelkeznek szakirányú felsõfokú végzettséggel és legalább 5 év szakmai gyakorlattal,
<br>b) 7. a részvételi jelentkezõ nem rendelkezik épületvillamos szakterületre mérnöki vagy üzemmérnöki végzettséghez kötött ("ÉV") kategóriájú felelõs mûszaki vezetõ névjegyzékben szereplõ saját alkalmazásában álló szakemberrel,
<br>b) 8. részvételi jelentkezõ nem rendelkezik - a beszerzés tárgyát teljeskörûen magába foglaló - ISO-szabványsorozatnak megfelelõ minõségbiztosítási rendszerrel, és azt nem tudja igazolni bármely nemzeti rendszerben akkreditált tanúsító cég által kiállított érvényes okirat másolatával.
<br>A Kbt. 44. § (5) bekezdése értelmében a közös jelentkezõknek egyenként, külön-külön kell megfelelniük az elõírt alkalmassági követelményeknek.
<br>c) Az ajánlatok elbírálásának szempontja: az ajánlatkérõ a Kbt. 34. § (1) bekezdés a) pontja alapján az összességében legelõnyösebb ajánlatot kívánja kiválasztani.
<br>d) A 34. § (3) bekezdésében foglaltak:
<br>részszempontok
<br>súlyszámok
<br>- ajánlati ár
<br>80
<br>- egyes szerzõdést biztosító mellékkötelezettségek körében az ajánlatkérõ által meghatározott minimummértéken túli többletvállalások
<br>- késedelmi kötbér mértéke (Ft/nap)
<br>10
<br>- jóteljesítési garancia mértéke (%) és idõtartama (hó) mérõszámának szorzatából képzett szám nagysága
<br>10
<br>Az ajánlatok részszempontok szerinti tartalmi elemeinek értékelése során adható pontszám alsó határa 0 pont, felsõ határa 10 pont.
<br>Az értékelés általános módszere: az egyes részszempontokra az az ajánlat kapja a legmagasabb pontszámot, amelyikben a tartalmi elem a legkedvezõbb, a többi ajánlat részszempont szerinti pontszámát a legkedvezõbb tartalmi elemtõl való eltérésük arányában vizsgáljuk: ahány százalék a legjobbtól való eltérés, annyi százalékkal csökken a legmagasabb pontszámhoz viszonyított pontérték.
<br>
<br>
<br>11. Annak meghatározása, hogy az ajánlattétel során lehet-e majd többváltozatú ajánlatot tenni: nem.
<br>
<br>
<br>12. Egyéb információk:
<br>a) Ajánlatkérõ a részvételi jelentkezés folyamatát elõsegítõ és elbírálását gyorsító - kizárólag a közbeszerzés tárgyára korlátozott tartalmú - részvételi dokumentációt állított össze. A részvételi dokumentáció a HORBER Mérnökiroda Kft., Budapest XI., Bartók Béla út 60. IV. em. 1. sz. alatti címén vehetõ át, 20 000 Ft + áfa = 25 000 Ft, helyszínen történõ befizetését követõen, a hirdetmény megjelenésének napjától, az azt követõ naptól számított 15. napig, munkanapokon 9.00-14.00 óra között. A dokumentáció megvásárlása az érvényes részvételi jelentkezés feltétele.
<br>b) Az ajánlattételhez ajánlatkérõ ajánlattételi dokumentációt készít, melyet az alkalmasnak minõsített részvételi jelentkezõk az ajánlati felhívásban meghirdetendõ módon 80 000 Ft + áfa = 100 000 Ft összegért vásárolhatnak meg. A dokumentáció megvásárlása az érvényes ajánlattétel feltétele.
<br>c) A részvételi jelentkezéshez csatolni kell:
<br>- a részvételre jelentkezõ alábbi cégokmányai eredeti vagy közjegyzõ által hitelesített másolatát:
<br>- a jelentkezési határidõt megelõzõ 30 napnál nem régebbi cégkivonat,
<br>- a cégjegyzésre jogosult(ak) aláírási címpéldánya(i),
<br>- el nem bírált változásbejegyzési kérelem cégbírósági érkeztetõvel ellátott példánya,
<br>- a részvételre jelentkezõ és a teljesítésben 10%-ot meghaladó módon igénybe venni kívánt alvállalkozói tekintetében a Kbt. 46. § (1)-(2) és (4)-(6) bekezdése szerinti igazolásokat és nyilatkozatokat,
<br>- a részvételre jelentkezõ nyilatkozatát, hogy a pénzintézeti nyilatkozatot adó pénzintézeteken kívül másnál nem vezet számlát,
<br>- a részvételre jelentkezõnek és a teljesítésbe bármilyen mértékben bevonni kívánt alvállalkozó(k)nak nyilatkozniuk kell, hogy a saját ügykezelési és irattározási rendjük megfelel az államtitokról és a szolgálati titokról szóló 1995. évi LXV. törvény, valamint a minõsített adatok kezelésének rendjérõl szóló 79/1995. (VI. 30.) kormányrendeletben foglaltaknak. Ezen kívül a részvételre jelentkezõ csatolja a saját munkaviszonyában álló alkalmazottak részére kiállított, az 1995. évi LXV. törvény 24. § (2) bekezdésében elõírt, a Belügyminisztérium Miniszteri Kabinet Titokvédelmi Iroda vizsgatanúsítványát, igazolását,
<br>- a részvételre jelentkezõnek és az alább hivatkozott törvény hatálya alá tartozó tevékenységi kört folytató, a teljesítésbe bármilyen mértékben bevonni kívánt alvállalkozó(k)nak csatolniuk kell az 1998. évi IV. törvény 4. § (1), valamint a belügyminiszter 24/1998. (VI. 9.) BM rendelet 1. § (1) bekezdésében foglalt engedélyeket.
<br>d) A részvételi jelentkezésben meg kell jelölni:
<br>- a közbeszerzés azon részét, amellyel összefüggésben a jelentkezõ harmadik személlyel szerzõdést fog kötni, e szervezet (személy) meghatározása nélkül,
<br>- a jelentkezõ által a közbeszerzés értékének tíz százalékát meghaladó mértékben igénybe venni kívánt alvállalkozókat,
<br>- a teljesítésben egyébként - a közbeszerzés értékének tíz százalékát meghaladó mértékben - részt vevõ szervezeteket (személyeket).
<br>e) Közös részvételi jelentkezés esetén valamennyi jelentkezõrõl csatolni kell a 9. és a 12. c) és d) pontok szerinti dokumentumokat. Valamennyi részvételre jelentkezõnek egyenként kell megfelelnie az ajánlatkérõ által elõírt alkalmassági követelményeknek.
<br>f) Az alkalmasnak minõsített részvételi jelentkezõk olyan összetételben tehetnek ajánlatot, ahogyan az alkalmassá minõsítésük megtörtént.
<br>g) Az eljárás második szakaszában benyújtandó ajánlatban késedelmi és meghiúsulási kötbér, valamint megvalósulási és jóteljesítési garancia vállalása kötelezõ.
<br>Az ajánlatkérõ által elõírt kötelezõ mértékek:
<br>- késedelmi kötbér: legalább 300 000 Ft/nap, a késedelmi kötbér összegének felsõ határa nem korlátozható,
<br>- meghiúsulási kötbér: a bruttó szerzõdéses ellenérték 10%-a, az átadás 15 napi késedelmét követõen megrendelõ jogosult a lehetetlenülést megállapítani,
<br>- megvalósulási bankgarancia: a bruttó szerzõdéses ellenérték 10%-a, a szerzõdés megkötésétõl az átadás-átvételt követõ 16. munkanapig szóló futamidõvel,
<br>- jóteljesítési bankgarancia: legalább a bruttó szerzõdéses ellenérték 5%-a, a végszámla benyújtásától az utó-felülvizsgálati eljárás befejezéséig, de legalább 1 év + 60 nap idõtartamig szóló futamidõvel. A pénzügyi biztosítékkal lefedett jótállási idõt legfeljebb 3 év + 60 napra lehet megajánlani. A minimális idõtartamon túl (1 év + 60 nap) nyújtott jóteljesítési bankgarancia minimális mértékére nincs elõírás.
<br>h) Ajánlatkérõ a Kbt. 43. § (4) bekezdés szerinti hiánypótlásra nem biztosít lehetõséget.
<br>
<br>
<br>13. Hivatkozás az elõzetes összesített tájékoztatóra: -
<br>
<br>
<br>14. A hirdetmény feladásának napja: 2004. március 30.
<br>A hirdetmény kézhezvételének napja: 2004. március 31.
<br><br></body></html>