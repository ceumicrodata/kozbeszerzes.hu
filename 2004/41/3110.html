<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (3110/2004)
</h2>
<br>
<br>13.K.30.536/2004/1.
<br>
<br>VÉGZÉS
<br>
<br>A Békés Megyei Önkormányzat felperesnek a Közbeszerzések Tanácsa Közbeszerzési Döntõbizottság alperes ellen közigazgatási határozat bírósági felülvizsgálata iránt indított perében a bíróság a felperes keresetlevelét idézés kibocsátása nélkül elutasítja.
<br>A végzés ellen a kézbesítéstõl számított 15 napon belül fellebbezésnek van helye, amelyet ennél a bíróságnál kell írásban 3 példányban a Fõvárosi Ítélõtáblához címezve benyújtani.
<br>
<br>INDOKOLÁS
<br>
<br>A felperes keresetet terjesztett elõ az alperes D. 653/8/2003. számú határozatának bírósági felülvizsgálata iránt. A keresetlevél szerint a felperes ügyvéd jogi képviselõvel jár el a perben, de a keresetlevélhez a per vitelére szóló ügyvédi meghatalmazást nem mellékelt.
<br>A bíróság megállapította, hogy az ügyvédi meghatalmazás hiánya miatt az 1999. évi CX. törvény 24. §-ában foglaltakkal kiegészített Pp. 130. § (1) bekezdés i) pontja értelmében a keresetlevél idézés kibocsátása nélkül történõ elutasításának van helye.
<br>A bíróság tájékoztatja a felperest, hogy amennyiben jelen végzés jogerõre emelkedésétõl számított 30 napon belül a keresetlevelet - a meghatalmazást csatolva - újra benyújtja, a keresetlevél beadásának jogi hatályai fennmaradnak [Pp. 132. § (1) bekezdés].
<br>Az eljárás az 1990. évi XCIII. törvény 57. § (1) bekezdés a) pontja értelmében illetékmentes.
<br>
<br>Budapest, 2004. február 27.
<br>
<br>Nagyné dr. Fürjes Erzsébet s. k.,
<br>bíró
<br><br></body></html>