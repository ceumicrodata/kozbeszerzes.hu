<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (3109/2004)
</h2>
<br>
<br>3.Kf.27.046/2003/5. szám.
<br>
<br>
<br>A Fõvárosi Ítélõtábla a dr. Szabó Gyula ügyvéd (3200 Gyöngyös, Bugát P. tér 1/2.) által képviselt Gyöngyössolymosi Polgármesteri Hivatal I. r. (3231 Gyöngyössolymos, Szabadság u. 133.), a dr. Barazutti László ügyvéd (5100 Jászberény, Megyeház u. 6/5.) által képviselt Geogép Kft. II. r. (5100 Jászberény, Megyeház u. 6/5.) felpereseknek a dr. Nagy László Gábor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat bírósági felülvizsgálata iránt indult perében a Fõvárosi Bíróság 2002. április 9-én kelt 13.K.33.439/2001/2. szám alatt hozott és 2-I. szám alatt kijavított ítélete ellen a II. r. felperes által 3. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletének fellebbezéssel nem támadott részét nem érinti, a fellebbezéssel érintett rendelkezéseit helybenhagyja.
<br>Kötelezi a II. r. felperest, hogy 15 napon belül fizessen meg az alperesnek 20 000 (húszezer) forint másodfokú perköltséget.
<br>Kötelezi a felperest, hogy fizessen meg a magyar államnak - az illetékhivatal külön felhívására - 13 500 (tizenháromezer-ötszáz) forint fellebbezési illetéket.
<br>Ez ellen az ítélet ellen fellebbezésnek helye nincs.
<br>
<br>INDOKOLÁS
<br>
<br>Az I. r. felperes mint ajánlatkérõ 2001. július 11-én a Köz beszerzési Értesítõ 28. számában ajánlati felhívást tett közzé nyílt eljárás megindítására a község polgármesteri hivatalának és idõsek otthonának meglévõ szerkezeti munkáin túl befejezõ építõmesteri szak- és szerelõipari munkák, pincei, földszinti, tetõtéri, összesen 474,95 m 2 nettó területen való elvégzése tárgyában. Az ajánlati felhívás 8. a) pontja az ajánlati biztosíték összegét 250 000 Ft-ban határozta meg. A 15. a) pont az eredményhirdetés idõpontját rögzítette. Az ajánlattételi határidõben a II. r. felperesen kívül további két gazdasági társaság nyújtotta be ajánlatát. A 2001. augusztus 31-ére kitûzött eredményhirdetésen készült jegyzõkönyv rögzítette, hogy eredményhirdetésre nem kerül sor, mert a képviselõ-testület augusztus 30-i döntése szerint állásfoglalást kell kérni a Közbeszerzések Tanácsától az elbírálás során felmerült kérdések tisztázására. Az eredményhirdetés elhalasztásáról és annak okáról az ajánlatkérõ 2001. szeptember 3-án kelt levelében értesítette az ajánlattevõket, majd a 2001. szeptember 21-én kelt levelében 2001. szeptember 28-án 17 órára tûzte ki az eredményhirdetés idõpontját, és 57/2001. (IX. 28.) határozatával meghozta eljárást lezáró döntését. A II. r. felperes 2001. szeptember 20-án kelt levelében a közbeszerzésekrõl szóló 1995. évi XL. törvény (a továbbiakban: Kbt.) 41. § (6) bekezdésére hivatkozással felhívta az I. r. felperest az ajánlati biztosíték kétszeres összegének visszafizetésére, aki ezt követõen 2001. október 3-án 250 000 Ft-ot a II. r. felperes részére átutalt.
<br>A II. r. felperes jogorvoslati kérelmére - amely sérelmezte az ajánlatkérõ eredményhirdetéssel kapcsolatos eljárását és az ajánlati biztosíték egyszeres összegének visszafizetését - hozott alperesi D.645/8/2001. számú határozat megállapította, hogy az I. r. felperes megsértette a Kbt. 55. § (2) bekezdésének második fordulatát és ezért egymillió forint bírsággal sújtotta, mivel a halasztás módja nem felelt meg a jogszabályi feltételeknek. Egyebekben a jogorvoslati kérelmet elutasította.
<br>A határozat ellen az ajánlatkérõ és a GEOGÉP Kft. nyújtott be keresetet. Az I. r. felperes a határozat részbeni megváltoztatását és a bírság, valamint az igazgatási szolgálati díj törlését kérte.
<br>A II. r. felperes a határozat megváltoztatását kérte és az I. r. felperesnek, mint jogsértõnek a Kbt. 41. § (6) bekezdés a) pontja alapján történõ kötelezését további 250 000 Ft megfizetésére. Másodlagosan az alperes határozatának hatályon kívül helyezését és az alperes új eljárásra kötelezését kérte.
<br>Az elsõfokú bíróság ítéletével a felperesek keresetét elutasította. Indokolásában megállapította, hogy az I. r. felperes megsértette a Kbt. 55. § (2) bekezdését, amikor az eredményhirdetés új idõpontjáról és annak indokáról nem az eredeti határidõ lejárta elõtt, hanem azt követõen kelt levelében értesítette az ajánlattevõket. A bírság elengedésére, illetve mérséklésére nem látott lehetõséget. Nem osztotta a Kbt. 41. § (6) bekezdés a) pontjára vonatkozó II. r. felperesi érvelést, mivel az itt elõírt feltétel az új idõpontban esedékes eredményhirdetés elmulasztása esetén valósult volna meg.
<br>Az ítélet ellen a II. r. felperes terjesztett elõ fellebbezést annak megváltoztatása, valamint az alperes határozatának megváltoztatása iránt kérve, hogy a másodfokú bíróság kötelezze az I. r. felperest további 250 000 Ft ajánlati biztosíték megfizetésére. Fellebbezésének jogalapját változatlanul a Kbt. 41. § (6) bekezdés a) pontjára alapította. Álláspontja szerint a fenti törvényhely vagylagos feltételt állapít meg, így már az egyik feltétel fennállása esetén helye van a biztosíték kétszeres visszatérítésének. A módosított idõpont meghatározása jogszabálysértõ módon történt, ezért ez is megalapozza igényét.
<br>Az alperes fellebbezési ellenkérelme az elsõfokú bíróság ítéletének helybenhagyására és perköltség megállapítására irányult.
<br>Az I. r. felperes ellenkérelmében ugyancsak az elsõ fokú ítélet helybenhagyását kérte.
<br>A fellebbezés nem alapos.
<br>A másodfokú bíróság az elsõfokú bíróság ítéletének fellebbezéssel nem támadott részét nem érintve, kizárólag a II. r. felperes kereseti kérelme tárgyában hozott elsõ fokú ítéletet vizsgálta a fellebbezési kérelem és ellenkérelem korlátai között. Megállapította, hogy az elsõfokú bíróság a tényállást helyesen állapította meg, és abból helyes jogi következtetést vont le. Indokaival a Fõvárosi Ítélõtábla is egyetért, azt megismételni nem kívánja.
<br>A fellebbezésben foglaltak kapcsán kiemeli, hogy a II. r. felperes tévesen értelmezi a Kbt. 41. § (6) bekezdése a) pontjának rendelkezéseit. A helyes jogértelmezés szerint ugyanis az ajánlati biztosíték kétszeres összegének megfizetésére csak akkor van jogszabályi lehetõség, ha az eredményhirdetés akár a felhívásban megjelölt, akár a módosított idõpontig nem történik meg, függetlenül attól, hogy az eredményhirdetés vagy a módosított eredményhirdetés idõpontjának meghatározása körében egyéb jogszabálysértés történt. A vagylagos feltétel azt jelenti, ha az eredményhirdetés az egyik idõpontig megtörténik a kétszeres biztosíték nem követelhetõ. A perbeli esetben az eredményhirdetés a módosított idõpontig megtörtént, ezért nem érvényesítheti a II. r. felperes a Kbt. 41. § (6) bekezdés a) pontja szerinti igényét.
<br>Mindezekre figyelemmel a Fõvárosi Ítélõtábla az elsõfokú bíróság ítéletét a Pp. 253. § (2) bekezdése értelmében helybenhagyta.
<br>A pervesztes II. r. felperest a Pp. 78. § (1), (2) és 79. § (1) bekezdése alapján kötelezte az alperes másodfokú perköltségének megfizetésére.
<br>A felperes illetékfizetési kötelezettsége az illetékekrõl szóló 1990. évi XCIII. törvény 39. § (3) bekezdésének c) pontján és a 46. § (1) bekezdésén alapul. A Fõvárosi Ítélõtábla a per tárgyi illetékfeljegyzési joga folytán nem tekintette - ellentétben a fellebbezésben írtakkal - leróttnak a fellebbezési illetéket, figyelemmel arra, hogy ennek tényét sem illetékbélyeggel, sem az ennek lerovását igazoló bírósági kezelõirodai bejegyzéssel a II. r. felperes igazolni nem tudta.
<br>
<br>Budapest, 2003. november 12.
<br>
<br>Dr. Sára Katalin s. k., Dr. Páldy Zsuzsanna s. k.,
<br>tanácselnök elõadó bíró
<br>
<br>Dr. Szõke Mária s. k.,
<br>bíró
<br>
<br>
<br><br></body></html>