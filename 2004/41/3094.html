<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (3094/2004)
</h2>
<br>
<br>2.Kf.27.058/2003/3. szám
<br>
<br>A Fõvárosi Ítélõtábla a dr. Horinka Gábor jogtanácsos által képviselt Budapest Fõváros II. kerületi Önkormányzat (1024 Budapest, Mechwart liget 1. hivatkozási szám: P.1822.) felperesnek, a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hivatkozási szám: D.125/26/2000.) alperes ellen közbeszerzési ügyben hozott közigazgatási határozat felülvizsgálata iránt indult perében a Fõvárosi Bíróság 2002. évi szeptember hó 17. napján kelt 13.K.35.779/2000/13. számú ítélete ellen az alperes által 14. sorszám alatt elõterjesztett fellebbezés folytán az alulírott napon - tárgyaláson kívül - meghozta a következõ
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja, és a felperes keresetét elutasítja.
<br>Kötelezi a felperest, hogy fizessen meg az alperesnek 15 napon belül 10 000 Ft (azaz tízezer forint) együttes elsõ és másodfokú perköltséget.
<br>A kereseti és fellebbezési illetéket az állam viseli.
<br>Ez ellen az ítélet ellen további fellebbezésnek nincs helye.
<br>
<br>INDOKOLÁS
<br>
<br>Az elsõfokú bíróság az alperes D.125/8/2000. számú határozatát megváltoztatta úgy, hogy a VM Pro Kft. jogorvoslati kérelmét elutasította. Az irányadó tényállás szerint a Fõvárosi II. kerületi Önkormányzat, mint ajánlatkérõ 2000. április 5-én a közbeszerzésekrõl szóló 1995. évi XL. törvény (a továbbiakban: Kbt.) 32. §-ának (1) bekezdése alapján nyílt közbeszerzési eljárást indított a Moszkva téri biztonsági célú térfigyelõ rendszer megszervezése és kivitelezése tárgyában. Az ajánlati felhívás 6. a) pontja szerint a beszerzés tárgyát képezõ feladat teljesítésének határideje a szerzõdéskötést követõ 8 nap volt, majd a határidõt az ajánlatkérõ a 38. napra módosította.
<br>A VM Pro Kft. mint kérelmezõ az alpereshez benyújtott jogorvoslati kérelmében sérelmezte, hogy a felperes mindössze 8 nap határidõt hagyott a teljesítésre, ami csak akkor tartható, ha valakinek úgynevezett kapcsolatrendszere van az engedélyezõ hatóságokkal, amely esetben azonban fennáll az egyenlõség sérelmének veszélye. Kérelmét a felperes által módosított határidõ ismeretében is fenntartotta, mivel álláspontja szerint a feladat elvégzéséhez 80 nap szükséges. Az önkormányzat a jogorvoslati kérelem elutasítását kérte, mivel álláspontja szerint a 38 nap elegendõ idõ, amely még az eredményhirdetés és szerzõdéskötés közötti 9 nappal meghosszabbodik, és így valójában 47 nap áll rendelkezésre a teljesítéshez.
<br>Az alperes a 2000. május 17-én kelt D.125/8/2000. számú határozatában megállapította, hogy az ajánlatkérõ megsértette a Kbt. 33. §-ának (1) bekezdését, ezért az ajánlati felhívás teljesítési határidõre vonatkozó részét megsemmisítette, és az ajánlatkérõt 1 000 000 Ft bírság megfizetésére kötelezte. Álláspontja szerint a teljesítési határidõ irreálisan rövid, a feladat teljesítése 84 napot venne igénybe. A bírság kiszabásánál figyelembe vette, hogy a felperes a teljesítési határidõt idõközben önként módosította.
<br>A felperes keresetében a határozat megváltoztatását, a jogsértõ magatartás hiányának megállapítását, erre tekintettel a szankció mellõzését kérte. Arra hivatkozott, hogy az alperes tévesen állapította meg, hogy a teljesítési határidõ túl rövid, ezt az ajánlattevõk többsége sem kifogásolta. A teljesítési határidõ betarthatóságára nézve szakértõi bizonyítást indítványozott. Az alperes a határozatában kifejtett indokok alapján a kereset elutasítását kérte.
<br>Az elsõfokú bíróság a keresetnek helyt adó ítéletének indoklásában kifejtette, hogy a perben kirendelt szakértõi vélemény szerint - kedvezõ feltételek esetén - az ajánlatkérõ által meghatározott teljesítési határidõ tartható lehet, különös tekintettel arra, hogy a II. kerületi építésügyi hatóság 10 napos engedélyezési határidõt vállalt. Miután az alperes a jogsértést kizárólag a teljesítési határidõre tekintettel látta megvalósultnak, annak irreális voltát pedig a szakértõi vélemény nem támasztotta alá, nincs olyan ok, amely a felperes elmarasztalását alátámasztaná.
<br>Az alperes fellebbezésében az elsõfokú bíróság ítéletének megváltoztatását, a felperes keresetének elutasítását, valamint perköltséget kért. Álláspontja szerint a szakértõ tévedései azt eredményezték, hogy szakvéleménye elkészítésénél számos olyan tényezõt nem vett figyelembe, amely a teljesítés idõigényét növelte. A fentiekre figyelemmel a szakértõi vélemény alapján nem tekinthetõ bizonyítottnak a felperes által megállapított teljesítési határidõ realizálhatósága. A téves szakértõi vélemény alapján az elsõfokú bíróság megalapozatlan ítéletet hozott. A felperes fellebbezési ellenkérelmet nem terjesztett elõ.
<br>Az alperes fellebbezése alapos.
<br>A Kbt. 33. §-ának (1) bekezdése kimondja, hogy az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. Az elsõfokú bíróság részletesen feltárta és ítélete indokolásában megfelelõen rögzítette az ügyben irányadó tényállást, abból azonban téves jogi következtetést vont le.
<br>A másodfokú bíróság megállapította, hogy a perbeli szakértõ is 38 helyett 58 napban véleményezte a feladat teljesítéséhez szükséges minimális idõt, amelyet azonban olyan kedvezõ körülmények reménybeli bekövetkezhetõségére alapozott, ami az alábbiak miatt teljesen irreális. A Moszkva tér, ahova a térfigyelõ rendszert ki kellett volna építeni, három önkormányzat által határolt, mely tény az engedélyezési eljárásnál jelentõs körülmény. Az ajánlatkérõnek valamennyi ajánlattevõnek felhatalmazást kellett volna adnia az engedélyezési eljárás lefolytatására, ha annak idejét a teljesítési határidõbe nem számítja be. A 60 napos ügyintézési határidõ 10 naposra lecsökkentése ugyancsak irreális, miként a szereléshez való tulajdonosi hozzájárulás beszerzése is hosszadalmas lehet. A szakértõ számos olyan körülményt rögzített szakvéleményében, aminek bekövetkezte esetén az elõírt teljesítési idõ nem (lenne) tartható. A felperes pedig az idõközben megvalósult térfigyelõ rendszer megvalósulási idejét a bíróság felhívása ellenére sem közölte.
<br>Az elsõfokú bíróság a szakvélemény értékelésénél egyoldalúan csak a felperesi állításokat alátámasztó körülményeket vette figyelembe, az annak ellentmondó számos részletkérdést, és az arra adható vagy adott válaszokat mellõzte. A szakértõi véleménybõl - amely helyenként maga is téves feltételezésekbõl indult ki - téves következtetéseket vont le, ezért ítélete nem helytálló. Egyetért a másodfokú bíróság az alperessel abban, hogy a felperes irreális teljesítési határidõt írt elõ, sértve ezzel azon pályázók esélyegyenlõségét, akik az ezen teljesítési határidõben rejlõ kockázatot nem tudták vállalni.
<br>A polgári perrendtartásról szóló 1952. évi III. törvény (a továbbiakban: Pp.) közigazgatási perekre vonatkozó XX. fejezeté nek eltérõ rendelkezése hiányában alkalmazandó Pp. 164. §-ában foglalt bizonyítási kötelezettségének a felperes eleget tenni nem tudott, csak állította az alperesi határozat jogsértõ voltát, az indítványára lefolytatott szakértõi bizonyítás azt ténylegesen nem támasztotta alá. A felperes által megjelölt 8, illetve 38 nap teljesítési határidõhöz képest véleményezett 58 nap jelentõs eltérés, és a felperes az idõközben megvalósult térfigyelõ rendszer kialakításának tényleges teljesítési határidejével sem támasztotta alá pályázati kiírása helyességét.
<br>Mindezek alapján a másodfokú bíróság megállapította, hogy az alperes határozata jogszerû és megalapozott volt, ezért az elsõfokú bíróság ítéletét a Pp. 253. §-ának (2) bekezdése alapján megváltoztatta és a felperes keresetét elutasította.
<br>A másodfokú eljárásban pervesztes felperest az alperes elsõ- és másodfokú eljárásban felmerült költségének megfizetésére a Pp. 78. §-ának (1) bekezdésben foglaltak alapján kötelezte a másodfokú bíróság, míg a felperes személyes illetékmentessége folytán a kereseti és a fellebbezési illetéket a 6/1986. (VI. 26.) IM rendelet 14. §-a alapján az állam viseli.
<br>
<br>Budapest, 2003. október 8.
<br>
<br>Borsainé dr. Tóth Erzsébet s. k., Dr. Rothermel Erika s. k.,
<br>tanácselnök elõadó bíró
<br>
<br>Dr. Kurucz Krisztina s. k.,
<br>bíró
<br>
<br>
<br><br></body></html>