<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3065/2004)
</h2>
<br>1024 Budapest, Margit krt. 85.
<br>Ikt.sz.: D.73/ 9/2004.
<br>
<br>Tárgy: a NEUZER Kerékpár Kereskedelmi és Szolgáltató Kft. jogorvoslati kérelme a Magyar Posta Rt. Beszerzési és Ellátási Szolgáltató Központ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a NEUZER Kerékpár Kereskedelmi és Szolgáltató Kft. (2500 Esztergom, Eötvös u. 48., képviseli: dr. Kovács László ügyvéd, 2500 Esztergom, Petõfi Sándor út 23., Pf. 312, a továbbiakban: kérelmezõ) által a Magyar Posta Rt. Beszerzési és Ellátási Szolgáltató Központ (1036 Budapest, Árpád fejedelem útja 79., a továbbiakban: ajánlatkérõ) "2438 db kézbesítõ-kerékpár gyártása és szállítása" tárgyú közbeszerzési eljárása ellen benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a felek nyilatkozatai és a rendelkezésére álló iratok alapján az alábbi tényállást állapította meg:
<br>Ajánlatkérõ 2003. december 10-én a Közbeszerzési Értesítõ 50. számában részvételi felhívás közzétételével a rendelkezõ részben meghatározott tárgyú tárgyalásos közbeszerzési eljárást kezdeményezett.
<br>Ajánlatkérõ a részvételi felhívás 2. b) pontjában az alábbiakat tüntette fel:
<br>"Az eljárás alkalmazása feltételének indokolása a Kbt. 70. § (1) bekezdés a) pontja alapján, mivel az azonos tárgyban lefolytatott nyílt közbeszerzési eljárás eredménytelen volt, és a felhívásnak, illetve a dokumentációnak a közbeszerzés tárgyára vonatkozó feltételei idõközben nem változtak meg."
<br>Ajánlatkérõ a beszerzés tárgyát és mennyiségét a részvételi felhívás 3. a) pontjában az alábbiak szerint határozta meg:
<br>"2438 db kézbesítõ-kerékpár gyártása és szállítása.
<br>I. kategória:
<br>- postás 11. 26"-os Hattyú nõi kerékpár gyári csomagtartóval
<br>244 db
<br>II. kategória:
<br>- postás II. 26"-os Hattyú nõi kerékpár nem gyári csomagtartóval
<br>1594 db
<br>III. kategória:
<br>- postás 11. 28"-os Hattyú nõi kerékpár gyári csomagtartóval
<br>145 db
<br>IV. kategória:
<br>- postás 11. 28"-os Hattyú nõi kerékpár nem gyári csomagtartóval
<br>250 db
<br>V. kategória:
<br>- teherhordó postás 111. elsõ/hátsó kosárral
<br>95 db
<br>VI. kategória:
<br>- teherhordó postás III. elsõ kosárral 3 részes hátsó csomagtartóval
<br>110 db
<br>A csomagtartók teljesítési helyen történõ szerelésével.
<br>Ajánlatkérõ a teljesítés határidejét 2004. április 30-ban határozta meg.
<br>Ajánlatkérõ a részvételi felhívás 8. és 9. pontjában meghatározta a részvételre jelentkezõk pénzügyi, gazdasági és mûszaki alkalmassága igazolására kért adatok és tények körét. A részvételre jelentkezõk alkalmassága elbírálásának, valamint a szerzõdés teljesítésére alkalmatlanná minõsítésének szempontjait.
<br>Ajánlatkérõ a részvételi felhívásban az ajánlati szakasszal kapcsolatban mind a rész-, mind a többváltozatú ajánlat tételét kizárta.
<br>Ajánlatkérõ a részvételi felhívás 12. pontjában feltüntette az általa már kiválasztottak nevét és címét az alábbiak szerint:
<br>"- Schwinn-Csepel Kerékpár-gyártó és Forgalmazó Rt., 1211 Budapest, Gyepsor u. 1.
<br>- NEUZER Kft. 2500 Esztergom, Eötvös út 48."
<br>Ajánlatkérõ részvételi dokumentációt nem készített.
<br>A részvételi jelentkezési határidõig 2003. december 29-ig a kérelmezõ és a Schwinn-Csepel Kerékpár-gyártó és Forgalmazó Rt. nyújtott be részvételi jelentkezést.
<br>Ajánlatkérõ 2004. január 24-én tartotta a részvételi szakasz eredményhirdetését, melyen kihirdette, hogy a kérelmezõ részvételi jelentkezése érvénytelen, míg a Schwinn-Csepel Kerékpár-gyártó és Forgalmazó Rt. részvételi jelentkezése érvényes és a cég a szerzõdés teljesítésére alkalmas. Ajánlatkérõ a Schwinn-Csepel Kerékpár-gyártó és Forgalmazó Rt.-t ajánlattételre felhívta.
<br>Ajánlatkérõ a kérelmezõ részvételi jelentkezésének az érvénytelenségét az alábbiakkal indokolta:
<br>"A NEUZER Kft. részvételi jelentkezése érvénytelen a Kbt. 52. § (2) bekezdés d) alpontja értelmében, mivel nem felel meg a részvételi felhívásban meghatározott feltételeknek.
<br>Megállapítható, hogy a NEUZER Kft. részvételi jelentkezésében konkrét ajánlatot tett az általa csatolt mûszaki leírások alapján meghatározott mûszaki paraméterekkel szállítandó kézbesítõ-kerékpárok gyártására és szállítására, amely ellentétes a Kbt. 63. § (1) bekezdésében foglaltakkal. Ezen utóbbi jogszabályhely értelmében ugyanis a két szakaszból álló eljárások elsõ, részvételi szakaszában az ajánlatkérõ nem kérhet, a részvétételre jelentkezõ pedig nem tehet ajánlatot."
<br>Ajánlatkérõ a részvételi szakasz eredményhirdetésérõl és ott hozott döntésérõl kérelmezõt 2004. január 24-én faxon tájékoztatta.
<br>Kérelmezõ 2004. február 3-án postára adott és a Döntõbizottság 2004. február 4-én érkezett jogorvoslati kérelmet nyújtott be, melyben kérte jogsértés megállapítását, a közbeszerzési eljárást lezáró döntés megsemmisítését és ajánlatkérõ kötelezését a költségek viselésére, valamint ideiglenes intézkedéssel a közbeszerzési eljárás felfüggesztését.
<br>Kérelmének indokolásául elõadta, hogy álláspontja szerint jogszerûen nyújtotta be részvételi jelentkezését, az nem tekinthetõ ajánlatnak a Kbt. 43. § (1) bekezdése szerint. Kérelmezõ csupán a jelen közbeszerzési eljárást megelõzõ nyílt eljárás adatait is figyelembe véve nyújtotta be részvételi jelentkezését. Az általa többletként feltüntetett adatokkal - például komplex mûszaki leírás a termékekkel kapcsolatban - csupán azt kívánta alátámasztani, hogy a beszerezni kívánt kerékpárok elõállítására alkalmas a cég. Egyebekben hivatkozott arra, hogy az iratokat és nyilatkozatokat a tartalmuk szerint kell elbírálni és ebben a részvételi jelentkezésben kérelmezõ nem minden ajánlati elemet tüntetett fel, hiszen például az ajánlati árat sem határozta meg. Ennek alapján álláspontja szerint az általa benyújtott részvételi jelentkezésben nem tett ajánlatot, így az összhangban volt a Kbt. rendelkezéseivel és azt jogtalanul nyilvánította ajánlatkérõ érvénytelenné.
<br>Ajánlatkérõ a jogorvoslati kérelemre tett írásbeli észrevételében és tárgyaláson tett nyilatkozatában elõadta, hogy a Kbt. rendelkezései alapján járt el. A kérelmezõ részvételi jelentkezésében konkrét ajánlati elemek, például szavatosság, a megajánlott termékek származási helye, azok komplett mûszaki leírása szerepeltek. Kérelmezõ ezen kívül hivatkozott az ajánlati felhívás és dokumentáció általános feltételeire, holott ilyet a tárgyalásos eljárásban ajánlatkérõ még nem tett közzé, csupán részvételi felhívást jelentetett meg. Ennek alapján kérelmezõ jelen eljárás szerzõdéses, valamint mûszaki feltételeit sem ismerheti. Álláspontja szerint a Kbt. 63. § (1) bekezdése alapján tilos ajánlatot tenni a kétszakaszos eljárás elsõ szakaszában, ez pedig nemcsak azt jelenti, hogy komplett ajánlatot, hanem ajánlati elemeket sem lehet feltüntetni a részvételi jelentkezésben. Kérelmezõ pedig konkrét ajánlati elemeket tartalmazó részvételi jelentkezést nyújtott be, ennek alapján jogszerûen nyilvánította a Kbt. 52. § (2) bekezdés alapján érvénytelenné részvételi jelentkezését. Kérte a megalapozatlan jogorvoslati kérelem elutasítását.
<br>Egyéb érdekeltek érdemi észrevételt nem tettek.
<br>A Döntõbizottság ideiglenes intézkedésként a D.73/5/2004. számú határozatával a közbeszerzési eljárást felfüggesztette.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 63. § (1) bekezdése szerint két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás. Az ilyen eljárások elsõ - részvételi - szakaszában az ajánlatkérõ nem kérhet, a részvételre jelentkezõ pedig nem tehet ajánlatot.
<br>A Kbt. 63. § (8) bekezdése szerint a két szakaszból álló eljárás részvételi szakaszában 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.
<br>Kérelmezõ részvételi jelentkezésének 10-29. oldalain mûszaki leírás címmel olyan iratok találhatók, melyek a beszerzés tárgyául feltüntetett kerékpárokhoz kapcsolódóan komplett mûszaki leírást tartalmaznak, azok mûszaki paramétereirõl, felszereltségérõl.
<br>Kérelmezõ részvételi jelentkezésének l. oldalán nyilatkozik, hogy a hirdetményben megjelölt szállítási határidõt szerzõdési kötelezettségként vállalja és a 64. oldalon nyilatkozik az általa vállalt jótállási idõrõl.
<br>A Kbt. rendelkezései alapján a részvételre jelentkezõnek, illetve ajánlattevõknek a részvételi felhívásban megjelölteknek megfelelõen kell jelentkezésüket elkészíteni. A Kbt. kógens rendelkezései - melyektõl a felek a közbeszerzési eljárás során nem térhetnek el - alapján kétszakaszos eljárásban az elsõ részvételi szakaszban sem ajánlatkérõ nem jogosult ajánlatot kérni, sem pedig az ajánlattevõk nem tehetnek ajánlatot.
<br>A részvételi szakasz egy közbeszerzési eljárásban a részvételre jelentkezõk alkalmasságának vizsgálatát szolgálja és célja a szerzõdés teljesítésére alkalmas cégek kiválasztása, hogy az ajánlattételi szakban már csak ezen cégek vegyenek részt. Az alkalmasság megítéléséhez az ajánlatkérõ által elõírt iratokat kell a részvételi jelentkezésben az iratokat benyújtani.
<br>A Kbt. 43. § (1) bekezdése szerint a részvételi jelentkezést a részvételi felhívás rendelkezésének megfelelõ tartalommal és formában kell benyújtani a részvételre jelentkezõnek. A részvételi felhívás által elõírt tartalmi elemeken túl a részvételi jelentkezésben nem lehet a szerzõdéses feltételekre, a teljesítésre, vagy az ellenszolgáltatásra vonatkozó kifejezett nyilatkozatot feltüntetni, mert ezek bármelyikének szerepeltetése esetén a benyújtott irat már ajánlatnak minõsül.
<br>A Döntõbizottság megállapította, hogy a kérelmezõ részvételi jelentkezésének 10-29. oldalain az általa megajánlani kívánt kerékpárok (postás II. 26"-os kerékpár I. kategória, postás 11. 26"-os kerékpár II. kategória, postás II. 28"-os kerékpár III. kategória, postás 11. 28"-os kerékpár IV. kategória, postás III. 26"-os teherhordó kerékpár V. kategória, postás III. 26"-os teherhordó kerékpár VI. kategória) mûszaki paramétereit tartalmazó komplett mûszaki leírását csatolta a részvételi jelentkezésében, melyben pontosan meghatározta, milyen termékkel kíván ajánlatot tenni.
<br>Kérelmezõ azon nyilatkozatát, hogy az általa becsatolt mûszaki leírás címû iratok csupán a mûszaki alkalmasságának igazolására szolgáltak a Döntõbizottság nem fogadta el, tekintettel arra, hogy ajánlatkérõ meghatározta, hogy milyen pénzügyi, gazdasági és mûszaki feltételeket kell a részvételre jelentkezõknek benyújtani, illetve milyen feltételek alapján fogja vizsgálni a részvételre jelentkezõk alkalmasságát és mûszaki feltételként csupán referenciákat kért megjelölni.
<br>A kérelmezõ részvételi jelentkezésében az általa megajánlani kívánt termékek pontos mûszaki leírása, azok jótállására vonatkozó kifejezett nyilatkozat, a teljesítési határidõre vonatkozó nyilatkozat, továbbá a szerzõdéskötésre vonatkozó nyilatkozat is megtalálható. A Döntõbizottság álláspontja szerint ezek ajánlati elemek, amelyeket csupán az ajánlatban lehet feltüntetni, ezek nem képezhetik a részvételi jelentkezés részét. Ennek alapján a Döntõbizottság megállapította, hogy kérelmezõ részvételi jelentkezésében ajánlati elemeket is feltüntetett, amely alapján az általa benyújtott irat ajánlatnak minõsül.
<br>Kérelmezõ azon nyilatkozatát, hogy az általa benyújtott részvételi jelentkezés egy korábbi közbeszerzési eljárás során tett ajánlat iratainak az átdolgozásával készült, azok közül több hivatkozás, illetve irat is az ajánlatokra vonatkozó feltételeknek felelt meg és e hiba oka a jelen közbeszerzési eljárásban a rövid részvételi jelentkezési határidõ volt, a Döntõbizottság nem fogadta el, mert ez a benyújtott részvételi jelentkezés tartalmának jogsértõ voltát nem teszi semmissé.
<br>Az elõbbiekben kifejtettek alapján a Döntõbizottság megállapította, hogy kérelmezõ a jelen közbeszerzési eljárás során részvételi szakban ajánlatot nyújtott be, ez sérti a Kbt. 63. § (1) bekezdésének rendelkezését, így kérelmezõ ezt követõen a törvény erejénél fogva már nem vehet részt a közbeszerzési eljárásban, így ajánlatkérõ azon eljárása, hogy e jogsértésért a kérelmezõ részvételi jelentkezését érvénytelenné nyilvánította, jogszerû, így a jogorvoslati kérelem megalapozatlan.
<br>Kérelmezõ azon nyilatkozatával, hogy tartalmuknak megfelelõen kell értékelni az egyes iratokat, a Döntõbizottság egyetért, azonban a kérelmezõ által benyújtott részvételi jelentkezésben olyan iratok találhatók, melyek tartalmuk alapján ajánlati elemeknek tekintendõk, így éppen ezen iratok alapozzák meg a Kbt. 63. § (1) bekezdésének megsértését és ezért kérelmezõ részvételi jelentkezésének a közbeszerzési eljárásból, annak további szakaszaiból való kizárását.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította, és ennek megfelelõen a Kbt. 88. § (1) bekezdés h) pontjában foglaltak szerint rendelkezett a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 9.
<br>
<br>Dr. Nagy László Gábor s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>