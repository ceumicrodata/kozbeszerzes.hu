<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3068/2004)
</h2>
<br>1024 Budapest, Margit krt. 85.
<br>Ikt.sz.: D.72/7/2004.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a HM Beruházási és Ingatlanfejlesztési Iroda közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a HM Beruházási és Ingatlanfejlesztési Iroda (1055 Budapest, Balaton u. 7-11., megbízásából és képviseletében eljár: "ÉPTIber" Építõipari Szolgáltató és Beruházó Kft., 1143 Budapest, Stefánia út 16., mfszt. 3., a továbbiakban: ajánlatkérõ) "Bp. XIII., Visegrádi u. 62. sz. épület átalakítása és bontási munkái folyamán felmerült pótmunkákra vonatkozó ajánlatkérés mûszaki tartalma a tervezõi módosítások, kiegészítések és megoldások alapján" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján az alábbi tényállást állapította meg.
<br>Ajánlatkérõ 2003. április 2-án részvételi felhívást tett közzé a Közbeszerzési Értesítõ 14. számában nyílt elõminõsítési közbeszerzési eljárás indítására a Budapest XIII. ker., Visegrádi u. 62. szám alatti ingatlanon lévõ épület átalakítása tárgyában. Az eljárás eredményeként az ajánlatkérõ a ROYAL-BAU Rt.-vel kötött vállalkozási szerzõdést 2003. augusztus 25-én. A szerzõdés szerint az ellenszolgáltatás nettó értéke 315 006 868 Ft volt.
<br>A szerzõdés alapján a munka megkezdõdött, majd a kivitelezõ 2003. szeptember 29-ére elkészítette az átalakítási munkákhoz szükséges módosítási javaslatait a bontások során az eredeti tervekhez képest jelentkezõ eltérésekkel. A pótmunkákat a kivitelezõ szükség szerint folyamatosan elvégezte. A tervezõvel egyeztetve elkészültek a módosított tervek is. A lebonyolító és az ajánlatkérõ 2003. december 11-én állapodott meg a jelen közbeszerzési eljárás indításáról.
<br>Ezen elõzmények után ajánlatkérõ 2004. január 22-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a Kbt. 125. § (3) bekezdés a) pontja alapján.
<br>Ajánlattételre a korábbi nyertes ajánlattevõt, a ROYAL-BAU Rt.-t hívta fel.
<br>Ajánlatkérõ az eljárásfajta választását azzal indokolta, hogy a bontási munkák folyamán láthatóvá vált, hogy a meglévõ, többszörösen átalakított épület egyes szerkezeteinek kialakítása, állapota, teherbírása, tûzállósága, hõtechnikai tulajdonságai nem egyeznek a mûszaki-kiviteli tervdokumentációkban és a felmérési tervekben meghatározottakkal. Az eredeti szerzõdésben nem szereplõ kiegészítõ építési-beruházási munkák elvégzése a hatósági és egyéb mûszaki elõírások, valamint az eredeti szerzõdés kielégítéséhez és a teljes beruházás megvalósításához feltétlenül szükséges. A korábbi nyertes ajánlattevõvel lehet a tárgyalást lefolytatni, mivel a pótmunkák nem különíthetõk el az élõ vállalkozási szerzõdésben szereplõ feladatoktól, illetve azoktól mûszakilag és gazdaságilag leválasztani csak aránytalan nehézségek árán lehetséges. A kiegészítõ építési beruházási munka nem haladja meg a korábbi közbeszerzés értékének az 50%-át, a tervek szerint a munkák összköltsége 30-40 M Ft.
<br>Ajánlatkérõ ajánlati felhívást is készített, melyben a beszerzés tárgyát részletesen megjelölte, a tervmódosításokkal érintett többletfeladatokat meghatározta, melyek között bontási és építési-szerelési feladatok is vannak, mintegy 21 tételben sorolta fel az elvégzendõ feladatokat. A mennyiségi adatokkal kapcsolatosan megjegyezte, hogy azok a helyszíni felméréssel állapíthatók meg.
<br>Az ajánlati felhívás tartalmazta az eljárás lefolytatásának a menetét, mely szerint az ajánlattételi határidõ a felhívást követõ elsõ naptól számított 16. nap. A bontási eljárást követõen kerül sor a tárgyalás lefolytatására a bontást követõ második munkanapon, majd a szerzõdés megkötése az eredményhirdetést követõ 5. munkanapon történik meg. Az ajánlati felhívás szerint az ajánlat elbírálásának szempontja a legalacsonyabb összegû ellenszolgáltatás.
<br>Az ajánlati felhívás nem tartalmazott az ajánlattevõ szerzõdés teljesítésére való alkalmasság és a kizárási okok vizsgálatával kapcsolatos igazolási módot és szempontot.
<br>Az ajánlattételi határidõre, 2004. február 5-ére a felhívott ajánlattevõ az ajánlatát benyújtotta, melyben az ellenszolgáltatás nettó összegét 59 935 373 Ft összegben jelölte meg.
<br>Ajánlatkérõ 2004. február 9-i keltezéssel módosította az ajánlati felhívását, mely szerint a szerzõdéskötési idõpontot az eredményhirdetést követõ 8. munkanapban jelölte meg. Ezen a napon került sor az ajánlatkérõ és az ajánlattevõ között az elsõ tárgyalás lebonyolítására. Ajánlatkérõ a tárgyaláson közölte, hogy közbeszerzési eljárását a Döntõbizottság határozatának meghozataláig felfüggeszti, az ajánlati felhívás módosított példányát pedig az ajánlattevõnek átadta.
<br>A Döntõbizottság elnöke 2004. február 3-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat rögzítette, hogy ajánlatkérõ közbeszerzési eljárását a Kbt. 70. § (2) bekezdésére alapította. Hivatkozott arra a kezdeményezõ irat, hogy a szerzõdéskötés idõpontjának meghatározása a Kbt. rendelkezésének nem felel meg, továbbá a Kbt. 71/B. § (1) bekezdésének figyelembevételével az ajánlati felhívás teljeskörûen nem tartalmazza az elõírt adatokat. Ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint az eljárást jogszerûen folytatja. Hivatkozott arra, hogy az ajánlati felhívásából egyértelmûen kitûnt, hogy a 2003. évi CXXIX. sz. törvény szabályai szerint indította meg az eljárást, e szerint pedig nem kötelezõ a választott eljárásban az alkalmasság vizsgálata. Nem vitatta, hogy tévesen alkalmazta a még hatályba nem lépett törvény rendelkezéseit. A tárgyaláson nyilatkozott, hogy a hatályos törvény 70. § (2) bekezdés a) és b) pontjára alapítja az eljárását. A felhívott ajánlattevõ alkalmasságát egyébként a korábbi nyílt eljárás során vizsgálta, ott az alkalmassága megállapításra került, a kizárási okokat illetõen pedig a Kbt. 71/B. § (3) bekezdésben írt törvényi rendelkezésekre hivatkozott. A szerzõdéskötés idõpontja tévesen került meghatározásra az ajánlati felhívásban, amit a módosított ajánlati felhívásában korrigált is, melyrõl ajánlattevõt értesítette. Ezt követõen ajánlatkérõ a jogorvoslati eljárás menetében - még az érdemi határozat meghozatala elõtt - az ajánlati felhívását kiegészítette, meghatározta a pénzügyi, gazdasági és mûszaki alkalmasság igazolására kért adatokat és tényeket, a szerzõdés teljesítésére alkalmassá, illetõleg alkalmatlanná minõsítés szempontjait, valamint kérte a Kbt. 46. §-a szerinti nyilatkozatok, illetve igazolások csatolását.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ közbeszerzési eljárása nem jogsértõ.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárásban ezen megengedõ szabályokat a Kbt. 70. §-a tartalmazza.
<br>A Kbt. 70. § (2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy
<br>a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és
<br>b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy
<br>c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.
<br>A Döntõbizottság vizsgálta, hogy ezen feltételek jelen közbeszerzési eljárásban megvalósulnak-e.
<br>A rendelkezésre álló iratok alapján egyértelmûen megállapította a Döntõbizottság, hogy a Kbt. 70. § (2) bekezdés a) és b) pontjában foglalt feltételek teljesülnek. Az ajánlatkérõ az ajánlati felhívásban részletezett munkák jellegüknél fogva mind olyan munkák, amelyek a kivitelezés során váltak ismertté és az eredeti szerzõdés teljesítéséhez elvégzésük feltétlenül szükséges. A megjelölt munkák egyike sem minõsül új beszerzési igénynek és mindegyik munka az eredeti szerzõdés teljesítéséhez szükséges.
<br>A Kbt. 71/B. § (1) bekezdése szerint a hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik. Az ajánlati felhívásnak a 71. § (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d) , 3., 4., 8., 9. a), c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.
<br>A 9. sz. melléklet 8. és 9. pontja foglalkozik az ajánlattevõk pénzügyi, gazdasági és mûszaki alkalmasságával, valamint a szerzõdés teljesítésére vonatkozó alkalmassá, illetve alkalmatlanná minõsítés szempontjainak meghatározásával.
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A fenti rendelkezésekbõl következõen ajánlatkérõnek kötelezettsége az ajánlati felhívásban meghatározni az ajánlattevõ szerzõdés teljesítésére alkalmassá, illetve alkalmatlanná minõsítés szempontjait.
<br>A Kbt. 62. § (2) bekezdése szerint a szerzõdés megkötésének idõpontját az ajánlati felhívásban kell megállapítani azzal, hogy az - a 71/B. § (3)-(4) bekezdése szerinti eset kivételével - nem határozható meg az eredményhirdetést követõ naptól számított nyolcadik napnál korábbi és a harmincadik (építési beruházás esetén a hatvanadik) napnál késõbbi idõpontban.
<br>A fenti rendelkezés alapján ajánlatkérõ a szerzõdéskötés idõpontját az eredményhirdetést követõ 8. napnál korábbi idõpontban nem határozhatja meg, így jogsértõ volt ajánlatkérõ ajánlati felhívásának azon elõírása, hogy a szerzõdéskötésre az eredményhirdetést követõ 5. napon kerül sor.
<br>Tekintettel arra, hogy ajánlatkérõ a jogorvoslati eljárás menetében ajánlati felhívását a Kbt. elõírásainak megfelelõen javította, így e vonatkozásban a Döntõbizottság a jogsértés megállapítását mellõzte.
<br>A Döntõbizottság a Kbt. 79. § (1) bekezdése szerint a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.
<br>A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 4.
<br>
<br>Dr. Engler Magdolna s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br>
<br>
<br><br></body></html>