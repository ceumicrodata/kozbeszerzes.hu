<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3066/2004)
</h2>
<br>1024 Budapest, Margit krt. 85.
<br>Ikt.sz.: D.79/11/2004.
<br>
<br>Tárgy: a Hoffmann Rt. jogorvoslati kérelme Dég Község Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Hoffmann Építõipari Kft. (8900 Zalaegerszeg, Köztársaság út 1/A, képviseli: dr. Szakonyi Szabolcs ügyvéd, 8900 Zalaegerszeg, Rákóczi u. 25., a továbbiakban: kérelmezõ) jogorvoslati kérelmét Dég Község Önkormányzata (8137 Dég, Kossuth u. 17., képviseli: Pintérné dr. Szekerczés Anna ügyvéd, 8000 Székesfehérvár, Petõfi u. 5. fszt. 1., a továbbiakban ajánlatkérõ) "Dég-Kálóz összekötõ út III. szakasz I. ütemének építése" tárgyú közbeszerzési eljárása ellen nyújtott be, elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg: Az ajánlatkérõ 2003. december 10-én, a Közbeszerzési Értesítõ 50. számában, 9068/2003 számon ajánlati felhívást tett közzé nyílt közbeszerzési eljárás megindítására a fenti tárgyban.
<br>Az ajánlati felhívás 11. pontjában határozta meg ajánlatkérõ az ajánlattevõk pénzügyi, gazdasági és mûszaki alkalmassága igazolásával kapcsolatos követelményeit és a szerzõdés teljesítésére alkalmatlanná minõsítési szempontokat.
<br>Az ajánlatokat az összességében legelõnyösebb ajánlat szempontja szerint kívánta elbírálni. Meghatározta az ennek megítélésére szolgáló részszempontokat, súlyszámokat, pontszámokat és az értékelés módszerét.
<br>Az ajánlati felhívás 16. pontjában, az egyéb információk között a 16. b) pontban ajánlatkérõ elõírta, hogy "az ajánlatot a cégjegyzésre jogosultak által cégszerûen aláírva, 3 példányban (1 eredeti, 2 másolat) kell benyújtani, megjelölve az eredeti és másolati példányokat. Az oldalak egymást követõ sorszámmal legyenek számozva. Az ajánlatot az oldalszámokat is tartalmazó tartalomjegyzékkel kell ellátni. Az ajánlat érvénytelen, ha az ajánlati dokumentációt nem tollal vagy géppel töltik ki."
<br>A 16. c) pont szerint "Az ajánlatot dupla, zárt borítékban (kötve vagy fûzve) kell benyújtani. A borítékra rá kell írni: Dég-Kálóz összekötõ út építése."
<br>A 16. h) pont a bankgarancia vonatkozásában többek között az alábbi elõírást tartalmazta: "A bankgarancia eredeti példányát külön borítékban, az "eredeti" megjelölést viselõ példányhoz kell - nem befûzve - mellékelni." A 16. o) pont szerint ajánlatkérõ hiánypótlásra lehetõséget nem biztosít.
<br>Ajánlatkérõ dokumentációt is készített, amelyben az "Általános feltételek" címû rész 2.16. pontjában, az alaki követelmények között, többek között, az alábbi formai feltételt tartalmazta:
<br>- az ajánlat roncsolásmentesen, összefûzött formában készüljön.
<br>Az ajánlattételi határidõre, 2004. január 20-ra az alábbi társaságok nyújtottak be ajánlatot: kérelmezõ, Útéppark Útépítõ és Mélyépítõ Bt., Viadom Építõipari Rt., Egút Egri Útépítõ Rt., Soltút Kft., Mecsek Aszfalt Kft., Hódmezõvásárhelyi Útépítõ Kft., Swietelsky Építõ Kft., Contec Rt., Betonút Szolgáltató és Építõ Rt., Útép-trade Kft., Strabag Rt.
<br>A bontás során a Betonút Rt. képviselõje észrevételezte, hogy bizonyos ajánlatok összefûzése lehetõvé teszi azt, hogy azokból roncsolásmentesen lapokat lehessen eltávolítani. Ezt követõen ajánlatkérõ képviselõi azon ajánlatokat, amelyek esetében az összefûzésen túlmenõen más rögzítési módszert nem alkalmaztak oldalanként szignáltak és minden egyes oldalt az önkormányzat bélyegzõjével ellátták, majd az ajánlattevõk jelen lévõ képviselõivel az eredeti példányokat hitelesíttették.
<br>Ajánlatkérõ 2004. január 29-én nyilatkozatokat kért három ajánlattevõtõl a Kbt. 57. § (1) bekezdése alapján a nem egyértelmûen megtett ajánlati nyilatkozatokra vonatkozóan.
<br>Ajánlatkérõ bizottsága 2004. február 3-án megkezdte az ajánlatok értékelését, az eredményhirdetést 2004. március 9-ére halasztotta.
<br>Kérelmezõ 2004. február 6-án nyújtotta be jogorvoslati kérelmét, kérte annak megállapítását, hogy ajánlatkérõ mulasztásos törvénysértést valósított meg azzal, hogy az ajánlati dokumentációban foglalt feltételeknek meg nem felelõ ajánlatok érvénytelenségét nem állapította meg. Kérte, hogy a Döntõbizottság állapítsa meg az Útéppark Bt., a Viadora Rt., az Egút Rt., a Mecsek Aszfalt Kft., a Swietelsky Kft., a Contec Rt., az Útép-Trade Kft., a Hódmezõvásárhelyi Útépítõ Kft. és a Strabag Rt. ajánlatának érvénytelenségét.
<br>Kérelme indokául elõadta, hogy ezen ajánlatok érvénytelenek, mert nem felelnek meg a dokumentáció azon elõ írásának, hogy "az ajánlat roncsolásmentesen összefûzött formában készüljön." Álláspontja szerint nem elfogadható az a megoldás, melyet ajánlatkérõ alkalmazott, mert az ajánlat így is roncsolásmentesen bontható, a lapok esetlegesen cserélhetõek. Az elõbbi érvénytelenségi okok a bontáskor már megállapíthatóak voltak, ezért az erre vonatkozó döntést ajánlatkérõnek meg kellett volna hoznia. Hivatkozott továbbá arra is, hogy a Hódút Kft. ajánlati biztosítékát bankgarancia formájában nyújtotta, de azt az ajánlati felhívás 16. h) pontjától eltérõen nem külön borítékban mellékelte, hanem befûzte hõkötött ajánlatába. Álláspontja szerint erre tekintettel a bankgarancia felhasználhatatlanná vált, mivel az sérülésmentesen nem távolítható el, így azt a kibocsátó bank nem fogadja el.
<br>Hivatkozott továbbá arra is, hogy a teljesítés határideje az ajánlati felhívás szerint 2004. október 30. napja, s az ajánlati felhívás az elõteljesítésrõl nem rendelkezett. Ezzel ellentétben az Útéppark Bt., a Viadora Rt., az Egút Rt., a Soltút Kft., a Contec Rt., az Útép-Trade Kft., a Hódmezõvásárhelyi Útépítõ Kft. és a Strabag Rt. korábbi teljesítési határidõt vállalt.
<br>A fentiekben megjelölt okok szintén érvénytelenség megállapítását indokolták volna.
<br>Ideiglenes intézkedésként kérte a szerzõdés megkötésének megtiltását.
<br>Ajánlatkérõ észrevételében kérte a jogorvoslati kérelem elutasítását annak megalapozatlanságára való hivatkozással. Álláspontja szerint tekintettel arra, hogy az ajánlati felhívást és dokumentációt az önkormányzat képviselõ-testülete hagyta jóvá, amely jogosult valamennyi döntés meghozatalára, a bontáson jelen lévõ képviselõk nem voltak jogosultak olyan, hosszabb vizsgálódást igénylõ kérdésekben döntést hozni, mint az ajánlatok érvénytelensége. Elõadta, hogy a Kbt. a bontást követõen is ad lehetõséget az ajánlatok érvénytelenségének megállapítására. Az értékelõbizottság még nem hozta meg döntését, az eredményhirdetésre 2004. március 9-én kerül sor.
<br>Elõadta, hogy a bontási eljáráson alkalmazott intézkedésekkel orvosolták azt a helyzetet, hogy a lapokat esetlegesen ki lehessen cserélni az ajánlatokban. Az eredeti ajánlatokat páncélszekrényben õrizték. Az értékelés a másolati példányok alapján történt, az elzárt példányokhoz senki nem fért hozzá.
<br>Az Útéppark Bt. egyéb érdekeltként elõadta, hogy az ajánlati dokumentáció nem szabályozta az egyes lapok eltávolíthatóságának kérdését, vagy annak lehetséges módszerét, az ajánlatra magára írta elõ az ajánlatkérõ, hogy roncsolásmentesen kerüljön benyújtásra. A Hódút Kft. és a Strabag Rt., egyéb érdekeltek is kérték a jogorvoslati kérelem elutasítását.
<br>A Döntõbizottság ideiglenes intézkedést nem hozott, mert annak törvényi elõfeltételei nem álltak fenn.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Kbt. 76. § (1) bekezdése szerint a közbeszerzésekkel kapcsolatos jogorvoslat körében a Bizottság hatáskörébe tartozik
<br>a) a közbeszerzési eljárás jogtalan mellõzése miatt indult eljárás lefolytatása;
<br>b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;
<br>c) az ajánlatkérõ döntésével szemben bármely érdekelt által benyújtott kérelem elbírálása.
<br>A Kbt. 76. § (2) bekezdése szerint a bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása.
<br>A Döntõbizottságnak a Kbt. 76. § (1) bekezdésében rögzített hatáskörében a kérelem keretei között abban a kérdésben kellett állást foglalnia, hogy ajánlatkérõnek az az eljárása, hogy az ajánlatok felbontása során nem állapította meg a kérelmezõ által megjelölt ajánlatok érvénytelenségét, jogsértõnek minõsül-e. A Döntõbizottság hatáskörét tehát az alapozza meg, ha az eljárás során ajánlatkérõ döntést hoz, s ezzel szemben kerül benyújtásra a jogorvoslati kérelem. A Döntõbizottság érdemben ezért nem vizsgálhatta kérelmezõnek az egyes ajánlatok érvénytelensége vonatkozásában elõadott kérelmét, mivel ajánlatkérõnek a közbeszerzési eljárásban erre vonatkozó felülvizsgálható döntése még nem volt. Ajánlatkérõ az eredményhirdetést 2004. március 9-re elhalasztotta, s az ajánlatok érvényessége, illetve érvénytelensége vonatkozásában még nem hozott döntést. E körben a Döntõbizottság hatáskörének hiányát állapította meg.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>Az 55. § (1) bekezdése szerint az ajánlatokat a lehetõ legrövidebb idõn belül el kell bírálni, az eljárás eredményét vagy eredménytelenségét legkésõbb az ajánlatok felbontástól számított harminc (építési beruházás esetén hatvan) napon belül - az ajánlati felhívásban meghatározott eredményhirdetési idõpontban - nyilvánosan ki kell hirdetni.
<br>Fentiek alapján tehát az ajánlatkérõ az ajánlatok érvénytelensége vonatkozásában az eredményhirdetés idõpontjáig hozhatja meg döntését. A Döntõbizottság megállapította, hogy ajánlatkérõ azzal nem követett el jogsértést, hogy az ajánlatok felbontásakor a döntést nem hozta meg, ezért megállapította, hogy kérelmezõ jogorvoslati kérelme megalapozatlan.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.
<br>A Kbt. 88. § (1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére. A fentiekre tekintettel a Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 5.
<br>
<br>Dr. Telek Katalin s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>
<br><br></body></html>