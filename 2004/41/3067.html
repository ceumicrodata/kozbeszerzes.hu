<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3067/2004)
</h2>
<br>1024 Budapest, Margit krt. 85.
<br>Ikt.sz.: D.133/8/2004.
<br>
<br>Tárgy: a Tetthely Kft. jogorvoslati kérelme a Gazdasági és Közlekedési Minisztérium Segélykoordinációs és Finanszírozási Fõosztály közbeszerzési eljárása ellen.
<br>
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Tetthely Mérnöki és Szolgáltató Kft .-Geovasút Kft. Konzorcium (1024 Budapest, Káplár u. 10/B, képviseli: dr. Deák Krisztina ügyvéd, 7100 Szekszárd, Jókai u. 22. fszt. 1-2., levélcím: 7102 Szekszárd, Pf. 519, a továbbiakban: kérelmezõ) által a Gazdasági és Közlekedési Minisztérium Segélykoordinációs és Finanszírozási Fõosztály (1051 Budapest, Honvéd u. 13-15., képviseli: MÁV Rt. Vezérigazgatóság EU Program Igazgatóság, 1062 Budapest, Andrássy út 73-75., a továbbiakban: ajánlatkérõ) "Budapest-Székesfehérvár vasútvonal Kápolnásnyék (kiz.)-Dinnyés (kiz.) vonalszakasz rehabilitációjához komplex engedélyezési és kivitelezési terv és ajánlatkérési dokumentáció készítése magyar és angol nyelven" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonására tekintettel - megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2004. január 5-i számában tette közzé ajánlati felhívását nyílt eljárás megindítására a rendelkezõ részben meghatározott tárgyban.
<br>Felhívásában meghatározta a részvételre jelentkezõk pénzügyi, gazdasági és mûszaki alkalmasságával szemben támasztott követelményeit.
<br>Ajánlatkérõ - kérdésre - az ajánlattétel idõszakában tájékoztatást adott a felhívás és a dokumentáció mûszaki alkalmasságra, a referenciamunkára vonatkozó részével kapcsolatban.
<br>Az ajánlattételi határidõre, 2004. február 16-ra ajánlatot nyújtott be: a Tetthely Kft. és a Geovasút Kft. Konzorcium, valamint a Ring Mérnöki Iroda Kft. és az Uvaterv Rt. Konzorcium.
<br>Ajánlatkérõ a Ring Mérnöki Iroda Kft. és az Uvaterv Rt. Konzorcium részére hiánypótlási lehetõséget biztosított az eredeti ajánlati példányból hiányzó oldalak pótlására arra hivatkozással, hogy ez a hiány formai fûzési hibának minõsül és a másolati példányok azonossága, teljessége megállapítható.
<br>Ajánlatkérõ 2004. február 26-án hirdette ki az eljárást lezáró döntését. Az eljárás nyertese a Ring Mérnöki Iroda Kft. és az Uvaterv Rt. Konzorcium lett.
<br>Kérelmezõ 2004. március 3-án nyújtotta be jogorvoslati kérelmét, melyben kérte jogsértés megállapítását, ajánlatkérõ eljárást lezáró döntése megsemmisítését és ideiglenes intézkedésként a szerzõdéskötés megtiltását. Jogorvoslati kérelmét arra alapította, hogy ajánlatkérõ a kérdésre adott válaszával módosította a felhívás és a dokumentáció rendelkezését. Álláspontja szerint ajánlatkérõ a Kbt. rendelkezéseivel ellentétesen engedélyezte a hiánypótlást, ajánlatkérõ az eredeti példányt lett volna köteles elbírálni. A nyertes ajánlattevõ eredeti ajánlatát pedig, miután nem felel meg ajánlatkérõ elõírásainak, érvénytelenné kellett volna nyilvánítania.
<br>A Döntõbizottság a jogorvoslati eljárást megindította és 2004. március 23. 13.00 órára tárgyalást tûzött ki.
<br>Ajánlatkérõ írásbeli észrevételében kérte a jogorvoslati kérelem elutasítását.
<br>Kérelmezõ 2004. március 10-én bejelentette, hogy jogorvoslati kérelmét visszavonja, és kérte az eljárás megszüntetését.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>Tájékoztatja a Döntõbizottság a feleket, hogy a jogorvoslati kérelem visszavonására tekintettel a kitûzött tárgyalás nem kerül megtartásra.
<br>
<br>Budapest, 2004. március 11.
<br>
<br>Dr. Nagy Gizella s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>