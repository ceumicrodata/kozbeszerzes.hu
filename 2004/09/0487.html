<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁGA (0487/2004)
</h2>
<br>1024 Budapest, Margit krt. 85.
<br>Ikt. sz.: D.625/12/2003.
<br>
<br>Tárgy: A RENOVIT Kft. jogorvoslati kérelme a HM Ingatlankezelési Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot.
<br>
<br>A RENOVIT Építõipari Kft. (1097 Budapest, Gubacsi út 10/B., a továbbiakban: kérelmezõ) kérelmét, melyet a Honvédelmi Minisztérium Ingatlankezelési Hivatal (1095 Budapest, Soroksári út 152., képviseli: Dr. Bencze Ákos ügyvéd, 1082 Budapest, Baross u. 3., 1/14., a továbbiakban: ajánlatkérõ) "MH HTPEK élelmezési anyagraktár X., XII. és XIII. számú raktár épületek karbahelyezési munkái" tárgyú közbeszerzési eljárása ellen nyújtott be, a Döntõbizottság
<br>
<br>elutasítja.
<br>
<br>A jogorvoslati eljárás során a felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2003. október 5-én ajánlati felhívást tett közzé nyílt eljárás megindítására a Közbeszerzési Értesítõ 42. számában (7493/2003) a rendelkezõ részben írt tárgyban.
<br>A felhívás 5. b) és c) pontjában ajánlatkérõ elõírta, hogy a dokumentációt elõzetes telefonigénylés alapján az ajánlati felhívás napjától kezdve 23 napon keresztül lehet átvenni a Kbt. 37. § (4) bekezdésében foglaltak kivételével vissza nem térítendõ 60 000 Ft + áfa összeg befizetését igazoló szelvény ellenében.
<br>A felhívás 13. pontjában ajánlatkérõ megjelölte, hogy az összességében legelõnyösebb ajánlat szempontjából fogja az ajánlatokat elbírálni. Ehhez megadta az elbírálási részszempontokat, azok súlyszámát és az értékelési módszert.
<br>Ajánlatkérõ ajánlati dokumentációt is készített, mely 12 db A/4 lapból áll, és amely az általános ismertetõt, a fizetési feltételeket, a honvédelmi területen történõ munkavégzés szabályait, két kitöltendõ mintalapot, valamint egy oldalon a három épületre vonatkozó mûszaki követelményeket, mûszaki tartalmat rögzíti.
<br>Az "Általános ismertetõ" 2.4. b) pontjában az szerepel, hogy a mûszaki követelmények szerint tételes - a beépítésre tervezett anyagok pontos megnevezésével készült - árajánlat csatolását kérik. Az ajánlatkérõ által szolgáltatott teljes dokumentáció képezi a feladat tárgyát, amire ajánlatot kell tenni. Az ajánlatkérési mûszaki dokumentációkban szereplõ árazatlan költségvetési kiírás tételei és mennyiségei tájékoztató adatok, amelyet az ajánlattevõ köteles ellenõrizni és az esetleges eltérést ajánlatában szerepeltetni. A honvédségi területen történõ munkavégzés szabályai közt elõírta, hogy az objektumba történõ belépés, illetve gépjármûvel történõ anyagszállítás csak belépési engedéllyel rendelkezõk részére lehetséges. A belépési engedély biztosításához az szükséges, hogy a munka megkezdése elõtt legalább 15 nappal az objektum vezetõjének írásban kell leadni az adatokat. "A belépési engedéllyel nem rendelkezõ személyek és jármûvek az objektum területére történõ beengedését megtagadhatja, ezért a kivitelezõ többletköltséget nem számolhat fel.'" A mûszaki követelmények, mûszaki tartalom cím alatt ajánlatkérõ rögzítette, hogy a mennyiségi tételek csak tájékoztató jellegûek, pontos felmérése ajánlattevõi feladat. Ezen túlmenõen megadott néhány feladatot és mennyiséget is ajánlat kérõ.
<br>Helyszíni konzultációra 2003. november 10-én, majd 11-én került sor, ahol a dokumentációt kiváltók - köztük kérelmezõ is - több kérdést tettek fel az ajánlattétel tartalmával kapcsolatban és a mûszaki tartalom tisztázása érdekében. Ezeket ajánlatkérõ megválaszolta. Ennek keretében megerõsítette, hogy a dokumentáció semmiféle tervet, költségvetési kiírást nem tartalmaz, a jegyzõkönyv és az ahhoz csatolt három alaprajzi vázlat képezik az árajánlattételhez szükséges mûszaki követelményeket. "A feltüntetett méretek a helyszínen ellenõrizendõek." Ajánlatkérõ továbbá a korrekt ajánlattétel biztosítása érdekében 2003. november 14-én lehetõséget biztosított az ismételt felmérésre, de a felek ezzel a lehetõséggel már nem éltek.
<br>2003. november 11-én kérelmezõ kifogásolta a dokumentáció "szûkszavúságát", különösen annak magas díját, és kérte a korrekt adatok megadását.
<br>Ajánlatkérõ választ adott a kérdésekre, melyet 2003. november 12-én faxon kézbesített kérelmezõnek is. A Fõvárosi 2. sz. ÉPBER Rt. ezután még további észrevételeket és kérdéseket tett fel. Ebben kifejtette, hogy a mûszaki tartalom még mindig nem tisztázott, így az ajánlatok nem lesznek összehasonlíthatóak. E kérdésre adott válaszokat ajánlatkérõ 2003. november 18-án küldte meg a potenciális ajánlattevõknek.
<br>Ezt követõen kérelmezõ még 2003. november 19-én levélben tájékoztatta ajánlatkérõt, hogy a dokumentáció és a helyszíni konzultációkon kapott információk nem alkalmasak egységes mûszaki tartalmú ajánlattételre, az nem felel meg az ajánlati felhívás dokumentációjának részletes mûszaki tartalmát elõíró rendeletnek. Megfelelõ dokumentáció hiányában az ajánlatkérõi igények nem ismertek, így tisztességes ajánlat nem készíthetõ. Kérte a dokumentáció árának visszafizetését a dokumentáció visszaszolgáltatása mellett. Ajánlatkérõ a levélre írt válaszában kifejtette, hogy a többi ajánlattevõ nem jelzett hasonló problémát. A beszerzés építési szolgáltatás, így nem vonatkozik rá az 1/1996. (II. 7.) KTM rendelet, mert ha az lenne, akkor nem is kellene közbeszerzési eljárást folytatniuk, mert a beszerzés értékhatár alatti lenne.
<br>A 2003. november 25-i ajánlattételi határidõig a kérelmezõ kivételével ajánlatot nyújtott be a KIPKERSZOLG Kft., a CEDOR Kft., a MISZIG Kft. és a Fõvárosi 2. Sz. ÉPBER Rt., valamint késve nyújtotta be ajánlatát a KIPSZER Rt., de az már nem került felbontásra.
<br>Ajánlatkérõ az ajánlatok értékelését megkezdve hiánypótlásról intézkedett, majd a kirívóan alacsony árról kért magyarázatot az abban érintett ajánlattevõtõl.
<br>A 2003. december 12-i eredményhirdetés során ajánlatkérõ kihirdette a döntését, mely szerint a közbeszerzési eljárást a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 60. § (1) bekezdésének e) pontja alapján eredménytelenné nyilvánította, majd errõl a hirdetményt a Közbeszerzési Értesítõ szerkesztõbizottsága részére is megküldte. A döntés kihirdetését követõen ajánlatkérõ megtette az elsõdleges lépéseket az ajánlati dokumentáció árának a visszafizetésére.
<br>Kérelmezõ 2003. december 1-jén jogorvoslati kérelmet nyújtott be a Döntõbizottsághoz. Ebben kérte jogsértés megállapítása mellett ajánlatkérõ törvénysértõ döntéseinek a megsemmisítését, továbbá ideiglenes intézkedés keretében a pályázat eredményhirdetésének, illetve a szerzõdéskötés megtiltását. Kérte továbbá az ügyben tárgyalás tartását is. Kérelmét azzal indokolta, hogy a felhívás és a dokumentáció, valamint a konzultációkon kapott válaszok alapján megállapítható, hogy ajánlatkérõ nem határozta meg egyértelmûen a beszerzés tárgyát, mennyiségét és igényszintjét, ezzel megsértette a Kbt. több rendelkezését tekintettel arra, hogy nem biztosította a verseny tisztaságát és az esélyegyenlõséget. Álláspontja szerint ajánlatkérõnek 2003. november 18-ig lehetõsége lett volna a hiányosságokat pótolni, de ezt nem tette meg, így a jogsértés ekkor következett be.
<br>Kifogásolta azt is, hogy a felhívás szerint közel azonos súlyszámmal értékeli ajánlatkérõ az egyes szempontokat (ár, jótállás és határidõ) különös figyelemmel arra, hogy a munkát üzemelõ raktárépületben kell végezni, a munkaterületek szakaszosan vehetõk igénybe, azok ütemezése pedig nem ismert. Véleménye szerint ajánlatkérõ ezáltal egy olyan külsõ, a pályázat összeállítása során még nem ismert körülményt és feltételt kötött ki, amely alapvetõen befolyásolja a vállalt határidõ teljesíthetõségét.
<br>Sérelmezte azt is, hogy ajánlatkérõ kikötötte, hogy csak engedéllyel rendelkezõk léphetnek be az objektumba és az engedélyek kiadására csak a teljesítés során kerül sor. Véleménye szerint elõfordulhat olyan eset, hogy nem kapják meg az engedélyt, e miatt nem lehet elõre tudni azt, hogy a pályázó alkalmazottai bejuthatnak-e a munka helyszínére, így ez a feltétel is ellentétes a Kbt. rendelkezéseivel és követelményeivel. Kifogásolta a 12 oldalas dokumentációra meghatározott 60 000 Ft + áfa díj mértékét, mert azt magasnak tartotta. Kérelmét a tárgyaláson változatlanul fenntartotta, és azt is elõadta, hogy pályázatukat ugyan nem adták be, de álláspontjuk szerint megfelelõ dokumentáció hiányában arra nem is volt reális lehetõség. Azt is nyilatkozta, hogy mindkét bejáráson részt vettek és a második alkalommal is közölték ajánlatkérõvel az aggályaikat, nevezetesen a dokumentáció hiányosságaira itt is felhívták ajánlatkérõ figyelmét. Véleménye szerint a jogorvoslati kérelmével azért nem késett el, mert ajánlatkérõnek lehetõsége lett volna az utolsó kérdés feltevése kapcsán a dokumentációt módosítania a megfelelõ ajánlattétel érdekében. Kifejtette azt az álláspontját is, hogy ajánlatkérõ észrevétele a beléptetéssel kapcsolatosan ellentmondásokat tartalmaz, mert abból úgy tûnik, mintha a leadott névsor benyújtását követõen automatikusan belépésre jogosultak az ott megjelölt személyek és jármûvek. Ez ellentmond a dokumentáció korábbi kiírásainak.
<br>A Döntõbizottság kérdésére a tárgyaláson azt is nyilatkozta, hogy a 2003. november 10-i és 11-i bejáráson is részt vettek, melyrõl a jegyzõkönyvet 2003. november 12-én kézhez kapták.
<br>A Döntõbizottság a kért ideiglenes intézkedéseket - a törvényi feltételek hiányában - a jogorvoslati eljárás során nem alkalmazta.
<br>Ajánlatkérõ írásos észrevételében, melyet a tárgyaláson változatlanul fenntartott, kérte a jogorvoslati kérelem elutasítását alapvetõen elkésettség miatt. Ezt azzal indokolta, hogy kérelmezõ 2003. november 4-én vette meg a dokumentációt és annak hiányosságait a 2003. november 10-i helyszíni bejáráson már kifogásolta, tehát az általa vélt jogsértés ekkor jutott a tudomására. Álláspontja szerint minden ajánlattevõnek lehetõsége volt a mûszaki tartalom tisztázására, így azonos követelmények szerint tehettek ajánlatot. Elõadta azt is, hogy az ajánlatkérõnek diszkrecionális joga, hogy a bírálati részszempontokat és azok súlyszámát meghatározza. Nem helytálló kérelmezõnek a honvédségi területen történõ munkavégzés szabályaira vonatkozó kifogása sem, mert ajánlatkérõnek tudnia kell, hogy kik lépnek be az objektumai területére. E kérdés kapcsán elõadta azt is, hogy amennyiben a felektõl a kért adatokat megkapják, a bejelentett személyek belépése a feltételek megléte esetén nem tagadható meg. A tárgyaláson megerõsítette azt az elõzetes nyilatkozatát, hogy ajánlatkérõ a Kbt. 60. § (1) bekezdés a) pontja alapján eredménytelennek nyilvánította a közbeszerzési eljárást, mert idõközben a tárgyi létesítményt használó alakulat elöljáró szervezete tájékoztatta ajánlatkérõt, hogy a Védelmi Bizottság döntése értelmében a tárgyi objektum megszûnik, ezért e feladat nem hajtható végre, a tervezett beszerzés indokolatlanná vált. Azt is nyilatkozta, hogy az eredménytelenné nyilvánításra tekintettel megtették a szükséges intézkedéseket a dokumentáció árának visszafizetésére, így az a kérelmezõ részére is - a feltételek megléte esetén - visszautalásra kerül. Megerõsítette azt az álláspontját, hogy az ajánlattevõk a dokumentáció és a felhívás alapján értékelhetõ ajánlatokat nyújthattak be. A beléptetési rendszerrel kapcsolatban azt is elõadta, hogy köztudott az a tény, hogy a honvédségi objektumokban szigorúbb beléptetési rendszer mûködik. Ennek keretében kérték az adott információt a beléptetni kívánt személyekrõl és gépjármûvekrõl.
<br>A teljesítési határidõre vonatkozó kérelmezõi aggályokkal kapcsolatosan azt nyilatkozta, hogy minden építési beruházásnál, illetve beszerzésnél van bizonytalansági tényezõ. Jelen esetben, tekintettel arra, hogy egy használt raktár felújításáról lett volna szó, így amennyiben a megállapított határidõben valamilyen akadály keletkezett volna az ajánlatkérõ részérõl, akkor azt az építési naplóban rögzítve elismerték volna és nem kifogásolták volna a határidõ-változást.
<br>Az ügyben érdekelt felek közül a CÉDOR Kft. írásban úgy nyilatkozott, hogy valóban sok kérdés merült fel a konzultáción is. Álláspontja szerint ajánlatkérõ a konzultációk biztosításának lehetõségével, a helyszíni mérések elvégzésének biztosításával lehetõvé tette korrekt ajánlat tételét annak ellenére, hogy ez nagy volumenû munkaráfordítást igényelt. Véleménye szerint kérelmezõ az ajánlattételi határidõ lejártát követõen adta be a jogorvoslati kérelmet, és ezzel elõnytelen helyzetbe hozta azon vállalkozásokat, amelyek nem a jogsértést keresték, hanem az ajánlatkérõvel együttmûködve a közös megoldásra törekedtek.
<br>A Döntõbizottság a rendelkezésére álló iratok, dokumentumok, a felek által írásban és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem elkésett az alábbiak szerint:
<br>A jogorvoslati eljárás során kétséget kizáróan megállapítást nyert, hogy kérelmezõ a jogorvoslati kérelmét 2003. december 1-jén személyes kézbesítés útján juttatta el a Döntõbizottsághoz.
<br>Az is kétséget kizáróan megállapítható volt - kérelmezõ által sem vitatottan -, hogy a késõbbi ajánlattevõk és kérelmezõ az ajánlati felhívás 5. pontjában megjelölt határidõn belül vették át az ajánlati dokumentációt az ott megjelölt térítés ellenében ajánlatkérõtõl, majd ezt követõen 2003. november 10-én és 11-én részt vettek a helyszíni konzultáción, ahol kérdéseket intéztek ajánlatkérõhöz. Az is megállapítást nyert a jogorvoslati eljárás keretében, hogy ajánlatkérõ a helyszíni konzultációkon készített jegyzõkönyvet 2003. november 12-én kézbesítette és jutatta el a potenciális ajánlattevõkhöz, köztük kérelmezõhöz is, így legkésõbb ezen a napon kérelmezõ is tudomást szerzett arról, hogy ajánlatkérõ a konzultáció során milyen válaszokat adott és mirõl tájékoztatta az eljárás résztvevõit.
<br>Megállapítható az is, hisz maga a kérelmezõ nyilatkozta, hogy a 2003. november 11-i konzultáción ismételten sérelmezte és kifogásolta a dokumentáció hiányosságait, annak árát, és ekkor már az ajánlatkérõ végleges válaszát is megismerte. Erre tekintettel kifogásainak elõ terjesztésére a törvényben biztosított 15 napos jogvesztõ határidõ e napon nyílt meg. Ugyanezen naptól nyilvánvalóvá vált kérelmezõ részére a beléptetéssel kapcsolatos ajánlatkérõi elvárás rendszere is és e naptól véglegesnek tekinthetõ az ajánlati felhívásban rögzített értékelési szempontrendszer is.
<br>A Kbt. 79. § (7) bekezdése úgy rendelkezik, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Kbt. 80. § (4) bekezdése szerint ha a Bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89-93. § szerinti jogorvoslatnak van helye.
<br>A fenti rendelkezéseket összevetve a megállapított tényállással a Döntõbizottság kétséget kizáróan megállapította, hogy kérelmezõ a jogorvoslati kérelmét a sérelmezett kérelmi elemek vonatkozásában a fentebb idézett törvényi rendelkezésekben meghatározott 15 napos jogvesztõ határidõn túl terjesztette elõ, azaz a kérelmével elkésett, ezért a Döntõbizottság a jogorvoslati kérelmet a Kbt. 80. § (4) bekezdésére tekintettel a 88. § (1) bekezdés a) pontja szerint elutasította.
<br>A Döntõbizottság a költségek viselésérõl a Kbt. 88. § (1) bekezdésének h) pontja alapján rendelkezett.
<br>A bírósági jogorvoslatot a Kbt. 80. § (4) bekezdésére tekintettel a 89. § (1) bekezdése biztosítja.
<br>
<br>Budapest, 2004. január 5.
<br>
<br>Dr. Bíró László s.k., Bujdosó Gézáné s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>