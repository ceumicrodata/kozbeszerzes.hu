<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (0530/2004)
</h2>
<br>
<br>13.K.33.135/2003/3.
<br>
<br>VÉGZÉS
<br>
<br>Az Energie-Contracting Kft. felperesnek a Közbeszerzések Tanácsa Közbeszerzési Döntõbizottság alperes ellen közigazgatási határozat bírósági felülvizsgálata iránt indított perében a bíróság a felperes keresetlevelét idézés kibocsátása nélkül elutasítja.
<br>A végzés ellen a kézbesítéstõl számított 15 napon belül fellebbezésnek van helye, amelyet ennél a bíróságnál kell írásban, 3 példányban, a Fõvárosi Ítélõtáblához címezve benyújtani.
<br>
<br>INDOKOLÁS:
<br>
<br>A felperes 2003. november 13-án - postai feladás útján - keresetet nyújtott be a Fõvárosi Bírósághoz az alperes D.515/13/2003. számú határozatának bírósági felülvizsgálata iránt.
<br>Az alperes elõadta, hogy a felperes a keresettel támadott határozatot 2003. október 31-én vette át, ellene a keresetlevelet nem az alpereshez, hanem a Fõvárosi Bírósághoz nyújtotta be. A keresetlevél az alpereshez a bíróság intézkedése folytán 2003. november 25-én, a Kbt. 90. § (1) bekezdésében foglalt 15 napon túl érkezett, ezért az elkésettnek tekintendõ.
<br>A közbeszerzésekrõl szóló 1995. évi XL. törvény (Kbt.) 90. § (1) bekezdése szerint a keresetlevelet a határozat kézbesítésétõl számított tizenöt napon belül kell benyújtani az alpereshez.
<br>A bíróság a becsatolt iratok alapján megállapította, hogy az alperes határozata a felperes részére - a határozat tértivevénye szerint - 2003. október 31-én átvételre került. A felperes esetében a keresetindítási határidõ 2003. november 17-én lejárt.
<br>Fentiek alapján megállapítható, hogy a felperes a kereset levelet elkésetten terjesztette elõ, ezért a bíróság a Pp. 130. § (1) bekezdés h) pontja értelmében a rendelkezõ rész szerint határozott.
<br>Az eljárás az illetékekrõl szóló 1990. évi XCI. törvény ( Itv.) 57. § (1) bekezdés a) pontja alapján illetékmentes.
<br>
<br>Budapest, 2002. március 11.
<br>
<br>Nagyné dr. Fürjes Erzsébet s. k.,
<br>bíró
<br><br></body></html>