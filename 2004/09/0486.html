<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0486/2004)
</h2>
<br>1024 Budapest, Margit krt. 85.
<br>Ikt.sz.: D.633/6/2003.
<br>
<br>Tárgy: A Döntõbizottság elnöke által hivatalból kezdeményezett jogorvoslati eljárás az Ipoly Cipõgyár Kft. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot.
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által az Ipoly Cipõgyár Kft. (2660 Balassagyarmat, Madách u. 2., a továbbiakban: ajánlatkérõ) "szakmai használatú biztonsági védõ- és munkacipõ gyártására alkalmas poliészter bázisú, három komponensû poliuretán-rendszer beszerzése, mely alkalmas direkt fröccsöntött talpak elõállítására" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 26. § (1) bekezdés második fordulatára tekintettel a Kbt. 70. § (3) bekezdés b) pontját, ezért ajánlatkérõ ajánlati felhívását és azt követõ döntéseit megsemmisíti. Ajánlatkérõt továbbá 1 000 000 Ft, azaz egymillió forint pénzbírság megfizetésére kötelezi.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozata alapján az alábbi tényállást állapította meg:
<br>Ajánlatkérõ 2003. november 25-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a Kbt. 70. § (3) bekezdés b) pontja alapján a rendelkezõ részben megjelölt beszerzés tárgyában.
<br>Ajánlatkérõ az eljárásfajta választását azzal indokolta, hogy a gyártó berendezések felszereltsége a gyártásban a helyi körülmények között már kipróbált és elfogadhatónak minõsített anyagoknak, anyagrendszereknek megfelelõ változtatása nem indokolt. Új, az eddigiektõl esetleg eltérõ anyagok használata több tízmilliós nagyságrendû beruházást igényelne. Jelenlegi körülmények között a gyártás csak az elmúlt évek során a gyártásban a helyi körülmények között már kipróbált és elfogadhatónak minõsített anyagokkal, anyagrendszerekkel lehetséges. A technológiától eltérõ, vagy ahhoz nem illeszkedõ mûszaki-technikai jellemzõjû anyagok beszerzése aránytalan mûszaki-technikai nehézséget eredményezne a gyártásban.
<br>Ajánlatkérõ két céget hívott fel ajánlattételre: az Elastogran Kemipur Poliuretan System Kft.-t és a Hunstman Polyurethanes-t.
<br>Ajánlatkérõ ajánlati felhívást is készített, mely ajánlati felhívás 3. a) pontjában ajánlatkérõ részletezte a beszerzés tárgyát és mennyiségét az alábbiak szerint:
<br>A) tárgya: szakmai használatú biztonsági védõ- és munkacipõ gyártására alkalmas poliészter bázisú, három komponensû poliuretán rendszer, mely alkalmas az alábbi direktfröccsöntött talpak elõállítására:
<br>talprendszerek
<br>1/1 egyminõségû PU-rendszer nem antisztatikus talpszerkezet
<br>1/2 egyminõségû PU-rendszer antisztatikus talpszerkezet
<br>1/3 egyminõségû PU-rendszer antisztatikus talpszerkezet ESD megfelelõséggel (DIN EN 100015 I rész/
<br>1/4 kétminõségû PU - PU köztalp- és járótalprendszer antisztatikus talpszerkezet
<br>1/5 kétminõségû PU - TPU köztalp- és járótalprendszer antisztatikus talpszerkezet
<br>B) mennyisége:
<br>1/1 egyminõségû PU-rendszer nem
<br>
<br>antisztatikus
<br>10,0 t/év
<br>1/2 egyminõségû PU-rendszer antisztatikus
<br>90,1 t/év
<br>1/3 egyminõségû PU-rendszer ESD
<br>4,0 t/év
<br>1/4 kétminõségû PU - PU köztalp- és
<br>
<br>járótalprendszer
<br>65,0 t/év
<br>1/5 TPU járótalprendszer
<br>21,0 t/év
<br>Mindösszesen:
<br>190,0 t/év
<br>Az ajánlatkérõ a fenti mennyiségek szállítását konkrét megrendelés alapján kéri, az éves összes mennyiségtõl való eltérés æ 20% lehetséges.
<br>Az ajánlati felhívás szerint részajánlat nem volt megengedett.
<br>A felhívás szerint ajánlatkérõ 2004. február 1-jétõl 2004. december 31-ig terjedõ idõszakra kívánt szerzõdést kötni.
<br>Az ajánlati felhívás tartalmazta az ajánlattevõktõl a pénzügyi-, gazdasági- és mûszaki alkalmasságuk igazolására kért adatokat és tényeket, illetve a szerzõdés teljesítésére alkalmatlanná minõsítés szempontjait.
<br>Ajánlatkérõ az összességében legelõnyösebb ajánlat szempontja alapján kívánta az ajánlatokat elbírálni, melyhez megadta a részszempontokat, azok súlyszámát, a részszempontonként adható pontszám alsó és felsõ határát, valamint azt a módszert, mellyel a pontszámok kialakítása megtörténik.
<br>Az ajánlati felhívás szerint az ajánlattétel és az elsõ tárgyalás idõpontja 2004. január 12., mely határidõt ajánlatkérõ 2004. január 23-ára módosította.
<br>A Döntõbizottság elnöke 2003. december 3-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratok alapján a Kbt. 70. § (3) bekezdés b) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ érdemi észrevételében kérte az eljárás megszüntetését. Álláspontja szerint a Kbt. 70. § (3) bekezdés b) pontjára alapított eljárása nem jogsértõ. Ennek indoklásául elõadta, hogy a poliuretán-rendszer egy olyan háromkomponensû rendszer, mely a feldolgozás során a gépben, szerszámban végrehajtott kémiai reakció következtében adja, biztosítja a kihabosodott habszerkezetet. Az alap poliol és térhálósító a cég adottságaira, feldolgozási körülményeire tekintettel próbák és kísérletek eredményeképpen kerültek véglegesítésre. A rendszer a harmadik komponens által a céghez igazított technológia segítségével válik mûködõ rendszerré. Tekintettel arra, hogy Magyarországon nem volt és ma sincs cipõipari poliuretán rendszert gyártó, ezért a felkért két ajánlattevõvel közös munkával fejlesztették ki a jelenleg mûködõ rendszert. Ajánlatkérõ nyilatkozott, hogy mindkét cég képes és alkalmas az ajánlatkérõ elvárásának megfelelõ poliuretán-rendszer gyártására. Ajánlatkérõ a korábbi években is rendszeresen a két cég valamelyikétõl szerezte be a poliuretán-rendszert versenyeztetési eljárás eredményeként. Ajánlatkérõ elõadta, hogy a közbeszerzési törvény hatálya alá a 2003. évi XXIV. törvény alapján került, korábban közbeszerzési eljárás lefolytatására nem volt kötelezett. A rendelkezésre álló idõtartam alatt - figyelemmel arra, hogy a gyártást folyamatosan biztosítania kell - nyílt eljárás lefolytatására lehetõsége nem volt.
<br>Korábban azért sem tudott közbeszerzési eljárást indítani, mert a 2004. évi üzleti terv összeállítása még nem történt meg, a keresleti igények még nem voltak ismertek.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.
<br>A Kbt. 26. § (1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (3) bekezdés b) pontja alapján az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban; az ilyen - egy alkalommal, a korábbi nyertes ajánlattevõvel kötött - szerzõdés idõtartama azonban nem haladhatja meg a három évet.
<br>A Döntõbizottság azt vizsgálta, hogy ezen feltételek a jelen közbeszerzési eljárásban megvalósulnak-e.
<br>A rendelkezésre álló iratokból egyértelmûen megállapítható volt, hogy ajánlatkérõ jelen beszerzés tárgyában korábban közbeszerzési eljárást nem folytatott le, hiszen korábban nem is tartozott a Kbt. hatálya alá, így beszerzései tekintetében a Kbt. elõírásai számára nem voltak kötelezõk. Ajánlatkérõ a 2003. évi XXIV. törvény alapján 2003. június 9-tõl tartozik a Kbt. hatálya alá, mint állami feladatot ellátó szervezet, azonban a hatály alá tartozást követõen a beszerzés tárgyában közbeszerzési eljárást nem folytatott le. Ennek alapján ajánlatkérõnek - közbeszerzési eljárás keretében kiválasztott - korábbi nyertes ajánlattevõje nincs.
<br>A fenti törvényi hely alapján a korábbi nyertes ajánlattevõ akkor hívható fel ajánlattételre, ha a korábban beszerzett dolog részbeni kicserélése vagy bõvítése válik szükségessé. Jelen esetben sem cserérõl, sem bõvítésrõl nem beszélhetünk, hiszen jelen eljárás beszerzésének tárgya a 2004. évi cipõgyártáshoz szükséges egyik alkotóelem, nevezetesen a fröccsöntött talp elõállításához szükséges poliuretán-rendszer. Ennek alapján a törvényi tényállás azon eleme sem valósul meg, hogy a korábban beszerzett dolog részbeni cseréjére, illetve bõvítésére van szükség.
<br>Ajánlatkérõ által sem vitatottan a beszerzés tárgyát képezõ poliuretán-rendszer elõállítására két ajánlattevõ is alkalmas, bármelyik ajánlattevõ által elõállított termék ajánlatkérõ igényét kielégíti. Ennek alapján nem indokolt kizárólag a korábbi ajánlattevõ ajánlattételre történõ felhívása, hiszen helyettesítése nem járna azzal a következménnyel, hogy eltérõ és nem illeszkedõ mûszaki-technikai jellemzõjû dolgokat kellene beszerezni, mert van olyan másik ajánlattevõ, aki biztosítani tudja az ajánlatkérõ igényét kielégítõ termék szállítását.
<br>E szakasz alapján egyébként csak a korábbi nyertes ajánlattevõ lenne felhívható, két ajánlattevõ felhívására e szakasz szerint lehetõség nincs.
<br>A fentiek alapján megállapítható, hogy ajánlatkérõ a Kbt. 70. § (3) bekezdés b) pontjára alapított eljárása jogsértõ volt.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a fenti indokokra tekintettel a jogsértést megállapította és a c) pont alapján ajánlatkérõ jogsértõ ajánlati felhívását és azt követõ döntéseit megsemmisítette és az f) pont kötelezõ rendelkezése alapján döntött a bírság kiszabásáról.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A hatályos költségvetési törvény alapján a bírság minimális mértéke 1 000 000 Ft, természetes személlyel szemben pedig 100 000 Ft.
<br>A Döntõbizottság a bírság kiszabásánál figyelemmel volt az (5) bekezdésben foglaltakra, arra a körülményre, hogy ajánlatkérõ jogsértõ módon döntött az eljárásfajta választásáról, azonban az ajánlatkérõ jogsértõ döntésének megsemmisítésével mód volt a jogsértés reparálására.
<br>A Döntõbizottság személlyel szemben bírságot nem alkalmazott, ugyanis a becsatolt felelõsségi rend alapján és az ajánlatkérõ tárgyaláson tett nyilatkozata alapján az eljárásfajta választásáért felelõs személy nem volt megállapítható tekintettel arra, hogy e körben a döntés bizottsági hatáskörben született.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 7.
<br>
<br>Dr. Engler Magdolna s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>