<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0537/2004)
</h2>
<br>
<br>3.Kf.27.124/2003/3.
<br>
<br>A Fõvárosi Ítélõtábla a Kanyó Gábor ügyvezetõ (1024 Budapest, Keleti K. u. 23.) által képviselt ArtMED Kft. (1024 Budapest, Keleti K. u. 23.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott határozat bírósági felülvizsgálata iránt indult perében a Fõvárosi Bíróság 2003. január 23. napján kelt 25.K.32.180/2002/3. számú ítélete ellen az alperes által 5. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 30 000 (harmincezer) forint együttes elsõ- és másodfokú perköltséget.
<br>Kötelezi a felperest, hogy fizessen meg a magyar államnak - az illetékhivatal külön felhívására 10 000 (tízezer) forint kereseti és 24 000 (huszonnégyezer) forint fellebbezési illetéket.
<br>Ez ellen az ítélet ellen fellebbezésnek helye nincs.
<br>
<br>INDOKOLÁS:
<br>
<br>Jász-Nagykun-Szolnok Megye Önkormányzata ajánlatkérõként 2002. május 22-én nyílt közbeszerzési eljárás megindításáról tett közzé ajánlati felhívást a Hetényi Géza Kórház Rendelõintézetében zajló bõvítés, második ütemét képezõ beszerzések tárgyában. Az ajánlati felhívás szerint az ajánlattételi határidõ 2002. július 2-a 11.00 óra volt.
<br>A felperes 2002. június 21-én jogorvoslati kérelmet terjesztett elõ az alperesnél, amelyet követõ idõpontban - 2002. június 26-án - az ajánlatkérõ tájékoztatta az alperest arról, hogy a sérelmezett ajánlati felhívását visszavonta, amely a Közbeszerzési Értesítõ 2002. július 3. napján közzétételre került.
<br>A jogorvoslati eljárást az alperes D.359/7/2002. számú határozatával a jogorvoslati kérelmet elutasította annak megállapításával, hogy a felmerült költségeket - köztük a felperes által befizetett 150 000 Ft igazgatási szolgáltatási díjat - a felek maguk viselik. Határozatának indokolásában kifejtette, hogy a megindított közbeszerzési eljárás az ajánlati felhívás visszavonásának közzétételével megszûnt, ezért a jogorvoslati eljárás már nem folytatható le a közbeszerzési eljárás hiánya miatt, ezért a Döntõbizottság hatáskörének hiánya megállapításának van helye.
<br>Az alperes határozatának felülvizsgálata iránt a felperes terjesztett elõ keresetet, amelyben a befizetett igazgatási szolgáltatási díj teljes összegének visszafizetését célozta. Álláspontja szerint jogszabályt sértett az alperesi határozat, amikor a közbeszerzésekrõl szóló 1995. évi XL. törvény (a továbbiakban: Kbt.) szabályaiba ütközõ módon a felmerült költségek viselésére a feleket kötelezte. Hivatkozott arra, hogy az igazgatási szolgáltatási díj visszautalásának elmaradásával az alperes jogtalan bevételre tesz szert, illetõleg nem biztosítják a törvény szellemének megfelelõ esélyegyenlõséget.
<br>Az elsõfokú bíróság ítéletével az alperes határozatának a költségviselésre vonatkozó rendelkezését akként változtatta meg, hogy megállapította a 150 000 Ft igazgatási szolgáltatási díj felperes részére visszajár. Ítéletének indokolása szerint a Kbt. 88. § (1) bekezdés h) pontját - jogsértés vagy annak hiánya megállapítása nélkül - nem lehet alkalmazni. Értelmezése szerint e rendelkezés a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére. Megállapította, hogy a felperes jogorvoslati kérelmét érdemben az alperes nem bírálta el, így nem döntött a felperes által támadott közbeszerzési eljárás jogsértõ voltáról sem. A jogorvoslati kérelem azáltal vált alaptalanná, hogy a közbeszerzési eljárás visszavonása folytán az alperes hatásköre az ügyben megszûnt. A jogorvoslati kérelem elbírásának az elsõfokú bíróság álláspontja szerint eljárásjogi akadálya volt, sem a jogsértés ténye, sem annak hiánya nem került megállapításra, ezért nem volt alkalmazható a Kbt. 88. § (1) bekezdés h) pontja, így a felperest a költségek viselésére sem lehet kötelezni. Tévesnek minõsítette az alperes azon álláspontját, mely szerint a felperest azért kötelezte a költségek viselésére, mert az ajánlatkérõ eljárásával kapcsolatban nem állapított meg jogsértést, így rá a díj viselését áthárítani nem lehetett. Végül nem fogadta el az alperes azon védekezését sem, mely szerint a díj visszatérítésérõl kifejezett jogszabályi rendelkezés hiányában nem lehet rendelkezni. A jogorvoslati eljárás megindításának egyik feltétele nem vitásan a díj befizetése, annak viselésérõl külön kell rendelkezni. A díj viselésére a jogorvoslati eljárás valamelyik ügyfelét is csak jogsértés vagy jogsértés hiányának megállapítása esetén lehet kötelezni, más esetben nem. Mindez pedig az elsõfokú bíróság álláspontja szerint logikailag azt jelenti, hogy a törvény ellenére befizetett díj jogosulatlan, azért az a befizetõnek visszajár.
<br>Az elsõfokú bíróság ítélete ellen az alperes terjesztett elõ fellebbezést annak megváltoztatása és a felperes keresetének elutasítását kérte. Téves jogi következtetésen alapuló megállapításnak minõsítette az elsõfokú bíróság azon álláspontját, amely szerint a felperes azért nem kötelezhetõ az igazgatási szolgáltatási díj viselésére, mert az alperes érdemben nem bírálta el a jogorvoslati kérelmet. Álláspontja szerint a jogorvoslati kérelem alaptalanságáról döntött a jogorvoslati eljárásában, amelyet azért kellett annak tekintenie, mert az eljárás alatt bekövetkezett ok miatt - ami a közbeszerzést megindító felhívás visszavonásában nyilvánult meg - a jogsértés megállapításának nem volt helye. Az elsõfokú bíróság ítéleti megállapításával szemben tényként tudta állapíthatónak, hogy a felperes jogorvoslati kérelme alapján az eljárását megindította, abban érdeminek minõsülõ döntést hozott, melynek során jogsértés megállapítására nem került. Végül hivatkozott arra, hogy nincs olyan törvényi rendelkezés, amely alapot adna a felek eljárás költségei alóli mentesítésére.
<br>A felperes ellenkérelmet nem terjesztett elõ.
<br>A másodfokú bíróság a fellebbezést a Pp. 256/A. § (1) bekezdés f) pontja alapján tárgyaláson kívül bírálta el.
<br>A fellebbezés alapos.
<br>A Kbt. jogorvoslati eljárást szabályozó rendelkezései szerint a Kbt. 79. § (1) bekezdése értelmében az alperes eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>A Kbt. 79. § (2) bekezdése szerint az eljárás kérelemre vagy hivatalból indul.
<br>A Kbt. 80. § (2) bekezdése értelmében az alperes kérelemre indult eljárásáért - az eljárás megindításakor - 150 000 Ft igazgatási szolgáltatási díjat kell fizetni. Ennek hiánypótlási felhívást követõen történõ elmulasztása a kérelem elutasítását vonja maga után a 80. § (3) és (4) bekezdése értelmében, amely határozat ellen a 89-93. § szerinti jogorvoslatnak van helye.
<br>A Kbt. 81. § (1) bekezdése szerint az alperes a jogorvoslati eljárást a 80. § (1) bekezdésében foglaltakat hiánytalanul teljesítõ kérelem alapján, annak érkezése napján indítja meg.
<br>E rendelkezésekbõl következõen, míg a hiányokat nem teljesítõ kérelem ez okból történõ, nem érdemi vizsgálaton alapuló elutasítása esetén a Kbt. speciális rendelkezései biztosítják a bírói felülvizsgálat lehetõségét, a hiánytalan kérelem következménye a jogorvoslati eljárás megindítása, amely egyben az alperes érdemi eljárását is jelenti. Ekkor nyílik meg az eljáró hatóság számára a közbeszerzési eljáráshoz kapcsolódó, a jogorvoslati kérelem elbírálását célzó valamennyi intézkedés megtételének lehetõsége, egyben kötelezettsége. Az eljárást a Kbt. 88. §-ában szabályozott jogkövetkezmények valamelyikének alkalmazása zárja le.
<br>Az ajánlati felhívás visszavonása a Kbt. 88. § (1) bekezdés a) pontja alapján az alaptalan kérelem elutasítását eredményezte. Külön jogszabályi rendelkezés hiányában a Kbt. 88. § (1) be kezdés a) pontja alkalmazása mellett - ez esetben is - a 88. § (1) bekezdés h) pontja szerint kell marasztalni az - ily módon - alaptalan kérelmet elõterjesztõt az igazgatási szolgáltatási díj viselésében.
<br>A Kbt. 25. §-a értelmében a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi. Az Áe. rendelkezései csak mögöttes szabályként érvényesülnek a közbeszerzési eljárásban. A Kbt. 25. § és a Kbt. 79. § (1) bekezdésében foglalt rendelkezés összevetésébõl - a fentiekben kifejtettekre figyelemmel - megállapítható, eltérõ rendelkezés hiányában az Áe. 89. § (1) bekezdés szerinti, az államot terhelõ költségviselésre vonatkozó rendelkezés alkalmazásának nincs helye.
<br>Mindezek alapján a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján megváltoztatta és a felperes keresetét elutasította.
<br>A pervesztes felperest kötelezte a Pp. 78. § (1) bekezdése értelmében az alperesnek járó elsõ- és másodfokú eljárásban felmerült együttes perköltségének megtérítésére.
<br>Az illetékfeljegyzési jog folytán feljegyzett kereseti és fellebbezési illetéket a felperes viseli, annak mértékét az illetékekrõl szóló 1990. évi XCIII. törvény 39. § (3) bekezdés c) pontja; 43. § (3); 46. § (1) bekezdés és 62. § (1) bekezdés h) pontja alapján állapította meg.
<br>
<br>Budapest, 2003. december 3. napján
<br>
<br>Dr. Sára Katalin s. k., Dr. Szõke Mária s. k.,
<br>tanácselnök elõadó bíró
<br>
<br>Dr. Páldy Zsuzsanna s. k.,
<br>bíró
<br><br></body></html>