<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type"
 content="text/html; charset=iso-8859-2">
  <title></title>
</head>
<body 
 text="black" link="black" alink="blue" vlink="black">
<h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4473/2004) </h2>
<br>
1024 Budapest, Margit krt. 85. <br>
Ikt.sz.: D.158/49/2004. <br>
<br>
Tárgy: a Prometheus Tüzeléstechnikai Rt. kérelmezõ jogorvoslati kérelme
a Balassagyarmat Város Önkormányzata közbeszerzési eljárása ellen. <br>
<br>
A Közbeszerzési Döntõbizottság (a továbbiakban: Döntõbizottság) a
Közbeszerzések Tanácsa nevében meghozta az alábbi <br>
<br>
HATÁROZAT-ot: <br>
<br>
A Döntõbizottság a Prometheus Tüzeléstechnikai Rt. (1108 Budapest,
Gyömrõi út 140., képviseli: dr. Hargitai László ügyvéd, 1114 Budapest,
Bartók Béla út 15/B II. 7/A a továbbiakban: kérelmezõ) jogorvoslati
kérelmének, melyet a Balassagyarmat Város Önkormányzata (2660
Balassagyarmat, Rákóczi fejedelem útja 12., nevében eljár: KESCO
Mérnöki Szolgáltató Kft., 1046 Budapest, Dunakeszi u. 21., a
továbbiakban: ajánlatkérõ) "az ajánlatkérõ tulajdonában lévõ 9MW (+9MW
tartalék) kõtermelõ kapacitással rendelkezõ energiaellátó rendszer,
kazánpark, kõközpontok, távvezetékrendszer és kapcsolódó fûtési
rendszer - az eddiginél minimálisan 15%-kal alacsonyabb költségszinten
történõ folyamatos üzemeltetése, rendszeres karbantartása, a fûtési
rendszer igény szerinti korszerûsítése" tárgyú közbeszerzési eljárása
ellen nyújtott be, helyt ad, és megállapítja, hogy ajánlatkérõ
megsértette a közbeszerzésekrõl szóló 1995. évi XL. törvény (a
továbbiakban: Kbt.) 33. § (1) bekezdésére tekintettel a 24. § (1)
bekezdésében foglaltakat, ezért ajánlatkérõ 2004. február 18-i, a
prognosztizációra vonatkozó döntésétõl kezdõdõen az eljárást lezáró
döntésével bezárólag hozott valamennyi döntését megsemmisíti. <br>
A Döntõbizottság ajánlatkérõt 1 000 000 Ft, azaz egymillió forint
bírsággal sújtja. <br>
Ajánlatkérõ a bírság összegét a határozat kézhezvételétõl számított 15
napon belül a Közbeszerzések Tanácsa MÁK-nál vezetett
10032000-01720361-00000000 számú számlájára köteles befizetni. <br>
A Döntõbizottság kötelezi ajánlatkérõt, hogy kérelmezõ részére a
határozat kézhezvételétõl számított 15 napon belül 150 000 Ft (azaz
egyszázötvenezer forint) igazgatási szolgáltatási díjat fizessen meg. <br>
A határozat ellen fellebbezésnek helye nincs. A határozat
felülvizsgálatát, annak kézhezvételétõl számított 15 napon belül
keresettel a Fõvárosi Bíróságtól lehet kérni. <br>
A keresetlevelet a Fõvárosi Bírósághoz címezve, de a Döntõbizottsághoz
kell benyújtani. A keresetlevél benyújtásának a határozat
végrehajtására nincs halasztó hatálya. <br>
<br>
INDOKOLÁS <br>
<br>
A Döntõbizottság a rendelkezésre álló iratok, a felek írásban és a
tárgyaláson tett nyilatkozatai alapján az alábbi tényállást állapította
meg: <br>
Ajánlatkérõ 2003. október 1-jén a Közbeszerzési Értesítõ 40. számában
(7034/2003 számon) részvételi felhívást tett közzé tárgyalásos
közbeszerzési eljárás lefolytatására a rendelkezõ részben megjelölt
tárgyban. A részvételi felhívás 2. b) pontja szerint az ajánlatkérõ a
Kbt. 70. § (1) bekezdés e) pontja alapján folytatta le a tárgyalásos
eljárást. <br>
A 3. a) pontban ajánlatkérõ meghatározta, hogy az ajánlattevõ
ráfordítási költségei az ajánlattevõvel megkötött hosszú távú
szolgáltatási szerzõdés keretében térülhetnek meg az ajánlatkérõ
részére kiszámlázott szolgáltatás díjából. <br>
Ajánlatkérõ részajánlat tételére nem biztosított lehetõséget. <br>
A részvételi felhívás 9. pontjában határozta meg ajánlatkérõ az
ajánlattevõk pénzügyi, gazdasági és mûszaki alkalmassága igazolásával
kapcsolatos követelményeit és a szerzõdés teljesítésére alkalmatlanná
minõsítésének szempontjait. <br>
Ajánlatkérõ a felhívás 9. c) pontjában határozta meg, hogy az ajánlatok
elbírálásának szempontjaként az összességében legelõnyösebb ajánlatot
kívánja kiválasztani. <br>
Az ajánlatkérõ által meghívni kívánt ajánlattevõk keretszáma 7 volt. A
felhívás 11. pontja szerint legfeljebb kétváltozatú ajánlat tehetõ. <br>
A részvételi jelentkezési határidõ 2003. október 27. volt, amelyre
kérelmezõn kívül a Gáztech Kft., a Tata Hûtõtechnika Fõvállalkozó Kft.,
a Biohõ Kft., a Kalor Center Kft., az Energo Prompt Mérnökiroda Kft. és
a Sinergy Kft. nyújtott be jelentkezést. <br>
A jelentkezések elbírálását követõ 2003. november 3-i
eredményhirdetésen a Biohõ Kft. kivételével ajánlatkérõ valamennyi
részvételre jelentkezõt a szerzõdés teljesítésére alkalmasnak
nyilvánította és 2003. november 10-én kelt levelével ajánlattételre
felhívta. <br>
Ajánlatkérõ dokumentációt is készített, amely tartalmazta az ajánlattal
kapcsolatos követelményeket, az értékelési szempontokat, a
korszerûsítéssel és üzemeltetéssel kapcsolatos elvárt követelményeket,
valamint mellékleteket. <br>
A dokumentáció 7. oldalán a 3. pontban határozta meg ajánlatkérõ a
részletes ajánlatra vonatkozó követelményeit, melynek harmadik,
negyedik és ötödik francia bekezdése az alábbi elõ írásokat
tartalmazta: <br>
- valamennyi, az ajánlatkérõ által fizetendõ díjtétel az ajánlatbontás
napján érvényes árakon - éves bontásban a futamidõ alatt, <br>
- valamennyi, az elõzõek szerint megállapított díjaknak az inflációtól,
és/vagy egyéb összetevõknek a változásától függõ meghatározása a teljes
futamidõre vonatkozóan, az ajánlatbontás napján érvényes közüzemi
energiaárakból kiindulva, <br>
- a garantált energia-megtakarítás összege meghatározása, mérési,
számítási módja, elszámolása. <br>
A dokumentáció 8. oldalán a 4. pont többek között az alábbiakat
rögzítette: <br>
"Az ajánlattevõnek cégszerûen aláírt szerzõdéstervezetet kell
mellékelnie ajánlatához, amelyben pontosan rögzíteni kell az
ajánlattevõ által vállalt szolgáltatás leírását, a felek jogait, az
ajánlatkérõnek az ajánlattevõvel szembeni kötelezettségeit, a
szolgáltatás árát és indexálását..." <br>
A dokumentáció 9. és 10. oldala tartalmazta az értékelés
részszempontjait, a súlyszámokat, a ponthatárokat, valamint a pontozás
módszerét az alábbiak szerint: <br>
részszempontok <br>
súlyszámok <br>
a) a szolgáltatás díjának összege a szerzõdés ideje alatt <br>
30% <br>
b) a szolgáltatási díj indexált összege a szerzõdés ideje alatt <br>
25% <br>
c) a megajánlott mûszaki tartalom <br>
20% <br>
d) a korszerûsítés környezetre gyakorolt együttes hatása <br>
15% <br>
e) a pályázó referenciái <br>
10% <br>
Meghatározta, hogy az értékelés során adható pontszám
részszempontonként: 1-10, az ajánlatok pontszámainak meghatározása
lineáris arányosítással történik, a legjobb ajánlat 10, a legrosszabb 1
pontot kap. <br>
Az a) szempont vizsgálatakor a pályázó ajánlata alapján számítható
díjakat, kedvezményeket, többletbevételeket összesíti ajánlatkérõ a
jelenlegi árszinten. <br>
A b) szempontnál is az elõzõekben vázolt tételeket vizsgálja az
ajánlatkérõ, azonban figyelembe veszi a pályázók által alkalmazni
kívánt indexálási feltételeket is egy ajánlatkérõ által feltételezett,
de minden pályázó számára egységesen alkalmazott gazdasági
környezetben. <br>
A dokumentáció 1. sz. melléklete az ajánlati kivonat volt, melyen az
ajánlat alábbi legfontosabb adatait kellett feltüntetni: <br>
<br>
1. A kivitelezés kötbérmentes teljesítésének idõpontja (év, hó, nap) <br>
<br>
2. Az üzemeltetés megkezdésének idõpontja (év, hó, nap) <br>
<br>
3. A szerzõdés futamideje (év) <br>
<br>
4. Vételár a tulajdonjog átadásakor (Ft) <br>
<br>
5. A tulajdon átadásának idõpontja (év) <br>
<br>
6. Az üzemeltetési díj összege éves bontásban jelen áron a futamidõ
egyes évei alatt az átadott hõ díja nélkül (Ft/év) <br>
<br>
7. Az ajánlatkérõnek értékesített hõ díja (Ft/GJ) <br>
<br>
8. Egyéb, a kórházat terhelõ díjak (Ft/év) <br>
<br>
9. Egyéb, a kórháznak fizetett díjak (Ft/év) <br>
<br>
10. Az egyes díjtételek folyó értékének változását meghatározó képlet,
vagy eljárás <br>
<br>
11. A kórház 15 éves megtakarítása az ajánlatbontás napján érvényes
árakon számolva (Ft) <br>
<br>
12. A megajánlott beruházás nettó költsége (Ft) <br>
Az ajánlattevõ 2003. november 20-án és 27-én helyszíni bejárást és
konzultációt tartott. A feltett kérdésekre 2004. január 12-én adott
válaszai között, a levél 4. oldalán tájékoztatta ajánlattevõket, hogy
az értékelési részszempontok között tévesen szerepel a "pályázó
referenciái (10%)". Ezért a véglegesített ajánlatok a felsorolt a)-d)
szempontok szerint kerülnek elbírálásra. A 27. számú kérdésre adott
válaszban megadta a bázis hõfogyasztás és a bázisköltség számításának
alapadatait. A bázisköltség körében a gázköltség, a karbantartási
költség, a bérköltség és járulékai és a revíziók és felújítások
leosztott költségei szerepeltek. Közölte, hogy ezen adatok
figyelembevételével meghatározott bázisköltség az elszámolás és
pályázatértékelés alapja, azaz a pályázó szolgáltatásának
kedvezményekkel, bérleti díjjal csökkentett ára az adott évben nem
lehet több, mint a tárgyévre a kórház által meghatározott bázisköltség,
a 15 év alatti kötelezettségek pedig nem haladhatják meg a 15 évre
meghatározott bázisköltség 85%-át. A szolgáltatás 15 éve alatt, annak
minél alacsonyabb költségszintje (bázisköltséghez viszonyított
megtakarítás %-ban) a legfontosabb a számára. <br>
A 2004. január 20-ra halasztott ajánlattételi határidõre, a kérelmezõ
egyváltozatú, a Gáztech Kft. kétváltozatú és a Color Center Kft.
nyújtott be ajánlatot, melyet ajánlatkérõ érvénytelenné nyilvánított. <br>
Kérelmezõ ajánlati kivonatában többek között a következõket adta meg: <br>
<br>
6. Az üzemeltetési díj összege éves bontásban jelen áron a futamidõ
egyes évei alatt az átadott hõ díjával: <br>
(1-10 évig) 113 249 000 Ft/év <br>
(11-15 évig) 83 468 034 Ft/év <br>
<br>
10. az egyes díjtételek folyó értékének változását meghatározó képlet
vagy eljárás: <br>
Külön képletet adott meg a hõdíj egységára, a gáz egység ára, a gáz
alapdíj, az érvényes szolgáltatási díj (1-10 évig) és (11. évtõl),
valamint a bérleti díj számítására. <br>
A Gáztech Kft. ajánlatának "A" változata a meglevõ hõellátó rendszer
korszerûsítésére vonatkozott, az üzemeltetési díj bázis értékéhez
képest 1-5 évig 4%, 6-10 évig 8%, 11-15 évig 33% kedvezményt ajánlott.
A "B" változat gázmotor beépítésére vonatkozott, a kedvezményt a
bérleti díj megemelésével kívánta biztosítani. Az árváltozási képletet
ajánlata 8. oldalán ismertette. <br>
Az ajánlatkérõ az ajánlattevõkkel 2004. január 26-án megtartott I.
tárgyalást követõen 2004. január 27-én kelt levelében új ajánlattételi
határidõként 2004. január 30-át jelölte meg. Közölte továbbá, hogy a
kórház jelenlegi módon történõ üzemeltetésének bázisköltsége 118 millió
forint. <br>
A benyújtott ajánlatok értékelését követõen ajánlatkérõ 2004. február
18-án újabb levélben fordult ajánlattevõkhöz, amelyben közölte, hogy az
értékelhetõség érdekében egyértelmûvé tette azokat a költségelemeket,
amelyek a hõellátás vonatkozásában, a jelenlegi állapot fennmaradása
esetén terhelnék az intézményt, azaz viszonyítási alapot képeznek az
ajánlattevõ szerzõdése esetén kialakuló költségterhek tekintetében. <br>
Ennek megfelelõen ajánlatkérõ a kiírásban közölt a) és b) értékelési
szempontok esetében ezen költségösszeghez (2-3 sz. mellékletek)
viszonyítva állapítja meg, hogy milyen százalékos költségmegtakarítást
biztosít számára az ajánlattevõ a szerzõdés 15 éve alatt. A 2. sz.
melléklet a kórház hõellátásának bruttó bázisköltségét
költségelemenként (gázfelhasználás, bér + jutalék, karbantartás,
villamos energia, egyéb energiaadó) részletezte, amelyek összegét
123,19 millió forintban jelölte meg. Ajánlatkérõ közölte, hogy ez
képezi az értékelés a) szempontját, mert ezzel a költséggel veti össze
az ajánlattevõ szolgáltatása esetén kialakuló költségterheit és
állapítja meg, hogy a 15 év alatt a költségcsökkenés elérte-e a 15%-ot. <br>
A 3. sz. melléklet az értékelés b) szempontja szerinti, a hõellátás
indexált bruttó költségterheit tartalmazta 1-15 üzem évekre, amelyhez
ajánlatkérõ hozzáfûzte, hogy ezzel a költséggel veti össze ajánlattevõ
szolgáltatása esetén kialakuló költségterheit és állapítja meg a 15 év
alatti költségcsökkenés mértékét, melynek el kell érnie a 15%-ot. <br>
A táblázat tartalmazta az egyes költségelemek indexálási elõírásait
(gázárral a gázfelhasználás és energiaadó, inflációval a bér + jutalék,
a karbantartás, egyéb költség, áramárral a villamos energia).
Ajánlatkérõ ismertette évenként az általa feltételezett alapkamat, gáz
és áramár, valamint a várható infláció %-os értékeit. <br>
Ajánlatkérõ elõírta ajánlattevõknek az általa elõírtak szerint a
szerzõdéstervezetek módosítását, valamint meghatározta a módosított
ajánlatok 2004. február 23-i benyújtási idõpontját. <br>
Kérelmezõ 2004. február 20-án telefaxon észrevételezte, hogy nem ért
egyet a költségelemek százalékos prognosztizációjával a gázár
tekintetében, mert az nagyobb mértékben fog változni, ugyanakkor az
infláció 10%-os bázisértékét magasnak tartotta. <br>
A bonyolító válaszában közölte, hogy a megadott prognosztizáción nem
kíván változtatni. <br>
A 2004. február 23-án benyújtott módosított ajánlatokról a felek 2004.
február 24-én tárgyaltak, amelyen elhangzottakat hangszalagon
rögzítette ajánlatkérõ. A kérelmezõ a tárgyaláson ismételten jelezte,
hogy nem ért egyet a 2004. február 18-án megkapott prognosztizációval.
A saját és a Gazdaság Kutató Intézet (GKI) adatai alapján a gázár
változása az infláció felett alakul és jellemzõen magasabb lesz. <br>
Az ajánlatkérõ ezt követõen úgy nyilatkozott, hogy többféle prognózis
alapján lefuttatja ugyanezeket a modelleket, hogy tudjon számolni.
"Nyilván a GKI prognózisával érdemes számolni. Tehát a Prometheus Rt.
esetében van még átszámolni való, a többféle prognózis alapján való
lefuttatást kéri." Kérelmezõt felkérte, hogy másnap 12 óráig adja meg a
pótlásokat. <br>
Ajánlatkérõ közölte, hogy a végleges ajánlat benyújtásának határideje
2004. február 25. <br>
Kérelmezõ a végleges ajánlatában - a meglevõ rendszer korszerûsítését
követõen - szolgáltatási díjat ajánlott, amely a bázisköltség
kedvezménnyel csökkentett értéke. <br>
A bázisköltséget, valamint változásának meghatározását az ajánlatkérõ
2004. február 18-i levelében foglaltak szerint vállalta. A kedvezményt
a bázisköltség %-ában a következõk szerint adta meg: 1-5 év: 7% , 6-10
év: 10%, 11-15 év: 34%. <br>
Közölte a szolgáltatási díjtétel folyó értéke változásának számítási
képletét, továbbá, hogy amennyiben a gázdíjak és az árindex arányának
változása 20%-nál nagyobb, úgy üzemeltetõ szerzõdésmódosítást javasol.
A 15 éves megtakarításra az ajánlatbontás napján érvényes árakon
számolva 314 690 871 Ft-ot adott meg. <br>
A Gáztech Kft. végleges ajánlatában a hagyományos hõenergia-ellátó
rendszer korszerûsítés mellett a hõ-, villamosenergia- és
hûtéskapacitás-termelõ gázmotor-beruházást ajánlott. A hidegenergia
szolgáltatási árát 1 Ft jelképes áron ajánlotta. A bázisköltséghez
képest az 1-5 évben 5%, a 6-10 évben 8%, a 11-15 évben 32% kedvezmény
biztosítását vállalta. Felajánlotta, hogy amennyiben a fejlesztés
eredményeképpen 30%-nál nagyobb fajlagos földgázköltség-megtakarítás
képzõdik, akkor a többletgázköltség fele ajánlatkérõt illeti. <br>
Ebben az ajánlatában nem, hanem a február 23-i ajánlatában a 15 éves
megtakarításra az ajánlatbontás napján érvényes árakon számolva 294 180
000 Ft-ot adott meg. <br>
Az ajánlatkérõ bírálóbizottsága kérelmezõ prognosztizációra vonatkozó
észrevétele alapján arról döntött, hogy ajánlatát a 2. évtõl kezdõdõen
az ajánlatkérõ által meghatározott, a 2004. február 18-án elõírttól
eltérõ indexálással kell figyelembe venni. <br>
Ajánlatkérõ mindkét ajánlat esetében 25%-os gázfelhasználás-csökkenést
határozott meg. A Gáztech Kft. által kiváltott hidegenergia-költségre
522 000 Ft megtakarítást állapított meg a gázmotor trigenerációs
rekonstrukciós megoldásra tekintettel. <br>
A környezetvédelmi szempont szerint a két ajánlatot egyenértékûnek
tekintette. Az ajánlatok értékelését követõen az ajánlatkérõ a
következõ összegezést készítette: <br>
Prometheus Rt. jelen áron 1885 M Ft, indexálva 4409 M Ft, míg a Gáztech
Kft. a jelen áron 1555 M Ft, indexálva 4131 M Ft költségen biztosítja a
hõellátást a kórháznak 15 év alatt. A teljes körû korszerûsítést
mindkét ajánlattevõ megvalósítja, ezen felül Gáztech Kft. trigenerációs
egységet telepít. A Prometheus Rt. helyi szinten jelentõsen csökkenti,
régió szinten nem változtatja a légszennyezést. A Gáztech Kft. helyi
szinten minimális, régió szinten a trigeneráció révén jelentõs
mértékben csökkenti a légszennyezést a fejlesztés elõtti állapothoz
képest. <br>
Az ajánlatkérõ képviselõ-testületének 34/2004. (11. 26.) számú
határozata alapján a polgármester az eljárás nyertesének a Gáztech
Kft.-t hirdette ki 2004. február 27-én kelt határozatával. <br>
Az összegezéshez csatolt táblázatban ajánlatkérõ megadta az
ajánlattevõk részszempontok szerinti pontértékét az alábbiak szerint: <br>
<br>
<table cellpadding="2" cellspacing="2" border="1"
 style="text-align: left; width: 100%;">
  <tbody>
    <tr>
      <td
 style="width: 25%; text-align: center; vertical-align: middle;"
 rowspan="2" colspan="1">Az elbírálás részszempontjai</td>
      <td
 style="width: 15%; text-align: center; vertical-align: middle;"
 rowspan="2" colspan="1">Súlyszám</td>
      <td
 style="width: 15%; text-align: center; vertical-align: middle;"
 rowspan="1" colspan="2">Ajánlattevõ neve</td>
      <td
 style="width: 15%; text-align: center; vertical-align: middle;"
 rowspan="1" colspan="2">Ajánlattevõ neve</td>
    </tr>
    <tr>
      <td
 style="width: 15%; text-align: center; vertical-align: middle;"
 rowspan="1" colspan="2"> Prometheus Rt.</td>
      <td
 style="width: 15%; text-align: center; vertical-align: middle;"
 rowspan="1" colspan="2">Gáztech Kft.</td>
    </tr>
    <tr>
      <td
 style="width: 25%; text-align: center; vertical-align: middle;"><br>
      </td>
      <td
 style="width: 15%; text-align: center; vertical-align: middle;"><br>
      </td>
      <td
 style="width: 15%; text-align: center; vertical-align: middle;">Ért.
pont</td>
      <td
 style="width: 15%; text-align: center; vertical-align: middle;">Ért.
és súlysz. szorzata</td>
      <td
 style="width: 15%; text-align: center; vertical-align: middle;">Ért.
pont</td>
      <td
 style="width: 15%; text-align: center; vertical-align: middle;">Ért.
és súlysz. szorzata</td>
    </tr>
    <tr>
      <td
 style="width: 25%; text-align: center; vertical-align: middle;">Pü
elõny jelen áron</td>
      <td
 style="width: 15%; text-align: center; vertical-align: middle;">30<br>
      </td>
      <td
 style="width: 15%; text-align: center; vertical-align: middle;">1<br>
      </td>
      <td
 style="width: 15%; text-align: center; vertical-align: middle;">30<br>
      </td>
      <td
 style="width: 15%; text-align: center; vertical-align: middle;">10<br>
      </td>
      <td
 style="width: 15%; text-align: center; vertical-align: middle;">300<br>
      </td>
    </tr>
    <tr>
      <td
 style="width: 25%; text-align: center; vertical-align: middle;">Indexált
pü. elõny</td>
      <td
 style="width: 15%; text-align: center; vertical-align: middle;">25<br>
      </td>
      <td
 style="width: 15%; text-align: center; vertical-align: middle;">1<br>
      </td>
      <td
 style="width: 15%; text-align: center; vertical-align: middle;">25<br>
      </td>
      <td
 style="width: 15%; text-align: center; vertical-align: middle;">10<br>
      </td>
      <td
 style="width: 15%; text-align: center; vertical-align: middle;">250<br>
      </td>
    </tr>
    <tr>
      <td
 style="width: 25%; text-align: center; vertical-align: middle;">Mûszaki
tartalom</td>
      <td
 style="width: 15%; text-align: center; vertical-align: middle;">20<br>
      </td>
      <td
 style="width: 15%; text-align: center; vertical-align: middle;">5<br>
      </td>
      <td
 style="width: 15%; text-align: center; vertical-align: middle;">100<br>
      </td>
      <td
 style="width: 15%; text-align: center; vertical-align: middle;">5<br>
      </td>
      <td
 style="width: 15%; text-align: center; vertical-align: middle;">100<br>
      </td>
    </tr>
    <tr>
      <td
 style="width: 25%; text-align: center; vertical-align: middle;">Környezetvédelem</td>
      <td
 style="width: 15%; text-align: center; vertical-align: middle;">15<br>
      </td>
      <td
 style="width: 15%; text-align: center; vertical-align: middle;">5<br>
      </td>
      <td
 style="width: 15%; text-align: center; vertical-align: middle;">75<br>
      </td>
      <td
 style="width: 15%; text-align: center; vertical-align: middle;">5<br>
      </td>
      <td
 style="width: 15%; text-align: center; vertical-align: middle;">75<br>
      </td>
    </tr>
    <tr>
      <td
 style="width: 25%; text-align: center; vertical-align: middle;">A
súlyszámmal szorzott értékelési pontszámok összegei</td>
      <td
 style="width: 15%; text-align: center; vertical-align: middle;"><br>
      </td>
      <td
 style="width: 15%; text-align: center; vertical-align: middle;"><br>
      </td>
      <td
 style="width: 15%; text-align: center; vertical-align: middle;">230<br>
      </td>
      <td
 style="width: 15%; text-align: center; vertical-align: middle;"><br>
      </td>
      <td
 style="width: 15%; text-align: center; vertical-align: middle;">725<br>
      </td>
    </tr>
  </tbody>
</table>
<br>
<br>
Kérelmezõ 2004. március 12-én jogorvoslati kérelmet nyújtott be. A
tárgyalásokon módosított és pontosított kérelmében kérte, hogy a
Döntõbizottság állapítsa meg, hogy ajánlatkérõ magatartásával
megsértette a Kbt. 24. § (1) bekezdését, mert nem biztosította a
verseny tisztaságát, továbbá a (2) bekezdését is, mert nem biztosította
az esélyegyenlõséget az ajánlattevõk számára. <br>
Kérte az eljárást lezáró döntés megsemmisítését és az ajánlatkérõnek a
költségek viselésére való kötelezését. Kérte, hogy a Döntõbizottság
ideiglenes intézkedéssel tiltsa meg az eljárást lezáró szerzõdés
megkötését. Kérelme indokául elõadta, hogy ajánlatkérõ a tárgyalások
során úgy változtatta meg az érékelési szempontok tartalmát, hogy azt
kérelmezõvel nem közölte, és errõl a jogorvoslati eljárás 2004. március
31-i tárgyalásán értesült. Sérelmezte, hogy annak ellenére, hogy
ajánlatkérõ a 2004. február 18-án megküldött levelének mellékletében az
a) és a b) értékelési szempontok vonatkozásában meghatározta azokat a
bázisköltségeket és az indexált bázisköltségeket, amelyekkel össze
fogja vetni a pályázó szolgáltatása esetén kialakuló költségterheket,
és így fogja megállapítani a költségmegtakarítás mértékét, az
ajánlatkérõ eltért ettõl a táblázattól, és más adatok
figyelembevételével állapította meg a költségmegtakarítás mértékét. <br>
Elõadta, hogy amennyiben ajánlatkérõ az utolsó tárgyaláson közölte
volna vele, hogy milyen adatok alapján fogja megállapítani a
költségmegtakarítás mértékét, végsõ ajánlatát más tartalommal tette
volna meg, törölte volna ajánlatából a gázár és infláció
arányváltozásából következõ korlátozó feltételt. Elõadta, hogy az
értékelés szempontjainak változásáról a 2004. március 3-án megküldött
összegezésbõl szerzett elõször tudomást. <br>
Álláspontja szerint a közbeszerzés tisztasága sérült azzal, hogy az
utolsó ajánlattételi idõpontot követõen olyan idõszakban, amikor már
nem állt módjában ajánlatát módosítani, az azt megelõzõen közölt
értékelési prognosztizációs szempontokat a kérelmezõ vonatkozásában
ajánlatkérõ megváltoztatta. <br>
A Döntõbizottság D.158/3/2004. számú határozatával a szerzõdéskötést
megtiltotta. <br>
Ajánlatkérõ észrevételében kérte a jogorvoslati kérelem elutasítását
annak megalapozatlanságára való hivatkozással. <br>
Elõadta, hogy éppen a kérelmezõvel folytatott utolsó tárgyaláson
elhangzottak alapján döntött úgy a bírálóbizottság, hogy a bonyolító
2004. február 18-i levelének 3. sz. mellékletében foglalt prognózist
nem fogadja el, és több prognózis alapján (GKI, FÕTÁV, OTP, saját)
megvizsgálja az ajánlatokat, hiszen a makrogazdaság helyzetének
alakulása a szolgáltatási díjak alakulását erõsen befolyásolta. A
bírálóbizottság valamennyi prognózis alapján megvizsgálta az
ajánlatokat, a többféle prognózis alapján állított fel egy saját
prognózist, mely végül az értékelés alapját képezte. Ez a saját
prognózis az utolsó tárgyalást követõen alakult ki. <br>
Azt is vizsgálta, hogy az eltérõ mûszaki tartalom, valamint az
alkalmazott díjszerkezet milyen költséghatásokat eredményez az egyes
ajánlattevõknél, a fejlesztéssel megvalósuló gázmegtakarítás
függvényében hogyan alakulnak a kérelmezõ korrigált szolgáltatási
díjai. Megállapította, hogy a kérelmezõ a 2. évben az eredeti ajánlati
konstrukciójára jogosult visszatérni, amely számára nagyobb, a kórház
számára viszont kisebb elõnyt biztosít. Elõadta, hogy bármelyik
értékelési szempont szerint végezte el az ajánlatok értékelését, minden
esetben a Gáztech Kft. ajánlata bizonyult jobbnak. Elõadta, hogy
mindkét ajánlat értékelésénél 25%-os gázmegtakarítást vett figyelembe,
és kérelmezõ ajánlata csak 40%-os gázmegtakarítás esetén bizonyult
kedvezõbbnek. Azonban ha a Gáztech Kft. ajánlatát is 40%-os
gázmegtakarítás figyelembevételével vizsgálta meg, akkor az volt a
kedvezõbb. <br>
Egyéb észrevételt érdekelt nem tett. <br>
A Döntõbizottság megállapította, hogy a kérelem az alábbiak szerint
alapos. <br>
A Kbt. 24. § (1) bekezdése kimondja, hogy a közbeszerzési eljárásban -
az egyes eljárási cselekmények, az ajánlatok értékelése során hozott
döntés és a szerzõdés megkötése tekintetében - az ajánlatkérõ köteles
biztosítani, az ajánlattevõ pedig tiszteletben tartani a verseny
tisztaságát, illetve nyilvánosságát. A (2) bekezdés szerint az
ajánlatkérõnek biztosítania kell az esélyegyenlõséget az ajánlattevõk
számára. <br>
A Kbt. 26. § (6) bekezdése kimondja, hogy a meghívásos és a tárgyalásos
eljárásra egyébként - ha e törvény másként nem rendelkezik - a nyílt
eljárás szabályait kell megfelelõen alkalmazni. <br>
A Kbt. 33. § (1) bekezdése szerint az ajánlati felhívás tartalmát - a
2. számú mellékletben meghatározott minta szerint - úgy kell
meghatározni, hogy annak alapján az ajánlattevõk egyenlõ eséllyel
megfelelõ ajánlatot tehessenek. <br>
A Kbt. 34. § (1) bekezdés b) pontja mondja ki azt, hogy az ajánlatkérõ
az ajánlati felhívásban, illetve a dokumentációban meghatározott
feltételeknek megfelelõ ajánlatokat elbírálhatja az összességében
legelõnyösebb ajánlat szempontja alapján is. <br>
A (2) bekezdés szabályai szerint az ajánlatkérõ a felhívásban köteles
meghatározni az (1) bekezdésben foglaltakra figyelemmel az általa
választott elbírálási szempontot. <br>
A (3) bekezdés rendelkezései szerint ha az ajánlatkérõ az összességében
legelõnyösebb ajánlatot kívánja kiválasztani, a részvételi felhívásban
jogosult, az ajánlati felhívásban köteles meghatározni az összességében
legelõnyösebb ajánlat megítélésére szolgáló részszempontokat. <br>
Kérelmezõ azt sérelmezte, hogy a végsõ ajánlatának beadását megelõzõen
ajánlatkérõ nem tette egyértelmûvé az értékelés szempontjaira vonatkozó
elõírásait, nevezetesen azt, hogy a 2004. február 18-i levelének
mellékletében meghatározott prognosztizációtól eltérõ módszert fog
alkalmazni, s ennek következtében a február 18-i állapotnak megfelelõen
tette meg végsõ ajánlatát. <br>
A Döntõbizottság megállapította, hogy ajánlatkérõ a dokumentációban
megadott, a szolgáltatási díj indexált összege a szerzõdés ideje alatt
értékelési szempontra vonatkozó elõírásait a 2004. február 18-i
levelének mellékletében akként változtatta meg, hogy kimondta, hogy az
ott mellékelt táblázatban megadott költségekkel veti össze az
ajánlattevõ ajánlatából számított, az ajánlattevõ szolgáltatása esetén
kialakuló költségterheket, és állapítja meg a 15 év alatti
költségcsökkenés mértékét. A táblázatban megadott bázisköltség adatait
a kórház jelenlegi költségeinek adataiból kalkulálta az általa
feltételezett gázár emelkedés, infláció, áramárváltozás segítségével.
Kérelmezõ végsõ ajánlatát ennek az összehasonlítási módszernek az
ismeretében adta meg. <br>
Ajánlatkérõ elismerte, hogy a 2004. február 24-i tárgyalást követõen a
végsõ értékelést nem a fenti prognosztizáció alapján végezte el. Arra
hivatkozott, hogy kérelmezõ álláspontját elfogadva változtatott az
értékelés módszerén, azonban ezt anélkül tette, hogy ezt kérelmezõvel
egyértelmûen közölte volna. A Döntõbizottság nem fogadta el
ajánlatkérõnek az érvelését, hogy elegendõ tájékoztatást jelentett az,
hogy a tárgyaláson ajánlatkérõ részérõl elhangzott, hogy több prognózis
alapján is lefuttatja az ajánlatokat. <br>
A Döntõbizottság álláspontja szerint az ajánlattevõknek a tárgyalásos
eljárás során jogos igényük az, hogy az eljárás menetére vonatkozóan
pontos tájékoztatást kapjanak, az ajánlatkérõnek pedig kötelessége lett
volna az ajánlattevõket különösen arról tájékoztatni, hogy ajánlataik
milyen módosítást igényelnek. <br>
Ez a tájékoztatás ugyanis szükséges ahhoz, hogy a Kbt. 33. § (1)
bekezdésének megfelelõen egyenlõ eséllyel megfelelõ ajánlatot
tehessenek. <br>
A Döntõbizottság nem fogadta el ajánlatkérõnek azt az érvelését, hogy
kérelmezõ akkor sem tudott volna elõnyösebb ajánlatot tenni, ha
tisztában van azzal, hogy ajánlatkérõ melyik prognosztizáció alapján,
hogyan fogja ajánlata alapján a megajánlott költségmegtakarítás
mértékét megállapítani. <br>
A Döntõbizottság elfogadta kérelmezõnek azt az elõadását, hogy abban az
esetben, ha ajánlatkérõ közölte volna vele, hogy az értékelést a
kérelmezõ által javasolt prognosztizáció alapján fogja elvégezni, más
tartalmú ajánlatot tett volna. <br>
Ajánlatkérõ lefolytatta a tárgyalásokat az ajánlattevõkkel több
fordulóban, és a tárgyalásokon készült emlékeztetõk szerint határozott
nyilatkozatot tett arra nézve, hogy az általa táblázatos formában
megadott konkrét adatok alapján kéri az ajánlatok megadását és fogja az
értékelést elvégezni. <br>
A Döntõbizottság a hangszalagok meghallgatása során megállapította,
hogy a 2004. február 24-i tárgyaláson ezt az álláspontját ajánlatkérõ
nem változtatta meg, hanem határozatlan nyilatkozatokat tett arra
nézve, hogy több szempontból is meg kell vizsgálni az ajánlatokat, és
felkérte kérelmezõt, hogy másnap 12 óráig "adja meg a pótlásokat", azaz
a végsõ ajánlatot. A Döntõbizottság álláspontja szerint az elhangzottak
alapján a kérelmezõ nem volt abban a helyzetben, hogy tisztában legyen
azzal, hogy milyen végsõ szempontok szerint kell megadni ajánlatát és
ajánlatkérõ milyen adatok alapján fogja abból a megajánlott
költségmegtakarítás mértékét megállapítani, amely a b) ponttal jelölt
értékelési szempont volt. Ennélfogva kérelmezõ a 2004. február 18-i
ajánlatkérõi levél alapján adta meg ajánlatát, s nyilatkozata szerint
ezért maradt az ajánlatának része a gázár és infláció arányának
változásából következõ korlátozó feltétel, mely számára a kedvezõtlen
értékelést eredményezte. <br>
Ajánlatkérõ maga is elismerte, hogy a makrogazdaság helyzetének
alakulása a szolgáltatási díjak alakulását erõsen befolyásolta, és a
tárgyalások során azért változtatta az elõírásait, hogy a megfelelõ
elõrejelzések alapján adják meg ajánlattevõk az ajánlatukat, s a
megajánlott költségmegtakarítás mértékét a lehetõ legpontosabban tudja
megállapítani és értékelni. <br>
A Kbt. 71. § (2) bekezdése szerint a tárgyalásos eljárás során nem áll
fenn az ajánlatkérõnek, illetve az ajánlattevõnek a 48-50. § szerinti
ajánlati kötöttsége. A Kbt. 26. § (5) bekezdése értelmében tárgyalásos
eljárásban az ajánlatkérõ az általa kiválasztottakkal szabadon tárgyal
a szerzõdés feltételeirõl, és a (6) bekezdés szerint a tárgyalásos
eljárásra egyébként - ha e törvény másként nem rendelkezik - a nyílt
eljárás szabályait kell megfelelõen alkalmazni. A hirdetmény
közzétételével induló tárgyalásos eljárás során is fennáll tehát
ajánlatkérõnek az a kötelessége, hogy biztosítania kell az ajánlattevõk
számára, hogy egyenlõ eséllyel megfelelõ ajánlatot tehessenek. Fentiek
alapján ajánlatkérõ azzal a magatartásával, hogy a kérelmezõvel
folytatott tárgyalások befejezését követõen és kérelmezõ utolsó
ajánlatának beadását követõen változtatta meg az értékelésre vonatkozó,
az ajánlattevõkkel korábban közölt döntését, elzárva így ajánlattevõt
attól a lehetõségtõl, hogy döntésének ismeretében módosítsa az
ajánlatát, megsértette a Kbt.-nek az ajánlati felhívás tartalmára
vonatkozó elõírásait és a verseny tisztaságára vonatkozó szabályait. <br>
A Döntõbizottság a Kbt. 88. § (1) bekezdés f) pontjának kötelezõ
rendelkezése alapján döntött a bírság kiszabásáról. <br>
E szakasz szerint a Döntõbizottság bírságot szab ki az e törvény
szabályait megszegõ, illetõleg a nyilvánvaló jogsértés ismeretében
szerzõdést kötõ szervezettel és a jogsértést, illetve a
szerzõdéskötésért felelõs személlyel, illetõleg a szervezettel
jogviszonyban álló, a jogsértésért felelõs személlyel és szervezettel
szemben. <br>
A Kbt. 88. § (4) és (5) bekezdése az alábbiak szerint szabályozza a
bírság kiszabásának alapvetõ elveit. <br>
A (4) bekezdés szerint a bírság mértéke a közbeszerzés értékének
legfeljebb 30%-a, de legalább a jogsértõ cselekmény elkövetésének
idõpontjában hatályos éves költségvetési törvényben meghatározott
összeg. Ez jelenleg 1 000 000 Ft, magánszemélyek esetében 100 000 Ft. <br>
Az (5) bekezdése szerint a bírság összegét az eset összes körülményére
- így különösen a jogsérelem súlyára, a közbeszerzés tárgyára és
értékére, az eljárást segítõ együttmûködõ magatartására, az e törvénybe
ütközõ magatartás ismételt tanúsítására - tekintettel kell
megállapítani. Ha a jogsérelem a közbeszerzési eljárás jogtalan
mellõzésével valósul meg, a kiszabandó bírság legalább a bírság
minimális összegének kétszerese. <br>
A Döntõbizottság a jogsértés reparálhatóságára tekintettel nem ítélte
indokoltnak a minimális bírságnál magasabb összegû bírság kiszabását. <br>
A Döntõbizottság személyi bírságot nem szabott ki, mert a rendelkezésre
álló adatok alapján azt állapította meg, hogy nem egy személy, hanem az
ajánlatkérõ különféle bizottságai hozták a döntéseket. <br>
A Döntõbizottság a Kbt. 88. § (1) bekezdés h) pontja alapján döntött az
eljárási költségek viselésérõl. <br>
A bírósági jogorvoslatot a Kbt. 89. § (1) bekezdése biztosítja. <br>
<br>
Budapest, 2004. április 21. <br>
<br>
Dr. Telek Katalin s. k., Ruthner Oszkár s. k., <br>
közbeszerzési biztos közbeszerzési biztos <br>
<br>
Székelyné Bihari Mária s. k., <br>
közbeszerzési biztos <br>
<br>
</body>
</html>
