<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4465/2004)
</h2>
<br>1024 Budapest, Margit krt. 85.
<br>Ikt.sz.: D.225/3/2003.
<br>
<br>Tárgy: a Villám Holding Rt. jogorvoslati kérelme a Fõvárosi és Pest Megyei Nyugdíjbiztosítási Igazgatóság és a Nyugdíjfolyósító Igazgatóság közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Villám Holding Rt. (1023 Budapest, Apostol u. 6., a továbbiakban: kérelmezõ) által a Fõvárosi és Pest Megyei Nyugdíjbiztosítási Igazgatóság (1051 Budapest, Hercegprímás u. 5.) és a Nyugdíjfolyósító Igazgatóság (1139 Budapest, Váci út 73.), képviseletükben eljár: OKFON Közbeszerzési és Szolgáltatási Rt. (1139 Budapest, Gömb u. 33., a továbbiakban: ajánlatkérõ) "nevezett szervezetek épületeinek takarítási és õrzési feladatainak ellátása" tárgyú közbeszerzési eljárása ellen benyújtott jogorvoslati kérelmét elutasítja.
<br>Az eljárás során felmerült költségeit a kérelmezõ maga viseli.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A kérelmezõ 2004. április 13-án kelt és a Döntõbizottsághoz 2004. április 14-én érkezett beadványában jogorvoslati eljárást kezdeményezett a Fõvárosi és Pest Megyei Nyugdíjbiztosítási Igazgatóság, valamint a Nyugdíjfolyósító Igazgatóság rendelkezõ részben meghatározott tárgyú közbeszerzési eljárása ellen, amelyre vonatkozó részvételi felhívás gyorsított tárgyalásos eljárás megindítására a Közbeszerzési Értesítõ 2004. február 13-i 17. számában 1046/2004 szám alatt jelent meg.
<br>A Döntõbizottság a beadvány alapján megállapította, hogy a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 80. § (2) bekezdésében elõírt igazgatási szolgáltatási díj befizetése nem történt meg.
<br>A Döntõbizottság kérelmezõt 2004. április 14-én hiánypótlásra hívta fel a Kbt. 80. § (3) bekezdése alapján, hogy az igazgatási szolgáltatási díj befizetésérõl intézkedjen. A felhívás tartalmazta, hogy amennyiben a kérelmezõ a Kbt. 80. § (3) bekezdése alapján meghatározott 5 napos hiánypótlási határidõn belül a hiánypótlási kötelezettségének nem tesz eleget, a Közbeszerzési Döntõbizottság a jogorvoslati kérelmet a Kbt. 80. § (4) bekezdése alapján elutasítja.
<br>A kérelmezõ a hiánypótlásról szóló felhívást a visszaérkezett tértivevény tanúsága szerint 2004. április 15-én vette át, azonban a hiánypótlás teljesítésére 5 napon belül, sõt azt követõen sem került sor.
<br>A Kbt. 80. § (4) bekezdése szerint, ha a bizottság megállapítja, hogy a (3) bekezdés szerinti hiánypótlást nem teljesítették, a jogorvoslati kérelmet elutasítja.
<br>A fentiekre tekintettel a Döntõbizottság a kérelmezõ jogorvoslati kérelmét a Kbt. 76. § (1) bekezdése szerint biztosított jogkörében eljárva, figyelemmel a Kbt. 80. § (4) bekezdésére, a Kbt. 88. § (1) bekezdés a) pontja alapján elutasította.
<br>A költség viselésére vonatkozó rendelkezés a Kbt. 88. § (1) bekezdés h) pontján alapul.
<br>A bírósági jogorvoslatot a Kbt. 89. § (1) bekezdése tartalmazza.
<br>
<br>Budapest, 2004. április 22.
<br>
<br>Dr. Szaller Ottó s. k., Ruthner Oszkár s. k .,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>