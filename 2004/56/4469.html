<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4469/2004)
</h2>
<br>1024 Budapest, Margit krt. 85.
<br>Ikt.sz.: D.143/14/2004.
<br>
<br>Tárgy: a GÉV-HUNIBER Kft. kérelmezõ jogorvoslati kérelme Budaörs Város Önkormányzata ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a GÉV-HUNIBER Építõipari Kft. (2100 Gödöllõ, Mátyás király út 11., képv.: dr. Halász Gábor ügyvéd 1072 Budapest, Klauzál tér 3.) kérelmezõ kérelmére indult, a Budaörs Város Önkormányzata (2040 Budaörs, Szabadság u. 134., képv.: dr. Völgyesiné dr. Hontvári Zsuzsanna ügyvéd, 1125 Budapest, Nógrádi u. 37.) mint ajánlatkérõ által "Budaörs polgármesteri hivatalának bõvítése" tárgyú közbeszerzése ellen indított jogorvoslati eljárást megszünteti.
<br>A határozat ellen további jogorvoslatnak helye nincs.
<br>
<br>INDOKOLÁS
<br>
<br>Ajánlatkérõ 2004. február 16-án a Közbeszerzési Értesítõ (K. É.) 18. számában részvételi felhívást tett közzé összesen bruttó 8994,17 m 2 nagyságú, ötszintes irodaépület létesítése tárgyában.
<br>A felhívás 4. pontjában meghatározta, hogy a teljesítés határ ideje 2005. október 31. (elõteljesítés lehetséges).
<br>A felhívás 9. pontjában a résztvevõk pénzügyi, gazdasági és mûszaki alkalmassága igazolására szolgáló adatok és tények körét írta elõ ajánlatkérõ. Az alkalmasság többek közt az alábbi módon igazolható:
<br>- az elõzõ három évben befejezett, legjelentõsebb - fõvállalkozásban végzett - nettó 500 M Ft érték feletti magasépítési beruházásainak bemutatása.
<br>A felhívás 10. a) pontjában az alkalmasság elbírálásának szempontjánál szerepel többek közt a kért, igazolt referenciamunkák megléte.
<br>A felhívás 10. b) pontjában ajánlatkérõ többek közt meghatározta azt, hogy a szerzõdés teljesítésére alkalmatlannak minõsíti a részvételre jelentkezõt, amennyiben nincs az elmúlt 3 évben (2001-2003.) fõvállalkozásban végzett legalább 3 db nettó 500 M Ft értékû magasépítési referenciamunkája. A felhívás 12. Egyéb információk cím alatt meghatározta, hogy a részvételi dokumentáció megvásárlása a részvétel feltétele, azt a közzététel napjától számított 25 napon belül lehet megvásárolni.
<br>A 12.4. pont szerint ajánlatkérõ egy alkalommal hiánypótlást biztosít.
<br>Részvételi jelentkezési határidõre, 2004. március 16-ig 10 db jelentkezés érkezett. Jelentkezést nyújtott be: HUNÉP Rt., MASZER Rt., Architekton Rt., HÉROSZ Rt., Középületépítõ Rt., KÉSZ Kft., Strabag Rt., Swietelsky Kft. és TECHNO-CSEK Kft. közösen, valamint ENTAZISZ Kft.
<br>Kérelmezõ 2004. március 2-án postai úton terjesztett elõ jogorvoslati kérelmet, melyet felszólításra 2004. március 18-án hiánypótolt. Kérelmében kifogásolta ajánlatkérõnek a felhívásában a mûszaki alkalmasság igazolására meghatározott egyes feltételeit. Álláspontja szerint a beszerezni kívánt építési munka nem feltételezi szükségszerûen a megkövetelt 3 db, nettó 500 M Ft fõvállalkozásban végzett magasépítési referenciamunkát. A tervezett irodaház-bõvítés nem indokolja ezen referenciák alkalmassági feltételként történõ elbírálását. Ez sérti a Kbt., a verseny tisztasága és nyilvánossága, valamint az esély egyenlõség elvét is, mert a megkövetelt referencia korlátozza a versenyt. Véleménye szerint ajánlatkérõ megsértette a Kbt. 32. § (2) bekezdését is, mert a nyílt eljárás megkezdésének idõpontjában nem rendelkezett a szerzõdés megkötéséhez szükséges jogerõs építési engedéllyel.
<br>Ajánlatkérõ észrevételében a kérelem elutasítását kérte. Elõadta, hogy kérelmezõ ügyfélképessége kétséges, mert a dokumentációt nem vásárolta meg, pedig ez a részvétel feltétele. Jogos érdeksérelmet sem jelölt meg a kérelmében. Gyanítható, hogy alvállalkozóként szeretne az eljárásban részt venni, azonban az alvállalkozó nem rendelkezik önálló ügyféli jogosultsággal. Elõadta továbbá, hogy a közel 9000 m 2 nagyságú beruházás becsült értéke 1,5 milliárd Ft, ez indokolja az elmúlt 3 évben (2001-2003.) fõvállalkozásban végzett legalább 3 db, nettó 500 M Ft értékû magasépítési referenciamunka elõírását, amely érték jóval kevesebb a hivatal építési költségeinél.
<br>Kérelmezõ 2004. április 13-án bejelentette, hogy a jogorvoslati kérelmét visszavonja.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárására - ha a Kbt. másképp nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.
<br>Az Áe. 14. § (1) bekezdése alapján az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja.
<br>A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.
<br>
<br>Budapest, 2004. április 15.
<br>
<br>
<br>Dr. Sárkány Izolda s. k., Bújdosó Gézáné s. k.,
<br>közbeszerzési biztos közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>