<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4466/2004)
</h2>
<br>1024 Budapest, Margit krt. 85.
<br>Ikt.sz.: D.206/9/2004
<br>
<br>Tárgy: dr. Kardkovács Kolos, a Közbeszerzések Tanácsa tagja által hivatalból kezdeményezett eljárása a Törökszentmiklós Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a dr. Kardkovács Kolos, a Közbeszerzések Tanácsa tagja (1276 Budapest 22., Pf. 13, továbbiakban kezdeményezõ) a Törökszentmiklós Város Önkormányzata (5200 Törökszentmiklós, Kossuth L. u. 135/A, a továbbiakban ajánlatkérõ) "Törökszentmiklós város közigazgatási területén szennyvízcsatornahálózat-építés és szennyvíztisztító telep hatásfoknövelésének részleges lebonyolítása" tárgyú közbeszerzési eljárása ellen hivatalból indított jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére álló iratok és a felek nyilatkozata alapján az alábbi tényállást állapította meg.
<br>Ajánlatkérõ ajánlati felhívása nyílt közbeszerzési eljárás megindításáról 2004. március 8-án jelent meg a Közbeszerzési Értesítõ (K. É.) 27. számában.
<br>A kezdeményezõ iratban ajánlatkérõ felhívásában megfogalmazott egyes alkalmatlansági szempontok kerültek kifogásolásra.
<br>A kezdeményezõ indoka szerint ajánlatkérõ a felhívás 3. a) pontjában mélyépítési feladat lebonyolítását jelölte meg, mégis az alkalmasság igazolására magasépítési területen végzett bonyolítói tevékenységet kért igazolni.
<br>A kezdeményezõ álláspontja szerint ajánlatkérõ ezzel megsértette a Kbt. 44. § (7) bekezdésében foglalt elõírásokat, miután a beszerzés tárgyával össze nem egyeztethetõ referenciát követelt meg ajánlattevõktõl az alkalmasság igazolására.
<br>Kezdeményezõ indítványozta, hogy a Döntõbizottság alkalmazza a Kbt. 88. § (1) bekezdés b)-c) és f) pontjaiban elõírt jogkövetkezményeket.
<br>Ajánlatkérõ 2004. április 15-én kelt beadványában bejelentette, hogy a kezdeményezõ által sérelmezett ajánlati felhívást visszavonták. A felhívás visszavonását tartalmazó hirdetményt a Közbeszerzési Értesítõ részére 2004. április 7-én megküldték, az erre vonatkozó iratokat csatolták.
<br>A Döntõbizottság megállapította, hogy az ajánlatkérõ által hivatkozott hirdetmény az ajánlati felhívás visszavonásáról 2004. április 14-én a Közbeszerzési Értesítõ 41. számában közzétételre került.
<br>A Kbt 79. § (1) bekezdése értelmében a Döntõbizottság eljárására - ha a törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban Áe.) rendelkezéseit kell alkalmazni.
<br>Az Áe. 14. § (2) bekezdése kimondja, hogy a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti, és errõl értesíti azokat, akik a 13. § (2) bekezdése szerint az eljárás megindításáról értesültek.
<br>A jelen esetben a jogorvoslati eljárás megindítását követõen az ajánlati felhívás visszavonásával megszûnt az a közbeszerzési eljárás, amelyet a kezdeményezõ beadványában sérelmezett. A jogorvoslati eljárás folytatására okot adó körülmény nem áll fenn, ugyanis közbeszerzési eljárás jelenleg nincs folyamatban a rendelkezõ részben ismertetet beszerzési tárgyban.
<br>A Döntõbizottság ezért az államigazgatási eljárás általános szabályairól szóló 1957. évi IV. tv. 14. § (2) bekezdése alapján a hivatalból indított eljárást megszüntette.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 16.
<br>
<br>Dr. Sárkány Izolda s. k., Bújdosó Gézáné s. k.,
<br>közbeszerzési biztos közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>