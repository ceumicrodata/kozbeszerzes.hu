<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4468/2004)
</h2>
<br>1024 Budapest, Margit krt. 85.
<br>Ikt.szám: D.162/8/2004.
<br>
<br>Tárgy: a Liget '94 Kft. kérelmezõ jogorvoslati kérelme Keszthely Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Liget '94 Ingatlanhasznosító és Befektetõ Kft. (8360 Keszthely, Ady Endre u. 49., képviseli: dr. Kiss Éva ügyvéd 8360 Keszthely, Ady Endre u. 49., a továbbiakban: kérelmezõ) jogorvoslati kérelmét, melyet a Keszthely Város Önkormányzata (8360 Keszthely, Fõ tér l., képviseli Keszthelyi Városüzemeltetõ Egyszemélyes Kft. 8360 Keszthely, Vásár tér 10., képviseli Dósáné dr. Kiss Tünde ügyvéd 8380 Keszthely, Bem út 20., a továbbiakban: ajánlatkérõ) "Keszthely város hulladékkezelõtelep-építési munkái II. ütem" tárgyú közbeszerzési eljárása ellen nyújtott be, elutasítja.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2004. január 7-i 2. számában tette közzé ajánlati felhívását nyílt eljárás megindítására a rendelkezõ részben meghatározott tárgyban.
<br>A felhívás 3. a) pontjának második francia bekezdésében a beszerzés tárgyát képezõ munkák között meghatározta 1 db hídmérleg 18 ö 3 m 60 tonna beszerzését.
<br>A 3. d) pontban elõírta, hogy az ajánlattevõ külön-külön tehet részajánlatot a gépészeti berendezésekre és építészeti munkákra a dokumentációban megadott kiviteli terv szerint.
<br>Ajánlatkérõ meghatározta a pénzügyi, gazdasági és mûszaki alkalmasság igazolására kért adatokat és tényeket.
<br>A felhívás 13. pontjában ajánlatkérõ akként rendelkezett, hogy az ajánlatokat az összességében legelõnyösebb ajánlat szempontja alapján bírálja el, és meghatározta a részszempontokat, súlyszámokat, értékelési ponthatárt és az értékelés módszerét.
<br>A felhívás 16. pontjában a hiánypótlás lehetõségét kizárta.
<br>Ajánlatkérõ ajánlati dokumentációt is készített, ami tartalmazta a hulladéklerakó épületeinek és épületgépészetének ki viteli terveit, a legtöbbhöz el is készítette az árazatlan költségvetést.
<br>A dokumentációban ajánlatkérõ 5.2.1. pont alatt határozta meg a hídmérleggel szemben támasztott követelményeit.
<br>Ajánlattevõk több kérdést intéztek ajánlatkérõhöz - köztük a hídmérleggel kapcsolatban - aki a feltett kérdéseket megválaszolta. Ajánlatkérõ a válaszában egyértelmûen tájékoztatta az ajánlatkérõket, hogy tételes költségvetés benyújtását kéri és pontosította a gépészeti rész tartalmát.
<br>A 2004. február 17-i ajánlattételi határidõre a kérelmezõ, a Hoffmann Rt., az Avermann-Horváth Kft., a Strabag Rt., a Daltha Kft., a Fejes és Társa Kft., a Horváth-Ép Kft. és a Betonút Rt. nyújtott be ajánlatot, a gépészeti részre csak az Avermann-Horváth Kft. tett ajánlatot.
<br>Ajánlatkérõ a kérelmezõt felhívta a szavatossági idõ vállalásával kapcsolatos nem egyértelmû kijelentés tisztázására, amit kérelmezõ megválaszolt.
<br>A 2004. március 3-i eredményhirdetésen ajánlatkérõ az építészeti munkák résznél a Horváth-Ép Kft.-t, a gépészeti résznél az Avermann-Horváth Kft.-t hirdette ki nyertesnek. A kérelmezõ, a Daltha Kft., valamint a Fejes és Társa Kft. ajánlatát érvénytelennek nyilvánította, mert a kiírásban megkövetelt mûszaki tartalmának az ajánlatuk nem felelt meg, mivel a hídmérleg-berendezést az ajánlatuk nem tartalmazta.
<br>Kérelmezõ 2004. március 16-án nyújtotta be a jogorvoslati kérelmét. Tárgyaláson pontosított kérelmében kérte jogsértés megállapítását, az ajánlatát érvénytelenné nyilvánító és az eljárást lezáró döntés megsemmisítését, továbbá ideiglenes intézkedésként a közbeszerzési eljárást lezáró szerzõdés megkötésének a megtiltását.
<br>Nyilatkozatában azt nem vitatta, hogy ajánlatkérõ elõírásai alapján a hídmérleget is meg kellett ajánlani és tételes költségvetést kellett benyújtani.
<br>Álláspontja szerint ajánlata ennek megfelelt.
<br>Ajánlatának 92. oldalán a hulladékkezelõ bõvítési munkáinak hídmérleg építésére vonatkozó adatokat a költségvetési fõösszesítõje tartalmazza.
<br>A 94. oldalon a 17. számú 81-11-001-0000001 szám alatt megjelöli, tehát tartalmazza a hídmérleg gépészetét a mûszaki konfiguráció szerint, 1 db mennyiséggel, anyag- és munkadíj 0 Ft megjelöléssel. Véleménye szerint ezzel mindenben megfeleltek a kiírásnak, mert az ajánlatuk tartalmazta a berendezést, azt ellenérték nélkül vállalták elkészíteni. Elõadta, hogy amennyiben nem zárták volna ki az eljárásból, akkor az õ ajánlata lett volna az összességében legelõnyösebb, így a nyertes is. Ajánlatkérõ értékelését nem támadta, jogorvoslati kérelmének egyetlen eleme, hogy - a fentiek szerinti - érvényes ajánlatát ajánlatkérõ érvénytelenné nyilvánította, amely sérti a Kbt. 52. § (2) bekezdés d) pontjának rendelkezéseit.
<br>Ajánlatkérõ kérte az alaptalan kérelem elutasítását.
<br>Álláspontja szerint a kérelmezõ által hivatkozott hídmérleg építésére vonatkozó fõösszesítõjében a hídmérleg gépészetére vonatkozó adatok nem szerepelnek. A 0 anyagköltséggel és munkadíjjal szerepeltetett gépészet azt mutatja, hogy a kérelmezõ erre nem tett ajánlatot. Megítélése szerint a gépészet elhagyását jelzi az is, hogy a többi ajánlat a gépészet anyagköltségét 5-7 millió forintban jelölte meg, ehhez hasonló összeget a kérelmezõ ajánlatában még rejtve, más munkanemekbe beépítve sem találtak. Ajánlatkérõ szerint a polgári törvénykönyvrõl szóló, 1954. évi IV. törvényben szereplõ alapelv az, hogy a szolgáltatással szemben mindig ellenszolgáltatásnak kell állnia, kivéve ha az egyik felet az ajándékozás szándéka vezeti. Az ellenszolgáltatás nélküli szolgáltatásra fel kellett volna hívni a figyelmet, arról külön rendelkeznie kellett volna. Ajánlatkérõ elõadta továbbá, hogy a kérelmezõ által benyújtott vállalkozási szerzõdés V. fejezet 3. pontja alapján - mely szerint az ajánlata, szerzõdése az árajánlatban a költségvetésben szereplõ munkákra vonatkozóan - csak úgy értelmezhette a kérelmezõ ajánlatát, tételes költségvetését, hogy nem ajánlotta meg a hídmérleget.
<br>A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme nem alapos.
<br>A Döntõbizottság azt vizsgálta, hogy kérelmezõ ajánlatának érvénytelennek nyilvánítása jogszerû volt-e.
<br>A Kbt. 43. § (1) bekezdés értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Ajánlatkérõ felhívásának 3. a) pontja második francia be kezdésében a hulladékkezelõ telep építési munkái között 18 ö 3 m 60 tonna 1 db hídmérlegre kért ajánlatot. A dokumentáció mûszaki leírás részének 5.2.1. pont alatt meghatározásra kerültek a hídmérleg gépészeti adatai, a mérlegcellák, a mérõmûszer, a háttérfigyelõ program és a PC-konfiguráció követelményei. Az 5.2.2. pontban ajánlatkérõ a hídmérleg mélyépítésére vonatkozó követelményeket is meghatározta.
<br>A Döntõbizottság ajánlatkérõ fenti elõírásai és a felek egyezõ nyilatkozata alapján megállapította, hogy kötelezõ volt - tételes költségvetéssel - megajánlani a hídmérleget.
<br>A Döntõbizottság nem fogadta el kérelmezõ azon álláspontját, hogy ajánlata költségvetése a hídmérleget tartalmazza.
<br>A Döntõbizottság ezzel szemben azt állapította meg, hogy a költségvetési fõösszesítõ csak az építmény közvetlen költségét tartalmazza az 1. számú rovatban, és nincs benne a hídmérleg gépészeti munkáinak költsége.
<br>A Döntõbizottság álláspontja szerint azzal, hogy a kérelmezõ 0 forint anyagköltséggel és munkadíjjal jelölte meg a hídmérleg gépészetét, annak költségvetését nem készítette el. Ilyen költségvetési rész esetében - tételes költségvetéseknél - nem állapítható meg (ajánlattevõ eltérõ rendelkezése hiányában), hogy azt a tételt tartalmazza a tételes költségvetés. (Ajánlattevõ a kérelmezõnek eltérõ rendelkezést nem tett.) Erre tekintettel a Döntõbizottság megállapította, hogy a kérelmezõ ajánlata nem tartalmazza a felhívás és a dokumentáció szerinti hídmérleg-berendezést, így ajánlatkérõ jogszerûen nyilvánította érvénytelenné a Kbt. 52. § (2) bekezdésének d) pontja alapján.
<br>A kérelmezõ ajánlatának 52. oldalán a vállalkozási szerzõdés 1. pontjában úgy nyilatkozott, hogy ajánlatát a dokumentációt képezõ kiviteli terv és költségvetési kiírás szerinti tartalommal teszi meg. A kérelmezõ ajánlatának költségvetési kiírása viszont nem tartalmazza a hídmérleg-berendezést, és ezért a Döntõbizottság a szerzõdéstervezet alapján sem ítélte alaposnak a kérelmezõ kérelmét.
<br>A Döntõbizottság a fentiekre tekintettel megállapította, hogy a kérelmezõ jogorvoslati kérelme nem alapos, ezért a Kbt. 76. § (1) bekezdés c) pontjában biztosított jogkörében eljárva a fenti indokokra tekintettel a Kbt. 88. § (1) bekezdés a) pontja alapján a kérelmezõ jogorvoslati kérelmét elutasította.
<br>A Döntõbizottság ideiglenes intézkedést nem hozott, mert annak törvényi elõfeltételei nem voltak megállapíthatóak.
<br>A Döntõbizottság a Kbt. 88. (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 14.
<br>
<br>Dr. Varga László s. k., Bújdosó Gézáné s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>