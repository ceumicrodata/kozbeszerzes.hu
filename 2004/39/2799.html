<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2799/2004)
</h2>
<br>1024 Budapest, Margit krt. 85.
<br>Ikt.sz.: D.42/9/2004.
<br>
<br>Tárgy: a Magyarországi Acélszerkezet-Gyártók-Építõk Szövetsége jogorvoslati kérelme a Nemzeti Autópálya Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Magyarországi Acélszerkezet-Gyártók-Építõk Szövetsége (MAGÉSZ, 1161 Budapest, Béla u. 84., képviseli: dr. Lovász Éva ügyvéd, 6721 Szeged, Szilágyi út 2., a továbbiakban: kérelmezõ) jogorvoslati kérelmét, melyet a Nemzeti Autópálya Rt. (1036 Budapest, Lajos u. 80., képviseli dr. Császy Zsolt jogtanácsos, a továbbiakban: ajánlatkérõ) "M7 autópálya kõröshegyi feszített beton völgyhídja kiviteli tervének elkészíttetése és a Zamárdi-Balatonszárszó (110+678-125+350 km-sz.) közötti szakasz út- és hídépítési munkáinak megvalósítása" tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a jogorvoslati kérelem, az ajánlatkérõ érdemi észrevétele és a felek tárgyaláson tett nyilatkozatai alapján az alábbi tényállást állapította meg.
<br>Ajánlatkérõ a Közbeszerzési Értesítõ 2003. december 17-én megjelent 51. számában tett közzé részvételi felhívást elõminõsítési eljárás megindítására a rendelkezõ részben megjelölt beszerzés tárgyában.
<br>A részvételi felhívás szerint részajánlat, illetve a többváltozatú ajánlattétel kizárt.
<br>A részvételi felhívás 9. pontja tartalmazta a résztvevõktõl a pénzügyi, gazdasági és mûszaki alkalmasságuk igazolására kért adatokat és tényeket.
<br>A 10. a) pont tartalmazta a részvételre jelentkezõ szerzõdés teljesítésére alkalmassá, míg a 10. b) pont a részvételre jelentkezõk szerzõdés teljesítésére alkalmatlanná minõsítésének szempontjait.
<br>Ajánlatkérõ a mûszaki alkalmasság igazolása körében kérte az elõzõ 5 év (1998-2002.) jelentõsebb, a jelen közbeszerzés tárgyának megfelelõ, vagy azzal azonos tárgyú és nagyságrendû vállalkozások bemutatását. Alkalmassági követelmény volt az ajánlatkérõ részérõl, hogy a részvételre jelentkezõ rendelkezzen legalább egy, nagy folyami híd építésérõl szóló referenciával fõvállalkozóként, vagy konzorciumi vezetõként, tagként (társként), vagy a beszerzés értékének 10%-át meghaladó mértékben az adott munkába bevont alvállalkozóként. Ezzel összefüggésben alkalmatlansági szempont volt az ilyen jellegû referenciamunka hiánya. Ajánlatkérõ elõírása szerint az alkalmassági követelményeknek a részvételre jelentkezõ és a 10% feletti alvállalkozó együttesen is megfelelhet.
<br>A részvételi jelentkezés elkészítéséhez részvételi dokumentáció kiadására is sor került.
<br>Az eljárás során ajánlatkérõhöz különbözõ kérdéseket intéztek, melyek megválaszolása ajánlatkérõ részérõl megtörtént.
<br>A részvételi jelentkezés határidejéig, 2004. január 12-ig 9 részvételre jelentkezõ nyújtotta be részvételi jelentkezését, köztük 3 magyarországi cég, a Hídépítõ Rt., a Betonút Rt. és a Vegyépszer Rt.
<br>Kérelmezõ 2004. január 21-én nyújtott be jogorvoslati kérelmet a Döntõbizottsághoz, melyben kérte a részvételi felhívás megsemmisítését, ideiglenes intézkedés elrendeléseként az eljárás felfüggesztését és ajánlatkérõ költségekben történõ marasztalását. Kérelmezõ elõadta, hogy az acélszerkezetek gyártásával foglalkozó szervezetek érdekképviseletét látja el; egyesület formájában mûködõ szervezet. Figyelemmel arra, hogy érdekképviseletet ellátó szervezet, így ügyfélképességgel rendelkezik és jogosult jogorvoslati kérelem benyújtására. Álláspontjuk szerint a részvételi felhívás sérti a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 40. § (5) bekezdését, valamint a Kbt. 24. § (2) bekezdését. Indoklásként elõadta, hogy kérelmezõ olyan társadalmi szervezet, amely érdekvédelmi képviseletet nyújt az acélszerkezet-gyártással, -szereléssel és -építéssel foglalkozó, a szövetség tagságát alkotó gazdálkodószervezetek számára. A gazdálkodó- szervezetek valamennyien rendszeresen indulnak közbeszerzési eljárásokban, részt vesznek a profiljukba vágó építési, kivitelezési munkákban, beruházásokban. A felhívás az egész iparág érdekeit sérti. Szakmai körökben ugyanis mind a feszített beton völgyhíd mellett és ellen egyaránt szólnak különbözõ érvek csakúgy, mint egy acélszerkezeti völgyhíd esetében. Ezenkívül elképzelhetõ még egy vegyes technológiás megoldás is, tehát nem kizárólag feszített betonszerkezetû. Ennek alapján nincs olyan indok, amely megalapozná, hogy az M7-es autópálya kõröshegyi völgyhídja kizárólag feszített beton technológiával készüljön. A beszerzés tárgyának ily módon történõ meghatározása sérti a Kbt. 40. § (5) bekezdésének elõírásait, azaz hogy ajánlatkérõ kizárólagos technológiaként határozta meg a feszített beton völgyhidat és így a kérelmezõ által képviselt egész iparágat kizárta az ajánlattétel lehetõségébõl. Ezenkívül még a természetvédelmi szempontoknak is sokkal jobban megfelelt volna "egy légiesebb megjelenésû acélszerkezetes technológia" alkalmazása. Kérelmez
<br>õ álláspontja szerint alapelvi rendelkezésbe ütközik az is, hogy ajánlatkérõ egy közbeszerzési eljárás keretében kíván ajánlattevõt kiválasztani a kiviteli tervek készítésére és a kiviteli munkák elvégzésére is. Az elõírás alapján Magyarországon egyetlen cég alkalmas az ilyen jellegû völgyhíd megvalósítására. Kérelmezõ a jogsértésrõl történõ tudomásszerzés idõpontjaként 2004. január 6-át jelölte meg.
<br>Ajánlatkérõ érdemi észrevételében kérte a megalapozatlan jogorvoslati kérelem elutasítását, hivatkozott a 2330/2003. (XII. 16.) Korm. határozatra, mely már meghatározta a beszerzés tárgyában a feszített betonszerkezet alkalmazását. Ajánlatkérõ ennek alapján járt el, amikor a közbeszerzési eljárása kiírásáról határozott. Ajánlatkérõ álláspontja szerint a beszerzés tárgyának meghatározása a saját hatáskörébe tartozik, a különféle technológiai megoldások preferálása szakmai kérdést jelent .
<br>A Döntõbizottság a közbeszerzési eljárásban keletkezett iratok, a jogorvoslati kérelem és az érdemi észrevétel, valamint a felek tárgyaláson tett nyilatkozatai alapján megállapította, hogy kérelmezõ ügyfélképességgel nem rendelkezik, így a jogorvoslati kérelem érdemi vizsgálatának eljárásjogi akadálya van.
<br>A Döntõbizottság elsõdlegesen azt vizsgálta, hogy a jogorvoslat, kérelem elõterjesztése ügyfélképességgel rendelkezõ jogosulttól származik-e.
<br>A Kbt. 79. § (3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.
<br>Ajánlatkérõ becsatolta az alapszabályát, melynek III/1. pontja tartalmazza, hogy a szövetség célját milyen eszközökkel valósítja meg. E körben szerepel a tagvállalatok érdekeinek képviselete országos intézményeknél (kamarák, egyesületek), illetve a törvényhozói és végrehajtói szervezeteknél (parlamenti szervezetek, minisztériumok), fõleg a szabványügy, környezetvédelem és az energiagazdálkodás területén. E körben a jogi képviselet semmilyen formája kiemelésre nem került, így kétséges, hogy kérelmezõ saját nevében jogosult-e jogorvoslati kérelem elõterjesztésére.
<br>Ezen túlmenõen azonban azt is vizsgálni kell - figyelemmel a Kbt. 79. § (3) bekezdésében foglaltakra -, hogy a jogorvoslati eljárással érintett közbeszerzési eljárásban megvalósult, Kbt.-be ütközõ tevékenység, vagy mulasztás a jogorvoslati kérelmet elõterjesztõ jogát vagy jogos érdekét konkrétan sérti-e. Ennek az érdeksérelemnek közvetlennek kell lennie. Ugyanis a Kbt. az ügyfélképességet szûkebben értelmezi, mint az államigazgatási eljárás általános szabályairól szóló 1957. évi IV. törvény (a továbbiakban: Áe.) 3. § (4) bekezdése. Ez utóbbi szerint ügyfél az lehet, akinek a jogát, vagy jogos érdekét az ügy érinti.
<br>A szûkebb ügyfélképesség megítélése alapján a Döntõbizottság álláspontja szerint a jogorvoslati kérelmet elõterjesztõ ügyfélképességgel nem rendelkezik. Az ajánlatkérõ által indított közbeszerzési eljárás és a jogorvoslati kérelmet elõterjesztõ között közvetlen jog- és érdeksérelem nem kimutatható. Az alapszabályi célt akként nem lehet értelmezni, hogy az kiterjed a tagok jogát vagy jogos érdekeit esetlegesen érintõ konkrét közbeszerzési ügyre. A Kbt.-be ütközõ tevékenység, vagy mulasztás csak olyan egyéb érdekelt jogát, vagy jogos érdekét sértheti, akivel szemben megállapítható, hogy az adott ügy reá közvetlenül kihat és ez a kihatás jog- vagy jogos érdekek sérelmével járhat. Ezek pedig a tagvállalatok lehetnek. Kérelmezõ által sem vitatottan a tagvállalatai indíthattak volna az ügyben jogorvoslati eljárást, azonban ezzel a jogukkal élni nem kívántak.
<br>A fentieken túlmenõen a Kbt. 24. §-ában foglalt alapelvi rendelkezések alapján biztosítani kell a közbeszerzési eljárás során az esélyegyenlõséget. Ebbõl következõen a közbeszerzési eljárásban jelentkezési szándékukat nemcsak magyar, hanem külföldi cégek is bejelenthetik. Az esélyegyenlõség sérelmét eredményezné, ha kizárólag a magyar acélgyártók érdekeinek érvényesítése elõnyt élvezne a külföldi acélgyártók érdekével szemben.
<br>A fentiekbõl következõen a Döntõbizottság megállapította, hogy kérelmezõ ügyfélképességgel nem rendelkezik, így a jogorvoslati eljárás lefolytatásának eljárásjogi akadálya van.
<br>A Döntõbizottság a továbbiakban azonban megjegyzi, hogy a kérelmezõ által elõterjesztett jogorvoslati kérelem megalapozatlan is. Ugyanis ajánlatkérõ kompetenciája annak meghatározása, hogy mit kíván beszerezni, tehát az ajánlatkérõ határozza meg magát a beszerzés tárgyát, amely jelen esetben "feszített beton völgyhíd" volt. A kérelmezõ által hivatkozott Kbt. 40. § (5) bekezdésének sérelme nem valósul meg, hiszen jelen eljárásban sem gyártmány-, sem meghatározott típusra alapított mûszaki leírást nem adott ki. A kiadott építési engedély valóban tartalmazza, hogy akár beton völgyhíd, akár acélszerkezetû völgyhíd létesítése is megvalósítható, azonban az ajánlatkérõi kompetencia, hogy eldöntse, melyiket kívánja megvalósítani.
<br>A Döntõbizottság a jogorvoslati eljárás során ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján a jogorvoslati kérelmet elutasította és a h) pont alapján döntött a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 20.
<br>
<br>Dr. Engler Magdolna s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>