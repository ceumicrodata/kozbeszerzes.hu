<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (2730/2004)
</h2>
<br>
<br>3.Kf.27.134/2003/7.
<br>
<br>A Fõvárosi Ítélõtábla a Dr. Miskolci Ügyvédi Iroda (4042 Debrecen, Pallagi u. 13.; ügyintézõ: dr. Miskolci Judit ügyvéd) által képviselt Hajdú-Bihar Megyei Önkormányzat Kenézy Gyula Kórház-Rendelõintézet (3043 Debrecen, Bartók Béla u. 2-26.) felperesnek a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében, amely perbe az alperes oldalán az elsõ fokú eljárásban a dr. Uzonyi Yvette ügyvéd (4024 Debrecen, Péterfia u. 4.) által képviselt, a másodfokú eljárásban jogi képviselõ nélkül eljáró Pannon Lab Egészségügyi Szolgáltató Kft. (3434 Mályi, Bercsényi u. 97.) beavatkozott, a Fõvárosi Bíróság 2002. november 4-én kelt, 25.K.31570/2002/8. számú ítélete ellen az alperes által 10. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja, az alperes D.161/21/2002. számú határozatát részben megváltoztatja és a kiszabott bírság mértékét 1 000 000 (egymillió) forintra mérsékli, ezt meghaladóan a felperes keresetét elutasítja.
<br>A peres felek a költségeiket maguk viselik.
<br>A kereseti és a fellebbezési illetéket az állam viseli. Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>A Hajdú-Bihar Megyei Önkormányzat Közgyûlése 195/2001. (XI. 23.) MÖH számú határozatában a felperes részére engedélyezte a röntgen, laboratóriumi, és endoszkópos tevékenységek átszervezését akként, hogy a tevékenységek végzését közbeszerzési eljárás lefolytatása mellett szolgáltatás vásárlás keretén belül oldja meg.
<br>E felhatalmazás alapján a felperes mint ajánlatkérõ a Köz beszerzési Értesítõ 2002. február 20-án megjelent számában részvételi felhívást tett közzé a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdésének e) pontja alapján hirdetmény közzétételével induló közbeszerzési eljárás megindítására "radiológiai képalkotó- és nukleár-diagnosztikai rendszer középtávú (3-5) éves rekonstrukciója, fejlesztése és hosszú távú (15 éves) üzemeltetése, teljes körû karbantartása" tárgyban. A részvételi jelentkezés határideje 2002. március 18-a volt. A felperes 2002. április 2-án a részvételi szakasz lezárásáról döntött és az alkalmasnak minõsített pályázókat felhívta ajánlattételre. Az ajánlatok benyújtásának határidejét 2002. május 23-ában jelölte meg.
<br>A 2001. december 24-i Magyar Közlönyben az egészségügyi közszolgáltatások nyújtásáról, valamint az orvosi tevékenység végzésének formáiról szóló 2001. évi CVI. törvény (a továbbiakban: EKSZT) kihirdetésre került, hatályba lépésének napja a 25. § (1) bekezdés értelmében 2002. március 31. A felperes által indított beszerzési eljárás tárgyát képezõ szolgáltatásokra és megkötendõ szerzõdésekre a törvény hatálybalépésének idõpontjától az EKSZT rendelkezései irányadók. A törvény átmeneti rendelkezést nem tartalmaz, a 25. § (4) bekezdése szerint az e törvény hatálybalépése elõtt megkötött és a törvény szerint egészségügyi közszolgáltatás alvállalkozásba adására irányuló szerzõdéseket 2003. június 30-ig felül kell vizsgálni és a 9. § (3)-(4) bekezdéseiben foglalt rendelkezésekkel összhangba kell hozni. 2003. július 1-jétõl az e törvény, illetve a végrehajtási rendeletben foglalt elõírásoknak meg nem felelõ szerzõdések érvényüket vesztik, illetve az e szerzõdések alapján nyújtott egészségügyi szolgáltatások tovább nem finanszírozhatók.
<br>Az alperesi beavatkozó által elõterjesztett jogorvoslati kérelem elbírálása során az alperes tájékoztatta a feleket, hogy a Kbt. 79. § (7) bekezdése alapján hivatalból jár el és vizsgálja a Kbt. 6. § i) pontjában foglalt rendelkezéseket. Határozatában a jogorvoslati kérelmet elutasította, és a hivatalból folytatott eljárásban megállapította, hogy a felperes megsértette a Kbt. 6. § i) pontjára tekintettel az 1. § a) pontját, ezért a részvételi felhívását és az ezt követõ döntéseit megsemmisítette és 2 millió Ft bírsággal sújtotta. Döntését arra alapította, hogy a felperes a két szakaszos közbeszerzési eljárást az EKSZT 2001. december 24-i kihirdetését követõen indította, de az eljárás az új törvény 2002. március 31-i hatályba lépésének idõpontjáig nem fejezhetõ be. Eddig az idõpontig még a részvételi szakasz lezárásáról sem hozható döntés, az ezt követõ eljárási cselekmények pedig teljes mértékben a hatályba lépést követõ idõszakra esnek. A Kbt. 6. § i) pontja szerint a Kbt. hatálya nem terjed ki a beszerzésre, ha az ezzel kapcsolatos szerzõdést kizárólag más törvényben vagy törvény felhatalmazása alapján hozott egyéb jogszabályban meghatározott - az e törvény szerinti eljárástól kizárólag a beszerzés tárgya vagy körülményei miatt indokolt körben eltérõ - feltételek mellett vagy eljárás alapján lehet megkötni. A közbeszerzési eljárás megindításakor ismert volt, hogy az annak alapján köthetõ feladatellátása és feladatátvállalási szerzõdés már csak az EKSZT hatálya alatt lenne megköthetõ. Ennek alapján a felperes nem rendelkezett ajánlatkérõi jogosultsággal a Kbt. 1. § a) pontja alapján, mert a 6. § i) pontja a beszerzés tárgyára vonatkozóan más jogszabály rendelkezéseit rendelte alkalmazna. A bírság mértékét a jogsértés súlyára, a beszerzés tárgyára tekintettel határozta meg, de figyelembevette, hogy a részvételi felhívás és az ezt követõ döntések megsemmisítésével a jogsérelem reparálható volt.
<br>A felperes keresetében az alperes határozatának felülvizsgálata során elsõdlegesen annak hatályon kívül helyezését, másodlagosan megváltoztatását és a kiszabott bírság mellõzését, illetve annak mérséklését, valamint az alperes perköltségben marasztalást kérte.
<br>Az elsõfokú bíróság ítéletében az alperes határozatát akként változtatta meg, hogy a hivatalból lefolytatott eljárásban a Kbt. 6. § i) pontját és az 1. § a) pontját érintõ jogsértés megállapítását és következményeit mellõzte, a kiszabott bírságot törölte. A felperes javára perköltséget állapított meg. Indokolásában kifejtette, hogy a felperes a közbeszerzési eljárás során jogszerûen járt el, amikor az eljárás megindításakor hatályban lévõ jogszabályokat alkalmazta, ezért az alperes határozata mind a jogsértés tényének megállapítása, mind a jogkövetkezmények alkalmazását illetõen jogsértõ volt. Ítéleti megállapítását arra alapította, hogy az eljárás 2002. február 20-án részvételi felhívással indult, amikor az EKSZT nem volt hatályban. Ezért a részvételi felhívásnak a kihirdetett, de hatályba még nem lépett törvény alapján történõ megsemmisítése jogszabálysértõ, mert a részvételi felhívás egyetlen hatályos jogszabályba sem ütközött. Az EKSZT átmeneti rendelkezéseket nem tartalmaz, és a Kbt.-nek sincs olyan rendelkezése, amely a megindult közbeszerzési eljárás alatt hatályba lépõ új jogszabályok szükségszerû alkalmazását írná elõ. Ebbõl azt a következtetést vonta le, hogy a jogalkotó nem kívánta a folyamatban lévõ közbeszerzési eljárásokra az utóbb hatályba lépett jogszabály rendelkezéseit alkalmazni, a jogalkotó ki nem nyilvánított akaratát pedig az alperes meggyõzõdése nem pótolja. Ezt támasztja alá az általánosan elfogadott jogelméleti tétel is, hogy a cselekményt az annak megvalósítása idején hatályos jogszabályok alapján kell megítélni átmeneti rendelkezés hiányában, az utóbb hatályba lépõ jogszabálynak csak annyiban van kihatása, amennyiben kevésbé terhes jogkövetkezmények alkalmazását eredményezi. A felperesnek nem volt módja egy még hatályba nem lépett jogszabály rendelkezéseit alkalmazni, de arra sem volt módja, hogy hatályba lépésig egy már megindított eljárásban várakozzon, mert ez ellentétes a közbeszerzési eljárás céljával és alapelveivel.
<br>A határozat ellen az alperes terjesztett elõ fellebbezést az ítélet megváltoztatása és a felperes keresetének elutasítása, perköltségben marasztalása iránt. Álláspontja szerint az általa megállapított és az elsõfokú bíróság által is irányadónak elfogadott tényállásból az elsõfokú bíróság téves jogi következtetést vont le. Nagy hangsúlyt fektetett arra, hogy átmeneti rendelkezések hiányában az EKSZT visszamenõleges jogalkalmazást jelentene, ha már 2002. február 20-án tekintettel kellett volna lenni egy nem hatályos jogszabály rendelkezéseire. Az alperes ezzel ellentétes álláspontja szerint nem alapítható érdemi döntés az átmeneti rendelkezés hiányára. Az EKSZT anyagi jogi szabály, alkalmazásához nincs szükség átmeneti rendelkezésekre. Nem értett egyet az elsõfokú bíróságnak a részvételi felhívást jogszerûnek minõsítõ megállapításával sem. Hivatkozott a jogalkotásról szóló 1987. évi XI. törvény 12. § (2) bekezdésére és ezzel összefüggésben arra, hogy a jogszabály a kihirdetését megelõzõ idõre nem állapíthat meg kötelezettséget, és nem nyilváníthat valamely magatartást jogellenessé. Sérelmezte, hogy az elsõfokú bíróság a lényegi momentumnak, a szerzõdéskötésnek nem tulajdonított jelentõséget, holott mind az EKSZT, mind a Kbt. 6. § i) pontja a szerzõdéskötésre helyezi a hangsúlyt. Ezért a felperes nem indíthatott volna 2002. május-júniusban olyan eljárást, amely 2001. december 24-e óta tiltott tartalmú semmis szerzõdést eredményez.
<br>A felperes fellebbezési ellenkérelmében az elsõfokú bíróság ítéletének helybenhagyását kérte, annak helyes indokai alapján.
<br>Az alperesi beavatkozó észrevételt nem terjesztett elõ. A fellebbezés az alábbiak szerint alapos.
<br>Az alperesnek a jogorvoslati eljárásban, a bíróságnak a perben azt a sajátos helyzetet kellett megítélni, hogyan hat ki, és kihat-e egyáltalán egy folyamatban lévõ közbeszerzési eljárásra az annak tartama alatt bekövetkezett jogszabályi környezet megváltozása, amelynek eredményeként az eljárás megindítását követõen, de még annak befejezése elõtt hatályba lépett jogszabály rendelkezései folytán már nem lennének az egyébként a beszerzésre irányadó Kbt. szabályai alkalmazhatók, az idõközben hatályba lépett jogszabály rendelkezéseinek figyelmen kívül hagyása a Kbt. szabályaiba ütközõ jogsértõ állapotot eredményezne.
<br>A kérdést az alperes és az elsõfokú bíróság az alperes által teljeskörûen feltárt és az elsõfokú bíróság ítéletének alapjául is szolgáló tényállás alapján eltérõ jogi indokolással, eltérõ jogi álláspontra helyezkedve válaszolta meg. Az alperes szerint a jogvita megítélésénél döntõ jelentõsége van a beszerzéssel kapcsolatos szerzõdéskötésnek, az elsõfokú bíróság a részvételi felhívás közzétételének idõpontjában hatályos jogszabályokra alapozta megállapításait.
<br>A Fõvárosi Ítélõtábla a fellebbezés megalapozottságának vizsgálata során abból indult ki, mi a közigazgatási határozatban megállapított jogsértés, hiszen ez határozta meg az alperes eljárását, és ez adja meg a bírói felülvizsgálat kereteit. Ezért döntését a Kbt. rendelkezéseire alapította. A fellebbezésben hivatkozott, a jogalkotásról szóló 1987. évi XI. törvény jogszabály érvényességére és hatályosságára vonatkozó rendelkezései re annyiban volt figyelemmel, amennyiben az a tényállás szempontjából, az EKSZT megítélését illetõen irányadó volt.
<br>A Kbt. 6. § i) pontja szerint a Kbt. hatálya nem terjed ki a beszerzésre, ha az ezzel kapcsolatos szerzõdést kizárólag más törvényben vagy törvény felhatalmazása alapján hozott egyéb jogszabályban meghatározott - az e törvény szerinti eljárástól kizárólag a beszerzés tárgya vagy körülményei miatt indokolt körben eltérõ - feltételek mellett vagy eljárás alapján lehet megkötni. E rendelkezés tehát a Kbt. személyi hatálya (Kbt. 1. § a) pont) alá tartozó szervezetek esetében a Kbt. kógens rendelkezései folytán a közbeszerzési eljárás lefolytatásának tilalmát jelenti, abban az esetben, ha a szerzõdés megkötésére egyéb jogszabály eltérõ szabályozást ír elõ. E rendelkezés annak elkerülését célozza, hogy a közbeszerzési eljárás eredményes lezárultát követõen, az ajánlatkérõ és a nyertes ajánlattevõ, aki a szerzõdést meghatározott feltételek (Kbt. 62. § 73-75. §-ai) szerint köteles megkötni, ne kerüljön összeütközésbe más jogszabályi rendelkezésekkel, amelyek a megkötendõ szerzõdésre eltérõ, kötelezõ feltételeket írnak elõ.
<br>A közbeszerzési eljárás megindításakor a kihirdetésre tekintettel az ESZKT törvényi rendelkezése ismert volt, de a beszerzés elsõ eljárási cselekményénél annak tételes szabályai még nem voltak alkalmazhatók, mert a törvény még nem volt hatályban. Az eljárás nem vitatottan a Kbt. hatálya alá tartozott. Ezért helyesen vonta le az elsõfokú bíróság azt a következtetést, hogy a részvételi felhívás közzététele nem volt jogszabálysértõ.
<br>A Kbt. 76. § (3) bekezdése értelmében az alperes hatáskörébe tartozik a törvényt önként alkalmazó, valamint - ha törvény így rendelkezik - a 6. § i) pontja szerinti szerzõdéskötési szabályt alkalmazni köteles szervezet (személy) (1) bekezdésnek megfelelõ jogsértésével kapcsolatos jogvita elbírálása. Az (1) bekezdés szerint a közbeszerzésekkel kapcsolatos jogorvoslat körében az alperes hatáskörébe tartozik
<br>a) a közbeszerzési eljárás jogtalan mellõzése miatt indult eljárás lefolytatása;
<br>b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;
<br>c) az ajánlatkérõ döntésével szemben bármely érdekelt által benyújtott kérelem elbírálása.
<br>E rendelkezésekbõl következik, hogy az alperes a Kbt. 6. § i) pontjának vizsgálata során a szerzõdéskötési szabály alkalmazásának vizsgálatára köteles abban a körben, amely körben a Kbt. 76. § (1) bekezdése hatáskörét az eljárásra megteremti. Ez azonban azt jelenti, hogy a vizsgálatának kiindulási pontja - az általánostól eltérõen - a szerzõdéskötés kell legyen, amely a közbeszerzési eljárást követõ, az alperesi vizsgálat körén általában kívül esõ "eljárási cselekmény".
<br>Ezért helytelenül hagyta figyelmen kívül az elsõfokú bíróság azt a körülményt, hogy a szerzõdéskötés szükségképpen már egy olyan idõpontban kellett hogy megtörténjen, amikor az EKSZT hatályban volt. Helyesen hivatkozott arra az alperes, hogy a szerzõdéskötés, mint lényegi momentum szerepe elsikkadt az elsõ fokú eljárásban, mert mind a felperes, mind a jogi álláspontját osztó elsõfokú bíróság a jogvita elbírálásánál irányadónak a részvételi felhívás közzétételét tekintette.
<br>A Kbt. 6. § i) pontjában megfogalmazott rendelkezés alapján attól függõen állapítható meg a Kbt. alkalmazásának jogszerûsége vagy a Kbt. hivatkozott szabályainak sérelme, hogy a beszerzés eredményeként megkötendõ szerzõdés idõpontjában van-e olyan törvény vagy egyéb jogszabály hatályban, amely a beszerzés tárgya vagy körülményei miatt eltérõ rendelkezést tartalmaz a Kbt. rendelkezéseitõl. Ezért nem a közbeszerzési eljárás megindításának, hanem az annak eredményeként megkötendõ szerzõdés megkötésének van döntõ relevanciája a jogvita eldöntésénél. A perbeli esetben volt ilyen jogszabály - az EKSZT -, amelynek rendelkezései a beszerzés alapján megkötendõ szerzõdés idõpontjában nem voltak mellõzhetõk, alkalmazása a beszerzés tárgyára tekintettel a felperesre nézve kötelezõ volt. A törvény rendelkezései értelmében a beszerzés már nem tartozott a Kbt. hatálya alá, sérült a Kbt. 6. § i) pontja, és erre tekintettel a Kbt. 1. § a) pontja.
<br>A fellebbezési kérelem és ellenkérelem korlátai között azt is vizsgálni kellett, hogy a közbeszerzési eljárás mely mozzanatához kapcsolódóan állapítható meg jogsértés, ehhez képest az alkalmazott szankció helyes volt-e. A fentiek szerint a részvételi felhívás közzétételével a felperes nem valósított meg jogszabálysértést. Jogszabálysértés a szerzõdéskötéshez párosult, mint arra az alperes helyesen hivatkozott. Tekintettel arra, hogy a szerzõdéskötés a közbeszerzési eljárás következménye - függetlenül attól, hogy a részvételi felhívás önmagában nem volt jogsértõ a részvételi felhívás közzétételéig visszamenõen kellett az eljárás megsemmisítésérõl határoznia az alperesnek, hiszen a részvételi felhívással indult meg az eljárás, amely kiváltotta a Kbt. szabályaiba ütközõ szerzõdéskötést.
<br>A jogsértés kötelezõ következménye a Kbt. 2002. január 1-jétõl hatályos 88. § (1) bekezdésének f) pontja értelmében a bírság, ezért annak mellõzésére a jogszabály nem ad lehetõséget. A részvételi felhívás jogszerûségét illetõen a másodfokú bíróság az alperestõl eltérõ álláspontra helyezkedett, amely a felperes magatartásának megítélését is befolyásolta, ezért a másodfokú bíróság az egyébként az alperessel egyezõen meg állapított egyéb jogsértés súlyával arányban állónak a kötelezõen elõírt minimális bírságot tartotta, ezért a bírság összegét 1 millió forintra mérsékelte.
<br>Mindezekre tekintettel a Fõvárosi Ítélõtábla az elsõfokú bíróság ítéletét a polgári perrendtartásról szóló 1952. évi III. törvény (a továbbiakban: Pp.) 253. § (2) bekezdése alapján megváltoztatta, az alperes határozatát a Kbt. 91. § (5) bekezdése alapján részben megváltoztatta, a felperes keresetét, mint megalapozatlant ezt meghaladóan elutasította.
<br>A perköltség viselésérõl szóló rendelkezés a pernyertesség és perveszteség közel azonos arányára tekintettel, a Pp. 81. § (1) és 83. § (1) bekezdésén alapul. Az alperesi beavatkozónak az eljárásban költsége nem merült fel, e vonatkozásban mellõzte a döntéshozatalt.
<br>A tárgyi illetékfeljegyzése jog folytán le nem rótt kereseti és fellebbezési illetéket az illetékekrõl szóló 1990. évi XCIII. törvény (a továbbiakban: Itv.) 39. § (3) bekezdésének c) pontja, a 46. § (1) bekezdése alapján, figyelemmel a felperest az Itv. 5. § (1) bekezdésének b) pontja, az alperest az Itv. 5. § (1) bekezdésének c) pontja szerint megilletõ illetékmentességre is, a költségmentességrõl szóló 6/1986. (VI. 26.) IM rendelet 14. §-a értelmében az állam viseli.
<br>
<br>Budapest, 2004. február 4. napján
<br>
<br>Dr. Sára Katalin s. k., Dr. Páldy Zsuzsanna s. k.,
<br>a tanács elnöke elõadó bíró
<br>
<br>Dr. Matheidesz Ilona s. k.,
<br>bíró
<br>
<br>
<br><br></body></html>