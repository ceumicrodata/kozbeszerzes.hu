<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2804/2004)
</h2>
<br>1024 Budapest, Margit krt. 85.
<br>Ikt.sz.: D.112/3/2004.
<br>
<br>Tárgy: a TIVI Kft. jogorvoslati kérelme Gyál Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a TIVI Kft. (2509 Esztergom-Kertváros Ipari park hrsz.: 30035/1., képviseli: dr. Károly Mihály ügyvéd, 2536 Nyergesújfalu, Zelk Z. u. 62., a továbbiakban: kérelmezõ) által Gyál Város Önkormányzata (2360 Gyál, Kõrösi u. 113-114., a továbbiakban: ajánlatkérõ), "Gyál közvilágításának korszerûsítése, valamint új hálózati szakaszok építése, finanszírozása" tárgyú közbeszerzési eljárása ellen benyújtott jogorvoslati kérelmét elutasítja.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A kérelmezõ 2004. február 25-én jogorvoslati kérelmet nyújtott be a Döntõbizottsághoz, melyben kérte az ajánlatkérõ új eljárás lefolytatására való kötelezését, valamint a közbeszerzési eljárás felfüggesztését azzal, hogy az eljárás lefolytatását hivatalból kéri, ugyanakkor a Kbt. 79. § (3) bekezdésére hivatkozott.
<br>A Kbt. 79. § (3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.
<br>A Döntõbizottság ennek alapján megállapította, hogy a jogorvoslati eljárás kezdeményezését kérelemre indítottnak kell tekinteni.
<br>A közbeszerzésekrõl szóló - többször módosított - 1995. évi XL. törvény (a továbbiakban: Kbt.) 80. § (1) bekezdése tartalmazza a kérelemben kötelezõen megjelölendõ adatokat, valamint a 80. § (2) bekezdése elõírja, hogy a bizottság kérelemre indult eljárásáért - az eljárás megindításakor - 150 000 Ft igazgatási szolgáltatási díjat kell fizetni.
<br>A Döntõbizottság a kérelmezõt 2004. február 24-i felhívásában hiánypótlásra hívta fel a Kbt. 79. § (3) bekezdése szerinti ügyféli minõsége igazolására, a Kbt. 80. § (1) bekezdés b), c), d) , f) és g) pontja szerinti körülményekre és a Kbt. 80. § (2) bekezdése szerinti igazgatási szolgáltatási díjra vonatkozóan azzal, hogy amennyiben a Kbt. 80. § (4) bekezdése alapján a hiánypótlásnak 5 napon belül nem tesz eleget, úgy a Döntõbizottság a jogorvoslati kérelmet elutasítja.
<br>A tértivevény szerint a hiánypótlásra történõ felhívás 2004. február 27-én átvételre került a megjelölt címen, azonban a kérelmezõ hiánypótlási kötelezettségének mind a mai napig nem tett eleget a fent megjelölt körülményekkel kapcsolatban, bár az 5 napos hiánypótlási határidõ 2004. március 3-án lejárt.
<br>A Kbt. 80. § (4) bekezdése szerint, ha a bizottság megállapítja, hogy a (3) bekezdés szerinti hiánypótlást nem teljesítették, a jogorvoslati kérelmet elutasítja.
<br>A fentiekre tekintettel a Döntõbizottság a kérelmezõ jogorvoslati kérelmét a Kbt. 80. § (4) bekezdése alapján, figyelemmel a Kbt. 80. § (1) és (2) bekezdésére elutasította.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 9.
<br>
<br>Dr. Csanádi Péter s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>