<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (2779/2004)
</h2>
<br>
<br>13.K.33.030/2003/2.
<br>
<br>A Fõvárosi Bíróság a dr. Munz Károly ügyvéd (6720 Szeged, Tisza L. krt. 76.) által képviselt Szentes Város Önkormányzata (6600 Szentes, Kossuth tér 6.) felperesnek a dr. Csanády Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.469/11/2003.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 10 000 Ft (tízezer forint) perköltséget.
<br>A kereseti illetéket az állam viseli.
<br>Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Fõvárosi Ítélõtáblához címezve benyújtani.
<br>
<br>INDOKOLÁS
<br>
<br>A felperes mint ajánlatkérõ a 2003. szeptember 3-án közzétett részvételi felhívásával elõminõsitési eljárást indított a közbeszerzésekrõl szóló 1995. évi XL. törvény (a továbbiakban: Kbt.) 32. § (1) bekezdése alapján Szentes Város Kisér városrész szennyvízcsatorna-hálózatának építése tárgyában.
<br>A részvételi felhívás 3. a) pontja a beszerzés mennyiségét a következõk szerint rögzítette:
<br>- NA 300 gravitációs csatorna
<br>19 fm
<br>- NA 250 gravitációs csatorna
<br>1 169 fm
<br>- NA 200 gravitációs csatorna
<br>17 441 fm
<br>- NA 150 gravitációs csatorna
<br>13 838 fm
<br>- NA 32 nyomás alatti vezeték
<br>70 fm
<br>- házi szennyvízátemelõ
<br>1 db
<br>- szennyvízátemelõ
<br>2 db
<br>A részvételi felhívás 3. c) pontja szerint részajánlattétel nem volt megengedett.
<br>A részvételi felhívás 4. pontja értelmében a teljesítés határ ideje, illetve a szerzõdés idõtartama 2005. szeptember 30. napja.
<br>A részvételi felhívás 9. a) és b) pontja tartalmazta a résztvevõk pénzügyi, gazdasági és mûszaki alkalmasságának igazolására kért adatokat és tényeket.
<br>A felperes a részvételi felhívás 10. a) pontjában közölte a részvételre jelentkezõk alkalmassága elbírálásának alábbi szempontjait:
<br>- pénzügyi, gazdasági alkalmasság,
<br>- referenciák megfelelõsége (az elmúlt 3 év legjelentõsebb építési beruházásainak volumene, tárgya),
<br>- a mûszaki-technikai felszereltség bemutatása,
<br>- a teljesítésbe bevonni szándékozott szakemberek felkészültsége, gyakorlata,
<br>- a részvételre jelentkezõ minõségbiztosításának rendszere.
<br>A részvételi felhívás 10. b) pontjának 15 francia bekezdése tartalmazta a részvételre jelentkezõnek a szerzõdés teljesítésére alkalmatlanná minõsítésének szempontjait. E körben a felperes - többek között - alkalmatlannak minõsítette a jelentkezõt, ha
<br>- a pénzintézeti nyilatkozat szerint az elmúlt egy évben a legmagasabb értékû tranzakció számjegyeinek a száma nem éri el legalább egy banki nyilatkozatban a kilenc számjegyet (1. francia bekezdés)
<br>- ha az elmúlt 3 évben (2000., 2001., 2002.) évente a nettó árbevétele nem éri el az évenkénti 2 Mrd Ft-ot (7. francia bekezdés)
<br>- nem rendelkezik évente az elmúlt 3 évben ( 2000., 2001., 2002.) nettó 1 Mrd Ft értékû szennyvíz-csatornázási referenciával (8. francia bekezdés)
<br>- a 10%-nál nagyobb mértékben bevonni szándékozott alvállalkozó alkalmatlan, ha az általa megajánlott munkanemben nem rendelkezik az ajánlatával legalább azonos mértékû szennyvízcsatorna-építési referenciával és az évenkénti árbevétele az elmúlt 3 évben nem éri el az általa ajánlott munkanem értékének a kétszeresét (9. francia bekezdés)
<br>- alvállalkozók nélküli mûszaki, technikai felszereltsége és személyi állománya alapján - minimum 50 fõ a kivitelezésben részt vevõ fizikai dolgozó - nem alkalmas egy nettó 800 M Ft-os szennyvíz-csatornázási beruházás kivitelezésére (11. francia bekezdés)
<br>- amennyiben a részvételre jelentkezõ nem rendelkezik a kivitelezés irányításában részt vevõ, a közbeszerzés tárgyára vonatkozó illetékes hatóság által bejegyzett olyan felelõs mûszaki vezetõi szakemberekkel, akik közül két fõ "A" kategóriás és két fõ "B" kategóriás névjegyzékben felvételt nyert és legalább 10 éves kivitelezõi gyakorlata van (14. francia bekezdés).
<br>A részvételi felhívás 12. pontjának (Egyéb információk) 5. nagy francia bekezdésében a felperes közölte, hogy amennyiben a részvételre jelentkezõ a részvételi felhívásban foglaltaknak hiánytalan nem tesz eleget, az ajánlatkérõ a Kbt. 63. § (7) bekezdése szerint érvénytelennek nyilvánítja a jelentkezést. A 17. nagy francia bekezdés rögzítette, hogy az ajánlatkérõ a Kbt. 43. § (4) bekezdése szerinti hiánypótlás lehetõségét kizárja. A 19. nagy francia bekezdés szerint az elõminõsítési eljáráson csak az a jelentkezõ vehet részt, aki elfogadja a felhívásban meghatározott feltételeket.
<br>Az OMS Hungária Kft. (kérelmezõ) 2003. szeptember 17-én jogorvoslati kérelmet nyújtott be az alpereshez, amelyben kérte az ajánlatkérõ felhívását a Kbt. szabályainak megfelelõ eljárásra. Kérte továbbá a jogsértés megállapítását, valamint a jogsértõnek a költségek viselésére való kötelezését, és ideiglenes intézkedésként az eljárás felfüggesztését.
<br>Elõadta, hogy a részvételi felhívás 10. b) pontjának 11. és 14. bekezdése szerinti alkalmatlansági szempont olyan elõírás, amely a szerzõdés teljesítésére egyébként alkalmas jelentkezõket az ajánlat lehetõségébõl indokolatlanul kizár, ezért a Kbt. 44. § (7) bekezdésébe és a Kbt. 24. § (2) bekezdésébe ütközik. Az 50 fõs fizikai létszám vonatkozásában elsõsorban azt kifogásolta, hogy ezen alkalmassági feltételnek alvállalkozó igénybevétele nélkül kell fennállnia, a felelõs mûszaki vezetõ vonatkozásában pedig azt sérelmezte, hogy a vonatkozó jogszabállyal ellentétesen 10 éves szakmai gyakorlatot követel meg a felhívás a jogszabályi elõírásban [51/2000. (VIII. 9.) FVM-GM-KöViM együttes rendelet] szereplõ 3 éves idõtartammal szemben. Kifogásolta továbbá, hogy amennyiben az ajánlattevõ csak "A" kategóriájú, tehát az adott építményfajták vonatkozásában korlátozás nélküli tevékenységre jogosult felelõs mûszaki vezetõvel rendelkezik, akkor "B" kategóriájú, korlátozott jogosítvánnyal rendelkezõ mûszaki vezetõ hiányában nem felel meg ezen elõírásnak.
<br>A felperes a jogorvoslati kérelem elutasítását kérte. Elõadta, hogy az 50 fõs fizikai létszámot mint minimumkövetelményt azért írták elõ, mert az építési terület adottságai miatt ún. zársorú dúcolásra van szükség és a bekötõ vezetékeket csak kézzel lehet kiemelni, ami 70-80 fõs fizikai létszámot igényel, emellett azt is figyelembe kell venni, hogy a beruházással érintett ingatlanok száma 1476. Hivatkozott arra, hogy egyszerre több munkaterület lesz megnyitva, és a vákuumozás éjjel-nappali munkavégzést igényel; ezért a vezetõi létszám megkövetelése sem túlzó. El kívánták kerülni, hogy a 10% alatti alvállalkozók túlzott mértékben vegyenek részt a beruházásban, és a kivitelezõ más munkáira hivatkozva ne biztosítsa a folyamatos mûszaki vezetést. Olyan szakkivitelezõk pályázását várta, akik a munkák többségét önállóan el tudják végezni. Álláspontja szerint figyelembe kell venni a részvételi felhívás szerinti 2005. szeptember 30-i teljesítési határidõt és azt a körülményt, hogy az utó-felülvizsgálati eljárásra figyelemmel a 2006. év végég elnyúlik a teljesítés, amely indokolta a szigorú alkalmassági feltételek meghatározását. A legmagasabb értékû tranzakció számjegyeinek száma szerinti alkalmassági szemponttal kapcsolatban elõadta, hogy az jelzi az adott ajánlattevõ pénzügyi helyzetét, mutatja azt, hogy korábban milyen részletekben hívta le a vállalkozói díjat.
<br>A felperes a beruházás becsült értékét a céltámogatási pályázatban szereplõ értéknek megfelelõen nettó 935 000 000 Ft-ban jelölte meg.
<br>Az alperes a 2003. szeptember 26-án kelt D.469/8/2003. számú határozatával ideiglenes intézkedésként a közbeszerzési eljárás felfüggesztését rendelte el.
<br>A jogorvoslati eljárásra figyelemmel a részvételi jelentkezések felbontására nem került sor.
<br>Az alperes a 2003. szeptember 11-én tartott jogorvoslati tárgyaláson a Kbt. 79. § (6) bekezdése alapján a jogorvoslati kérelemben megjelölt jogsértéseken kívül az eljárást kiterjesztette a részvételi felhívás teljes alkalmassági szempontrendszerének vizsgálatára.
<br>Az alperes a 2003. október 15-én kelt D.469/1/2003. számú határozatával a jogorvoslati kérelemnek részben helyt adva megállapította, hogy az ajánlatkérõ megsértette a Kbt. 44. § (6) bekezdését és a Kbt. 44. § (7) bekezdését, ezért az ajánlatkérõ részvételi felhívását és az azt követõ döntéseit megsemmisítette, és az ajánlatkérõvel szemben 1 000 000 Ft bírságot szabott ki.
<br>Az alperes mindenekelõtt vizsgálta a kérelmezõnek a Kbt. 79. § (3) bekezdése szerinti ügyfélképességét és megállapította, hogy a kérelmezõ cég cégadatai tartalmazzák a vonatkozó eljárás tárgyával összefüggõ tevékenységi köröket, tehát az általa állított és a részvételi felhívás jogsértõ tartalmával kapcsolatos érdekeltsége fennáll.
<br>A részvételi felhívás alkalmassági szempontrendszerének vizsgálatával kapcsolatban az alperes rámutatott arra, hogy a Kbt. 44. § (6) és (7) bekezdései a két szakaszból álló eljárásokra vonatkozóan is alkalmazandók a Kbt. 63. § (3) bekezdésére tekintettel. Megállapította, hogy a fizikai dolgozói létszám meghatározása önmagában nem jogsértõ, de a 10. b) pont 11. francia bekezdésében az 50 fõre vonatkozó fizikai dolgozók tekintetében elõírt alkalmassági szempont nem szerepel a 10. a) pontnak a részvételre jelentkezõk alkalmasságának elbírálására megjelölt szempontjai között, ezért az ajánlatkérõ megsértette a Kbt. 44. § (6) bekezdését.
<br>Az alperes a 10. b) pont 14. francia bekezdésével kapcsolatos kifogást is megalapozottnak találta. Hivatkozott arra, hogy az építõipari kivitelezési, valamint a felelõs mûszaki vezetõi tevékenység részletes szakmai szabályairól és az építési naplóról szóló 51/2000. (VIII. 9.) FVM-GM-KöViM együttes rendelet I. és II. számú mellékleteiben foglalt és a különbözõ építményfajták, illetve építési munkákkal kapcsolatosan elõírt, a felelõs mûszaki vezetõkre vonatkozó névjegyzékbe vételi követelményhez a vonatkozó jogszabály maximum 5 éves szakmai gyakorlatot követel meg. Az alperes álláspontja szerint a beruházás megvalósításához 2-3 felelõs mûszaki vezetõ jelenlétére van szükség, ezért a kifogásolt alkalmassági elõírás a Kbt. 44. § (7) bekezdésébe ütközik. Az ajánlatkérõ nem igazolta, hogy a szerzõdés teljesítéséhez feltétlenül szükséges a részvételi felhívásban meghatározott és a jogszabályi követelményt jelentõsen meghaladó szakmai gyakorlati idõ megkövetelése, és nem igazolta az ajánlatkérõ azt sem, hogy a felelõs mûszaki vezetõt illetõen miért nem megfelelõ az adott építményfajták vonatkozásában a korlátozás nélküli feljogosítással bíró "A" kategóriájú felelõs mûszaki vezetõvel való rendelkezés igazolása.
<br>Az alperes a részvételi felhívás 10. b) pontjának 1. francia bekezdésében foglaltakkal kapcsolatban megállapította, hogy a 9. számjegyû tranzakcióra vonatkozó alkalmassági feltétel igazolása nem feltétlenül a közbeszerzés tárgyával azonos ügylettel kapcsolatos. A részvételi felhívás ezen elõírása a közbeszerzés tárgyával való megfelelõséget nem tartalmazza, ezért ezen elõírás a Kbt. 44. § (7) bekezdésébe ütközik.
<br>A részvételi felhívás 10. b) pontjának 7. és 8. francia bekezdésével kapcsolatban az alperes megállapította, hogy azok is sértik a Kbt. 44. § (7) bekezdését. A 7. bekezdésben foglalt elõírás a nettó árbevételt függetleníti a beszerzés tárgyától, nem közvetlenül a szennyvíz-csatornázási tevékenységbõl származó árbevétel, hanem az - az ajánlatkérõ nyilatkozata szerint is - más magasépítési, illetve egyéb építõipari tevékenységre is vonatkozhat. Az évenkénti 2 milliárdos összeghatár elõírása a beszerzés becsült értékét jelentõsen meghaladja, figyelembe véve azt is, hogy az adott beruházás két év alatt valósul meg. A szerzõdés a beszerzés becsült értékével nem arányos, hiszen az évenkénti 2 milliárdos értéket jelöli meg. A 8. francia bekezdés szerinti 1-1 milliárd Ft-os évenkénti szennyvíz-csatornázási referencia sem arányos a beszerzés becsült értékével, a kétéves teljesítési szakaszra figyelemmel is túlzott mértékû. Leszögezte az alperes, hogy az ajánlatkérõ a részvételi felhívásban kizárólag a közbeszerzés tárgyára, illetve a beszerzés becsült értékére vonatkozó, azzal arányos alkalmassági elõírást határozhat meg.
<br>A részvételi felhívás 10. b) pontjának 9. francia bekezdése szerinti alkalmatlansági szempont jogszerûségének megítélésénél az alperes hivatkozott arra, hogy az ajánlattevõk, illetve a részvételre jelentkezõk részére az ajánlati dokumentáció nem áll rendelkezésre, és a részvételre jelentkezõ még nincs abban a helyzetben, hogy az ajánlatkérõ által megkívánt mûszaki tartalmat a beruházás vonatkozásában pontosan meg tudja határozni és megjelölje azt, hogy milyen körben kívánja 10%-nál nagyobb mértékben bevonni az alvállalkozót. Ezért jogszerûtlennek tartotta, hogy az alvállalkozónak szennyvízcsatorna-építési referenciával kell az alkalmasságát bizonyítania, illetve igazolnia. Utalt arra, hogy az alvállalkozó a beruházásnak valamely részfeladatára vonatkozóan nyer alkalmazást, így a reá vonatkozó referenciát erre figyelemmel kell meghatározni. Az alvállalkozó által ajánlott munkanem értékének kétszeresét elérõ árbevétel elõírása a beszerzés becsült értékét figyelembe véve eltúlzott.
<br>A fentiek alapján az alperes megállapította, hogy az ajánlatkérõ részvételi felhívása nem felel meg a Kbt. 44. § (6) és (7) bekezdésében foglalt elõírásoknak, ezért a részvételi felhívás egészének megsemmisítését tartotta szükségesnek.
<br>Az alperes a Kbt. 76. §-ban biztosított jogkörében eljárva a Kbt. 88. § (1) bekezdés c) és d) pontja szerinti jogkövetkezményeket alkalmazta; valamint az f) pont alapján bírságot szabott ki a felperessel szemben.
<br>A bírság mértékénél az alperes hivatkozott a Kbt. 88. § (4) bekezdésére, amely szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben - a 2001-2002. évi költségvetésérõl szóló 2000. évi CXXXIII. tv. 59. § (2) bekezdésében meghatározott - legkisebb összeg, azaz 1 000 000 Ft.
<br>A bírság megállapításakor az alperes figyelembe vette, hogy az ajánlatkérõ a részvételi felhívás megsemmisítését követõen a Kbt. szabályainak megfelelõ részvételi felhívást tehet közzé, tehát a jogsértés reparálható, valamint az ajánlatkérõ segítõ, együttmûködõ magatartást tanúsított.
<br>A felperes a 2003. október 31-én kelt keresetlevelében az alperes határozatának megváltoztatásával a jogorvoslati kérelem teljes elutasítását és annak megállapítását kérte, hogy a Kbt. rendelkezéseit nem sértette meg. Kérte a részvételi felhívása és azt követõ döntései megsemmisítésének és a bírság kiszabásának mellõzését. Hivatkozott arra, hogy a közbeszerzési jogorvoslati eljárásban elõterjesztett ténybeli és jogi álláspontja nem változott.
<br>A 2003. november 3-án kelt beadványában a keresetlevelében leírt indokait kiegészítve elõadta, hogy a fizikai dolgozói létszámhoz kötött alkalmatlansági szempont a részvételi felhívás 10. a) pont 3. francia bekezdésében megjelölt mûszaki, technikai felszereltség bemutatása köréhez tartozik, és számára a beszerzésben közremûködõk stabil létszáma nagyobb mértékben garantált, amennyiben azok munkaviszony keretében foglalkoztatottak.
<br>A részvételi felhívás 11. b) pont 14. bekezdésében közölt alkalmatlansági szemponttal kapcsolatban kifejtette, hogy a beruházás bonyolult és összetett kivitelezési feladatai teszik indokolttá több mûszaki vezetõ jelenlétét és az egyes vezetõknél megkövetelt 10 éves szakmai gyakorlatot.
<br>A részvételi felhívás 10. b) pontjának 1. bekezdésében foglalt elõírás a felperes álláspontja szerint - tekintettel a beruházás nagyságára - nem túlzó és egyben szükséges is a részvételre jelentkezõ pénzügyi stabilitásának megítéléséhez. Hivatkozott arra, hogy a vállalkozók a vállalkozási díjat annak megfelelõen kérik a munka elvégzése során több részletben megfizetni vagy a teljesítés igazolása után egy összegben teljesíteni, hogy gazdasági erejük lehetõvé teszi-e a vállalkozás teljesítésének finanszírozását vagy sem. Minél több részletben kérik a vállalkozói díj megfizetését, annál kevésbé képesek a munkavégzés folyamatos költségviselésére, gazdasági erejük annál kisebb, amely érdemi jellemzõje az alkalmasságuknak.
<br>A felperes a részvételi felhívás 10. b) pontjának 7., 8. és 9. bekezdéseivel kapcsolatban tett alperesi kifogásokat is alaptalannak találta. Hangsúlyozta, hogy a 7. bekezdés a vállalatirányítás általános értékelésére, a 8. bekezdés kifejezetten a szennyvízcsatornázásra vonatkozó teljesítménnyel összefüggõ alkalmasság megállapítására szolgál, a 9. bekezdésben rögzített feltétel pedig arra figyelemmel is jogszerû, hogy a beruházás összköltsége a gyakorlat szerint a becsült érték 10-25%-át is meghaladhatja.
<br>Az alperes a kereset elutasítását kérte. Hivatkozott arra, hogy a felperes által 2003. november 4-én elõterjesztett kereseti kérelem kiegészítése - amely álláspontja szerint kereset-kiterjesztést tartalmaz - az alperesi határozatnak a 2003. október 31-én történt átvételi dátumára figyelemmel a Kbt. 90. § (1) bekezdése szerinti határidõn túli, tehát elkésett.
<br>Az alperes fenntartotta a határozatában foglalt és a részvételi felhívás pénzügyi, gazdasági és mûszaki alkalmassági rendszerét érintõ jogsértésekkel kapcsolatos valamennyi megállapítását.
<br>Elõadta, hogy a részvételi felhívás 10. b) pont 11. francia bekezdésében a fizikai dolgozókra vonatkozó alkalmassági követelmény nem rendelhetõ a felhívás 10. a) pont 3. francia bekezdésében megjelölt szemponthoz, ugyanis a felhívás 10. b) pont 11. francia bekezdése külön szabályozza a mûszaki, technikai felszereltség körét és a beruházáshoz alkalmazandó személyi állományt. A 10. b) pont 14. francia bekezdésében megjelölt és a felelõs mûszaki vezetõ szakemberek 10 éves kivitelezõi gyakorlatával kapcsolatos elõírással kapcsolatban rámutatott arra, hogy a szerzõdés teljesítéséhez az ajánlatkérõ nem igazolta, hogy feltétlenül szükséges a jogszabályi követelményt jelentõsen meghaladó szakmai gyakorlati idõ megkövetelése. A 10. b) pont 1. francia bekezdésében foglalt, 9 számjegyû tranzakcióra vonatkozó alkalmassági elõírás szintén jogsértõ, mivel az közbeszerzés tárgyával nem függ közvetlenül össze. A 10. b) pont 7. bekezdésben foglalt árbevétel követelménye nem közvetlenül a szennyvíz-csatornázás tevékenységbõl származó árbevétellel van összefüggésben, az adott beruházás két év alatt történõ megvalósulási idejét és 1 milliárd Ft értékét is figyelembe véve az évenkénti 2 milliárdos összeghatár szintén jogsértõ. A 10. b) pont 8. bekezdése szerinti szennyvízcsatorna-építési referencia szintén nem arányos a beruházás nettó 1 milliárd Ft értékével, figyelemmel a kétéves teljesítési szakaszra is.
<br>A 10. b) . pont 9. francia bekezdésében foglalt alkalmassági követelmény vonatkozásában az alperes azt vette figyelembe, hogy a részvételre jelentkezõk részére az eljárás ezen szakaszában még az ajánlati dokumentáció nem áll rendelkezésre. A beruházás mûszaki tartalma ismerete nélkül nem meghatározható az alvállalkozó által majdan megajánlandó munka értéke, az árbevételre vonatkozó elõírás pedig nincs összefüggésben a beruházás tárgyával. Az éves árbevétel vonatkozásában az alvállalkozó által ajánlott munkanem értékének kétszeresére vonatkozóan 3 éves viszonylatban tett elõírás szintén jogsértõ.
<br>A felperes keresete alaptalan.
<br>A bíróság az alperes határozatát az Áe. 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.
<br>A bíróságnak abban a kérdésben kellett állást foglalnia, hogy a felperessel szemben a Kbt. 44. § (6) és (7) bekezdésének megsértése miatt az alperes jogszerûen határozott-e a részvételi felhívás és az azt követõ döntések megsemmisítésérõl, valamint a bírság jogkövetkezményének alkalmazásáról.
<br>Mindenekelõtt a bíróság leszögezi, hogy a felperes 2003. október 31-én kelt keresetlevele az alperesi álláspont szerint is határidõben került benyújtásra Az ezt követõen elõterjesztett keresetindokolás nem egy külön kereset, hanem a korábbi keresetlevélben foglaltak indokok kiegészítése, így annak benyújtási idõpontja a keresetindítás határideje szempontjából nem bír relevanciával.
<br>A Kbt. 63. § (1) bekezdése értelmében két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás. A (3) bekezdés szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.
<br>A Kbt. 44. § (1) és (2) bekezdése az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági és mûszaki alkalmasságának igazolására szolgáló adatokat, tényeket tartalmazza.
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (7) bekezdése elõírja, hogy az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A bíróság rámutat arra, hogy a felperes a részvételi felhívás 9. a) és b) pontjában felsorolta a résztvevõk pénzügyi, gazdasági és mûszaki alkalmasságának igazolására közlendõ, ill. csatolandó adatokat és tényeket, a 10. a) pontban meghatározta a részvételre jelentkezõk alkalmassága elbírásának szempontjait, a 10. b) pontban pedig közölte azokat a kritériumokat, amelyek alapján valamely részvételre jelentkezõt a szerzõdés teljesítésére alkalmatlannak minõsített. A Kbt. 63. § (3) bekezdésére figyelemmel az ajánlatkérõ nem határozhat meg olyan alkalmatlanná minõsítést eredményezõ kritériumot, amely a pénzügyi, gazdasági és mûszaki alkalmasságának elbírálási szempontja között nem szerepelt. Az alperes helytállóan állapította meg azt, hogy a 10. b) pont 11. francia bekezdésében az 50 fõre vonatkozó fizikai dolgozói létszám elõírása az alkalmasság elbírálási szempontjainak egyikéhez sem kapcsolódik, így a felperes eljárása e vonatkozásban a Kbt. 44. § (6) bekezdésébe ütközött.
<br>A bíróság megállapította, hogy a részvételi felhívás 10. b) pontjának 1., 7., 8., 9. és 14. francia bekezdésével kapcsolatban az alperes a Kbt. 44. § (7) bekezdésébe ütközõnek találta a felperes eljárását. A bíróság e vonatkozásban is osztotta az alperes álláspontját, mivel az 1. bekezdés szerinti kritérium nem függ össze közvetlenül a közbeszerzés tárgyával, a 7. és 8. bekezdésben elõírt feltételek pedig a közbeszerzés becsült értékéhez képest túlzott követelményeket támasztanak az ajánlatkérõkkel szemben, de a 7. bekezdés szerinti feltétel nem is a tárgyi beszerzésnek megfelelõ tevékenység körében kívánja meg az elõírt nagyságrendû nettó árbevételt. A 9. bekezdés szerinti alkalmassági követelmény elõírása az eljárás részvételi szakaszában a bíróság meglátása szerint is indokolatlan, mivel a részvételre jelentkezõk részére az ajánlattételi dokumentáció nem áll rendelkezésre, így az alvállalkozók bevonásának mértékét, ill. az általuk végzendõ munkálatokat sem tudja a részvételre jelentkezõ meghatározni. Az egyéb építõipari tevékenység végzésére bevonni kívánt alvállalkozók tekintetében indokolatlan a szennyvízcsatorna-referencia megkövetelése, mivel az alvállalkozó nem szükségképpen szennyvízcsatorna-építési tevékenységre, hanem más építõipari tevékenység végzésére lehet jogosult. A 14. francia bekezdésével kapcsolatban is az alperes helytállóan állapította meg azt, hogy az ajánlatkérõ nem igazolta, hogy a szerzõdés teljesítéséhez a részvételi felhívásban meghatározott és a jogszabályi követelményt jelentõsen meghaladó szakmai gyakorlati idõ megkövetelése feltétlenül szükséges és azt sem igazolta, hogy miért nem volt számára megfelelõ a felelõs mûszaki vezetõ esetében a korlátozás nélküli feljogosítással bíró "A" kategóriájú felelõs mûszaki vezetõvel való rendelkezés igazolása.
<br>A fentiekre figyelemmel a bíróság megállapította, hogy a felperes részvételi felhívása olyan mértékben jogszabályellenes alkalmassági kritériumokat tartalmaz, amely indokolta a részvételi felhívás és azt azt követõ ajánlatkérõi döntések megsemmisítését.
<br>A Kbt. 88. § (1) bekezdés f) pontja értelmében az alperes határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Magyar Köztársaság 2001-2002. évi költségvetésérõl szóló 2000. évi CXXXIII. törvény 59. § (2) bekezdése szerint a bírság legkisebb összege szervezettel szemben egymillió forint, személlyel szemben egyszázezer forint.
<br>A Kbt. 88. § (5) bekezdése alapján a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljáró jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A fenti jogszabályi rendelkezésekre figyelemmel a bírság kiszabása kötelezõ, az alperes kizárólag a bírság mértékének meghatározásakor élhet mérlegelési jogkörével. Mivel jelen esetben az alperes a törvényi minimumnak megfelelõ összegû bírság megfizetésére kötelezte a felperest, a bírság összegszerûsége a felperes részérõl megalapozottan nem kifogásolható.
<br>Fentiekre figyelemmel a bíróság a felperes keresetét elutasította, és a felperest a Pp. 78 (1) bekezdése alapján kötelezte az alperes költségeinek megfizetésére.
<br>A felperes személyes illetékmentessége folytán a kereseti illetéket a 6/1986 (VI. 26.) IM rendelet 14. §-a értelmében az állam viseli.
<br>
<br>Budapest, 2004. január 27.
<br>
<br>Nagyné dr. Fürjes Erzsébet s. k.,
<br>bíró
<br>
<br>
<br><br></body></html>