<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2795/2004)
</h2>
<br>1024 Budapest, Margit krt. 85.
<br>Ikt.sz.: D.95/6/ 2004.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás Budapest Zugló Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Budapest Zugló Önkormányzata (1145 Budapest, Pétervárad u. 2., a továbbiakban: ajánlatkérõ) "Bp. XIV. ker., Erzsébet királyné útja 120. sz. alatt épülõ 50 db költségalapú lakás és teremgarázs kivitelezése során fel merülõ többlet-, illetõleg pótmunkák megvalósítása" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 26. § (1) bekezdés második fordulatára tekintettel a 70. § (2) bekezdését, ezért ajánlatkérõvel szemben 1 000 000 Ft, azaz egymillió forint pénzbírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbe szerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.
<br>Ajánlatkérõ a Közbeszerzési Értesítõ 2002. július 24-én megjelent 30. számában tett közzé részvételi felhívást elõminõsítési eljárás megindítására a Bp. XIV. ker., Erzsébet királyné útja 120. sz. alatt építendõ 50 db költségalapú lakás és teremgarázs - bruttó szintterület 5051 m 2 - kiviteli tervének elkészítése és lakóépület megépítése tárgyában.
<br>A részvételi felhívás szerint a kivitelezés befejezési idõpontja 2003. december 31-e volt.
<br>Ajánlatkérõ a közbeszerzési eljárást lefolytatta, majd 2002. november 20-án eredményt hirdetett.
<br>Az eljárás nyertese az EXCLUZIV-BAU Kft. lett, akivel a szerzõdés 515 000 000 Ft bruttó vállalkozási díj összegért került megkötésre. A szerzõdést a felek 2002. november 29-én írták alá. A szerzõdés 1.4. pontjában rögzítésre került, hogy a vállalkozó a szerzõdésben foglaltakat 2003. december 31-ig teljesíti.
<br>A kivitelezés folyamatosan haladt, majd a kivitelezõ különféle pótmunkaigénnyel élt ajánlatkérõ felé. Ajánlatkérõ a pótmunkaigényeket felülvizsgálta, és 2003. december 8-án tájékoztatta a kivitelezõt, hogy a felmerült pótmunkák egy részét elfogadja és e körben szerzõdésmódosítást ír alá, amelyre 2003. december 9-én sor is került. Ennek eredményeként a teljesítési határidõt a felek 2004. január 31-ére módosították. A pótmunka- igények másik része tekintetében ajánlatkérõ tájékoztatta a kivitelezõt, hogy hirdetmény közzététele nélküli tárgyalásos közbeszerzési eljárást folytat le.
<br>Ezen elõzményeket követõen ajánlatkérõ 2004. február 3-án tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a Kbt. 70. § (2) bekezdése alapján a rendelkezõ részben megjelölt beszerzés tárgyában.
<br>Ajánlatkérõ ajánlattételre az EXCLUZIV-BAU Kft.-t hívta fel.
<br>Ajánlatkérõ az eljárásfajta választását azzal indokolta, hogy a 2002. évben indított elõminõsítéses nyílt közbeszerzési eljárás nyertese az EXCLUZIV-BAU Kft. lett, aki ajánlatát tenderdokumentáció alapján tette meg. A kivitelezést a vállalkozási szerzõdés alapján az általa készített kiviteli tervek szerint végezte. A kiviteli tervek és a tendertervek közötti részletkülönbségek eredményezték a többlet-, illetve a pótmunkaigényeket, amelyek nem szerepeltek az ajánlatkérõi tenderdokumentációban. A nyertes ajánlattevõ ajánlati árának (515 000 000 Ft) a többlet-, illetve a pótmunkaigény közel 8%-a, amelyet a mûszaki ellenõrök jogosnak ítéltek meg, hisz szorosan kapcsolódnak az építmény megvalósításához. A felmerült többletberuházási igények az épület használhatóságának elengedhetetlen részét képezik, pl. a mélygarázsban készített szigetelt álmennyezet biztosítja egyrészt a függesztett vezetékrendszer fagyvédelmét, másrészt a felettük lévõ lakások hõvédelmét. Továbbá akusztikai szakvélemény alapján készültek a normálistól eltérõ forgalomból eredõ zajgátlás elleni hangszigetelések, valamint a belsõ átrium zöldfelületének kialakítása érdekében kiegészítõ csapadékvíz elleni szigetelések váltak szükségessé. A lakóépület költségalapú bérlakásos épületként kerül hasznosításra, a bérbeadás más jogszabályban meghatározott feltétele a jogosnak megítélt és a tenderdokumentációban nem szereplõ konyhabútorozás, amely tartalmazza a beépített gépészeti berendezéseket is.
<br>Ajánlatkérõ ajánlati felhívást is készített, az ajánlati felhívásában részletezte a beszerzés tárgyát és mennyiségét az alábbiak szerint:
<br>"A 2002. november 20-ig lefolytatott elõminõsítéses közbeszerzési eljáráshoz kapcsolódó pótmunkák megvalósítása során felmerült tételek:
<br>- mélygarázsban felfüggesztett álmennyezet szerelése tartószerkezettel, ásványi gyapot hõszigeteléssel 752 m 2 ,
<br>- egyéb épületlakatos-szerkezetek elhelyezése,
<br>- aknakeret fedlap 8 m,
<br>- postaládák 51 db,
<br>- csapadékvíz elleni kentszigetelés 2 rétegben 676 m 2 ,
<br>- agrofólia-fektetés 351 m 2 ,
<br>- kiegészítõ padlóösszefolyók elhelyezése 9 db,
<br>- csapadékvíz-elvezetõ rendszer kiépítése 8 m,
<br>- kõmûvesszerkezetek építése kisméretû tömör téglából 39 m 2 ,
<br>- Porotherm válaszfallapokból (10 cm vastag) 189 m 2 ,
<br>- hangszigetelõ anyagok elhelyezése, leragasztása függõleges vagy ferde sík területen 326 m 2 ,
<br>- gipszkarton válaszfal 2 ö 2 réteg KNAUF építõlemezbõl, CW 75 mm-es kettõs állványszerkezettel, szigetelõanyaggal 188,96 m 2 ,
<br>- gépészeti szerelõajtók elhelyezése gipszkarton falszerkezetbe 20 db,
<br>- gépészeti lefolyó és egyéb csõvezeték eltakarása, CW szerkezeten, ásványi gyapot szigetelõanyaggal,
<br>- 140 cm kiterített szélességig 13,5 m,
<br>- 80 cm kiterített szélességig 13,5 m,
<br>- 100 cm kiterített szélességig 3,0 m,
<br>- gépészeti lefolyó- és egyéb csõvezeték eltakarása, CD szerkezeten üveggyapot szigetelõ anyaggal 100 cm kiterített szélességig 13,5 m,
<br>- ablak- vagy szemöldökpárkány fedése horganyzott lemezbõl
<br>- 15 cm kiterített szélességgel 145,6 m,
<br>- 50 cm kiterített szélességgel 134,4 m,
<br>- erkélyek, külsõ közlekedõk szegélyezése horganyzott lemezbõl 2,5-35 cm kiterített szélességig 394,52 m,
<br>- belsõ mûanyag ablakkönyöklõk elhelyezése 82 cm,
<br>- rámpafûtés kiépítése kézi kapcsolással 1 db,
<br>- konyhabútor (50 db) 310 m 2 ."
<br>Az ajánlati felhívás szerint a teljesítés határideje 2004. február 29.
<br>Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket a szerzõdés teljesítésére alkalmassá, illetve alkalmatlanná minõsítés szempontjait. Az ajánlat elbírálásának szempontja a legalacsonyabb összegû ellenszolgáltatás volt.
<br>Ajánlatkérõ meghatározta a közbeszerzési eljárás menetét, mely szerint az ajánlat benyújtása az ajánlati felhívás kézhezvételétõl számított 5. nap. Ezt követõ második napon kerül sor a felhívás szerint a tárgyalás lefolytatására. Az eredményhirdetés idõpontja az ajánlat felbontásától számított 5. nap, majd a szerzõdéskötés idõpontja az eredményhirdetés napjától számított 9. nap.
<br>A Döntõbizottság elnöke 2004. február 16-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratok alapján a Kbt. 70. § (2) bekezdésében foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint jogszerûen alkalmazta a Kbt. 70. § (2) bekezdésére alapított eljárást. Indoklásként elõadta, hogy a kiviteli tervek részletezettsége alapján a tendertervvel szemben felmerültek olyan többlet- és pótmunkaigények is, amelyeket a mûszaki ellenõrök jogosnak és nélkülözhetetlennek ítéltek meg és naplóbejegyzésekkel rögzítettek. Ajánlatkérõ az ajánlati felhívásban foglalt többlet- és pótmunkák indokoltságát tételesen részletezte.
<br>A közbeszerzési eljárás lefolytatása megtörtént, az ajánlati határidõre, 2004. február 6-ára az ajánlattevõ ajánlatát benyújtotta, ajánlati árát bruttó 36 836 831 Ft-ban jelölte meg.
<br>Ajánlatkérõ az eljárás eredményét 2004. február 10-én hirdette ki.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy az ajánlatkérõ közbeszerzési eljárása ellen kezdeményezett jogorvoslati eljárás megalapozott.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárásban ezen megengedõ szabályokat a Kbt. 70. §-a tartalmazza.
<br>A Kbt. 70. § (2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy
<br>a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és
<br>b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy
<br>c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.
<br>A Döntõbizottság vizsgálta, hogy ezen feltételek jelen közbeszerzési eljárásban megvalósulnak-e.
<br>A Döntõbizottság áttekintette a jelen közbeszerzési eljárásban kiadott ajánlati felhívást, amely alapján megállapította, hogy a beszerzés körében nemcsak építési beruházás jellegû munka, illetve szolgáltatás megrendelése történt, hanem vannak olyan tételek is, amelyek tipikusan árubeszerzésnek minõsülnek. Ilyen jellegû beszerzés a konyhabútorok és a postaládák, amelyek egyértelmûen árubeszerzések.
<br>A Döntõbizottság megállapította a benyújtott ajánlat alapján, hogy az árubeszerzés körébe esõ tételek mintegy 14 M Ft-ot tesznek ki.
<br>Az árubeszerzésnek minõsülõ tételek jellegüknél fogva olyanok, amelyek nem elõre nem látható körülmények miatt váltak szükségessé, hiszen ajánlatkérõnek tudnia kellett, hogy a bérlakásként funkcionáló épületben a hatályos jogszabályi rendelkezés, továbbá az általános igények miatt késõbb konyhabútorokat kell beépíteni, továbbá a lakóházként funkcionáló épületben postaládák is szükségesek. Ezen tételek nélkül az eredeti szerzõdés teljesíthetõ.
<br>A Döntõbizottság az ajánlatkérõ által nevesített egyéb munkák közül nem fogadta el a rámpafûtés kiépítését kézi kapcsolással. Ugyanis ez a munka kifejezetten a kivitelezés során ajánlatkérõ részérõl új beszerzési igényként jelentkezett, ezen munka elvégzése nélkül az eredeti szerzõdés minden további nélkül teljesíthetõ. E vonatkozásban tehát ajánlatkérõ jogsértõ módon alkalmazta a Kbt. 70. § (2) bekezdését.
<br>Az ajánlatkérõ által az ajánlati felhívásban nevesített egyéb munkák jellegüknél fogva olyanok, amelyek valóban az engedélyezési terv, illetve a kiviteli tervek eltérésébõl adódnak, a kivitelezési munkák során merültek fel, megvalósításuk viszont feltétlenül szükséges az eredeti szerzõdés teljesítéséhez (szigetelési munkák, hangszigetelõ anyagok elhelyezése, erkélyek, külsõ közlekedõk szegélyezése stb.) is voltak láthatók, szükségességük a kivitelezés menetében vált ismertté.
<br>A Döntõbizottság a fentiek alapján megállapította, hogy az ajánlatkérõnek a Kbt. 70. § (2) bekezdésére alapított eljárása csak részben volt jogszerû.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a fenti indokokra tekintettel a jogsértést megállapította és az f) pont kötelezõ rendelkezése alapján döntött a bírság kiszabásáról.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a bírság kiszabásánál figyelemmel volt az (5) bekezdésben foglaltakra, arra a körülményre, hogy ajánlatkérõ részben jogszerûen döntött az eljárásfajta választásáról, valamint figyelemmel volt a beszerzés értékére. A jogsértés tényére tekintettel viszont a bírság minimális összegének kiszabása a hatályos jogszabályi rendelkezések alapján kötelezõ volt.
<br>A Döntõbizottság személlyel szemben bírságot nem alkalmazott, ugyanis a becsatolt felelõsségi rend alapján az eljárásfajta választásáért felelõs személy egyértelmûen nem volt megállapítható.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 5.
<br>
<br>Dr. Engler Magdolna s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>