<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2800/2004)
</h2>
<br>1024 Budapest, Margit krt. 85.
<br>Ikt.sz.: D.8/5/2004.
<br>
<br>Tárgy: az I & B Közép-európai Általános Üzletfejlesztõ Kft. jogorvoslati kérelme az ÁPV Rt. közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az I & B Közép-európai Általános Üzletfejlesztõ Kft. (1055 Budapest, Falk Miksa u. 28., továbbiakban: kérelmezõ) jogorvoslati kérelmét - melyet az Állami Privatizációs és Vagyonkezelõ Rt. (1133 Budapest, Pozsonyi út 56., továbbiakban: ajánlatkérõ) "a Nemzeti Tankönyvkiadó Rt. 100%-os tulajdoni hányadot kitevõ részvénycsomag, illetve 75%-1 szavazat tulajdoni hányadot kitevõ részvénycsomag reális piaci értékének meghatározása üzletértékelés és eszközalapú értékelés módszerével" tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2003. október 1-jén megjelent számában a rendelkezõ részben megjelölt beszerzés tárgyában.
<br>A felhívás 11. pontja második bekezdése alapján az ajánlattevõ alkalmassága igazolására vonatkozó elõírás volt: "az ajánlattevõ és a közbeszerzés értékének 10%-át meghaladó mértékben igénybe venni kívánt alvállalkozó a Kbt. 44. § (2) bekezdés a) pontja szerinti, elõzõ 3 év legjelentõsebb vagyonértékelési szolgáltatásainak (referenciák) ismertetése (legalább az ellenszolgáltatás összege, a teljesítés ideje és a szerzõdést kötõ másik fél megnevezése), a referenciákkal kapcsolatban információt adó személy (név, telefonszám) megjelöléssel, a referenciatársaságok mérlegfõösszegei; nettó árbevételük nagysága az értékelés évében."
<br>A felhívás 16. pontjában - az egyéb információk között - ajánlatkérõ elõírta:
<br>" c) Az ajánlatot tartalomjegyzékkel és oldalszámozással kell ellátni, ideértve a mellékleteket is. A tartalomjegyzék pontosan határozza meg az ajánlati felhívásban kért minden egyes dokumentum, nyilatkozat helyét, és a dokumentum megjelölése mellett zárójelben adja meg a felhívásnak azt a pontját és bekezdését, amelyikben a kiíró az adott iratot kérte."
<br>" e) Az ajánlattevõ jelölje meg a Kbt. 43. § (2) bekezdés a) , b) és c) pontjában meghatározottakat."
<br>A 16.1. pontban ajánlatkérõ közölte, hogy hiánypótlásra nem biztosít lehetõséget.
<br>Az ajánlattételi határidõre, október 27-re a kérelmezõ ajánlatán kívül hat ajánlattevõ nyújtott be ajánlatot.
<br>Ajánlatkérõ az Economix Kft. ajánlatát hirdette ki nyertesnek.
<br>Kérelmezõ ajánlatát érvénytelennek nyilvánította a következõ indokok alapján:
<br>"- Az ajánlati felhívás 16. c) pontja értelmében az ajánlatot tartalomjegyzékkel és oldalszámozással kell ellátni, ideértve a mellékleteket is. Ajánlattevõ a mellékleteket oldalszámozással nem látta el. Amennyiben hiánypótlásra lehetõség lenne, akkor ez pótolható hiányosságnak minõ sülne.
<br>- Az ajánlati felhívás 11. a) pontja második bekezdése elõírja, hogy a referenciatársaságok esetében az értékelés évében az árbevétel nagyságát nettó módon kell feltüntetni. Az ajánlatból nem állapítható meg, hogy az árbevétel nagyságaként feltüntetett összeg nettó vagy bruttó összeg-e. Amennyiben hiánypótlásra lehetõség lenne, akkor ez pótolható hiányosságnak minõsülne.
<br>- Az ajánlati felhívás 16. e) pontja értelmében az ajánlattevõnek meg kell jelölnie a Kbt. 43. § (2) bekezdés a) , b) és c) pontjában meghatározottakat. Ajánlattevõ az ajánlati felhívás e pontjával kapcsolatosan csak az alvállalkozó - azaz a 43. § (2) bekezdés b) pontja - vonatkozásában nyilatkozott, a 43. § (2) bekezdés a) és c) pontja tekintetében azonban nem.
<br>A felhívás 16. l) pontja hiánypótlási lehetõséget nem biztosít, a 16. m) pont értelmében az az ajánlat, amely nem felel meg az ajánlati felhívásban, illetve az ajánlati dokumentációban foglaltaknak, a Kbt. 52. § (2) bekezdés d) pontja alapján érvénytelen."
<br>Kérelmezõ 2004. január 5-én jogorvoslati kérelmet terjesztett elõ, melyben kérte, hogy a Döntõbizottság állapítsa meg, hogy ajánlatkérõ jogsértõen nyilvánította ajánlatát érvénytelennek. Kérelme indokaként elõadta:
<br>Ajánlatkérõ azt kérte, hogy az ajánlatokat oldalszámozással kell ellátni, ezen belül olyan kikötése nem volt, hogy az oldalszámozásnak folyamatosnak kell lenni.
<br>A kiírás nem tartalmazta azt, hogy az értékelés évében az árbevételt nettó módon kell feltüntetni, ajánlatkérõ a kiírásban kizárólag az ellenszolgáltatás összegét kérte. Kérelmezõ ajánlatában a referenciáknál megjelölte az ellenszolgáltatás összegét, ami értelemszerûen mindig nettó módon kerül megadásra, hiszen a felszámított általános forgalmi adó összege a számviteli tör vény értelmében nem képez árbevételt és nem tekinthetõ az ellenszolgáltatás részének.
<br>Az ajánlatában nyilatkozott, hogy a Kbt. 43. § (2) bekezdés a)-c) pontjai szerinti alvállalkozókat nem kíván igénybe venni.
<br>Ajánlatkérõ kérte a jogorvoslati kérelem elutasítását.
<br>Elõadta, hogy a kérelmezõ ajánlatának szöveges oldalai csak részben vannak oldalszámozással ellátva. Az ajánlatban összesen 58 oldalszámozással ellátott és 36 oldalszámozással el nem látott szöveges oldal van a következõk szerint:
<br>A 23. és 24. beszámozott oldal között 10 db oldalszámozással el nem látott oldal; a 24. és 25. beszámozott oldal között 1 db l. sz. oldalszámozással (nem sorban lévõ oldalszámozással) ellátott oldal, a 31. és 32. beszámozott oldal között 2 db, a 33. és 34. beszámozott oldal között 2 db, a 36. és 37. beszámozott oldal között 4 db, a 38. és 39. beszámozott oldal között 1 db, a 44. és 45. beszámozott oldal között 2 db, a 48. és 49. beszámozott oldal között 3 db, az 50. és 51. beszámozott oldal között 2 db, az 51. és 52. beszámozott oldal között 1 db, az 52. és 53. beszámozott oldal között 3 db, az 53. és 54. beszámozott oldal között 2 db, az 56. és 57. beszámozott oldal között 3 db oldalszámozással el nem látott oldal van.
<br>Elõadta továbbá, hogy kérelmezõ - a felhívás 11. a) pontja második bekezdésére hivatkozva - ajánlata 26-28. oldalain a referenciatársaságok adatainál az árbevétele (a munkavégzés évében) információt adta és nem a "nettó árbevétele" (a munkavégzés évében) nagyságát.
<br>Elõadta még, hogy kérelmezõ a Kbt. 43. § (2) bekezdés a)-c) pontjában foglaltakra azt a nyilatkozatot tette, hogy "nyilatkozom, hogy a társaság a Kbt. 43. § (2) bekezdés a)-c) pontjai szerint a kiírt közbeszerzési eljárásban alvállalkozókat nem kíván igénybe venni." Ezzel a nyilatkozattal kérelmezõ nem teljesítette a hivatkozott rendelkezésben elõírtakat.
<br>A jogorvoslati eljárásban kérelmezõ és ajánlatkérõ tárgyalás tartását nem kérte.
<br>A Döntõbizottság a felek írásbeli észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>A Kbt. 43. § (1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie." Az 52. § (2) bekezdés d) pontja alapján az ezen feltételeknek nem megfelelõ ajánlat érvénytelen.
<br>Ajánlatkérõ a felhívás 16. pontjában elõírta, hogy az ajánlatot tartalomjegyzékkel és oldalszámozással kell ellátni.
<br>A Döntõbizottság megvizsgálta a kérelmezõ ajánlatát és megállapította, hogy az oldalszámozást illetõen ajánlatkérõ által elõadottak megfelelnek a valóságnak, kérelmezõ ajánlata csak részben volt oldalszámozással ellátva.
<br>Ajánlatkérõ a felhívás 11. a) pontjában elõírta, hogy a referenciatársaságok esetében az értékelés évére vonatkozó árbevétel nagyságát nettó összegben kell megadni.
<br>A kérelmezõ ajánlata 26-28. oldalán csatolta a referenciák ismertetését. Az ismertetett referenciáknál a "Megbízás ellenértéke: 1 000 000 Ft" stb. szerepel, amibõl nem lehet megállapítani, hogy az nettó vagy bruttó összeg.
<br>A Döntõbizottság nem fogadta el kérelmezõ érvelését, miszerint a számviteli törvény szerint az áfa nem képez árbevételt, így nem tekinthetõ az ellenszolgáltatás részének sem. A megrendelõ által fizetett ellenszolgáltatás ugyanis tartalmazza az áfát is. (Más kérdés, hogy azt általában be kell fizetni az adóhatóság részére.)
<br>Ajánlatkérõ kifejezetten elõírta, hogy nettó összegben kell feltüntetni az ellenszolgáltatás (megbízotti díj) összegét, kérelmezõnek tehát úgy kellett teljesítenie az adatszolgáltatást, hogy abból megállapítható legyen a kiírásnak való megfelelõség.
<br>A Kbt. 43. § (2) bekezdése ekként rendelkezik:
<br>"Az ajánlatban - ha ezt az ajánlatkérõ az ajánlati felhívásban elõírta - meg kell jelölni
<br>a) a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni, e szervezet (személy) meghatározása nélkül, illetõleg
<br>b) az ajánlattevõ által a közbeszerzés értékének tíz százalékát meghaladó mértékben igénybe venni kívánt alvállalkozókat, illetõleg
<br>c) a teljesítésben egyébként - a közbeszerzés értékének tíz százalékát meghaladó mértékben - részt vevõ szervezeteket (személyeket)."
<br>Ajánlatkérõ elõírta a felhívásban a szóban forgó nyilatkozat csatolását. Kérelmezõ ajánlatának vonatkozó, fent ismertetett része és a Kbt. 43. § (2) bekezdése összevetésébõl megállapítható, hogy kérelmezõ nyilatkozata az a) és b) pontban foglaltakra tér ki, arra nem nyilatkozott kérelmezõ, hogy nem alvállalkozóként, hanem más minõségben (pl. közremûködõként, megbízottként) kíván-e más szervezetet vagy személyt bevonni a teljesítésbe.
<br>A Döntõbizottság megállapította, hogy ajánlatkérõ mindhárom okból helytállóan nyilvánította érvénytelennek a kérelmezõ ajánlatát, ezért a jogorvoslati kérelmet megalapozatlannak tartotta és elutasította.
<br>A Döntõbizottság megjegyzi, hogy a kérelmezõ ajánlatában lévõ hiányosságok - mint ahogy ajánlatkérõ is utalt erre az indokok közlésénél - a pótolható hiányok körébe tartoznak, azonban a hiánypótlásra a Kbt. 43. § (5) bekezdése értelmében csak akkor kerülhet sor, ha a felhívásban ajánlatkérõ ennek lehetõségét nem zárja ki. Ajánlatkérõ a felhívás 16.1. pontjában kizárta a hiánypótlás lehetõségét, így kérelmezõnek nem volt lehetõsége ajánlata hiánypótlás útján való érvényessé tételére.
<br>Döntõbizottság a Kbt. 76. § (1) bekezdésében biztosított jogkörében eljárva a 88. § a) pontja szerint rendelkezett.
<br>A bírósági jogorvoslatot a 89. § (1) bekezdése biztosítja.
<br>
<br>Budapest 2004. január 20.
<br>
<br>Dr. Csitkei Mária s. k., Hámori András s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>