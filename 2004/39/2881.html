<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2881/2004)
</h2>
<br>1024 Budapest, Margit krt. 85.
<br>Ikt.sz.: D.84/9/2004.
<br>
<br>Tárgy: a FLEXTERM Távfûtési és Hõtágulási Elemeket Gyártó Szerelõ és Kereskedõ Kft. jogorvoslati kérelme a Budapesti Távhõszolgáltató Rt. beszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a FLEXTERM Távfûtési és Hõtágulási Elemeket Gyártó Szerelõ és Kereskedõ Kft. (6000 Kecskemét, Szolnoki út 20., képviseli: dr. Laczkó Katalin ügyvéd, 6000 Kecskemét, Nagykõrösi u. 31., I/8., a továbbiakban: kérelmezõ) jogorvoslati kérelmét, melyet a Budapesti Távhõszolgáltató Rt. (1116 Budapest, Kalotaszeg u. 31., a továbbiakban: kérelmezett) "távfûtési vezetékek felújításának építés-szerelési munkáihoz anyagbeszerzés" tárgyú beszerzési eljárása ellen nyújtott be, elutasítja.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság az eljárás iratai és a felek nyilatkozatai alapján az alábbi tényállást állapította meg:
<br>Kérelmezett és az ISOPLUS Kft. között 2003. április 21-én szállítási keretszerzõdés aláírására került sor, amelynek tárgya "elõreszigetelt, mûanyag köpenycsöves, közvetlenül földbe fektethetõ, jelzõrendszerrel ellátott fûtési csövek, idomok, szerelvények és tartozékok (kiegészítõ elemek) (a továbbiakban együtt: termékek) gyártása, illetve szolgáltatása a szállító érvényben lévõ - jelen szerzõdés I. sz. és II. sz. elválaszthatatlan mellékletét képezõ - gyártmánykatalógusa (árjegyzéke) alapján."
<br>A keretszerzõdés 2003. április 1-jétõl 2004. április 1-jéig hatályos. A szerzõdés 7. pontja szerint az éves várható keret összeg 300 millió forint + áfa, æ 20% eltérés megengedésével.
<br>A kérelmezett a keretszerzõdés alapján folyamatos megrendeléseket eszközölt az ISOPLUS Kft-tõl.
<br>A kérelmezett a 2004. január 14-i Közbeszerzési Értesítõ 2004. évi 4. számában négy nyílt közbeszerzési eljárást indított távfûtési vezetékek felújításának építési-szerelési munkáira a következõk szerint: Budapest XI., Bükköny utcai DN80/160, illetve DN 65/140 méretû primer távfûtési vezeték felújításának építési-szerelési munkái a 23-2-5790 aknától a 23-4-957 és 23-49510 jelû hõközponti csatlakozásig 90 nyomvonal folyóméter hosszban; Budapest XI., Galambóc utcai DN 300 méretû távfûtési vezeték felújításának építési-szerelési munkái a 25-2-0145 és a 25-2-5740 számú aknák között, és csatlakozó aknák építési-szerelési munkái 140 nyomvonal folyóméter hosszban; Budapest XI., Dávid F. utcai távfûtési vezeték felújításának építési-szerelési munkái a 25-2-5025 aknáig és a 25-2-5025 aknától a 9220 jelû hõközponti csatlakozásig 95 nyomvonal folyóméter hosszban; valamint a Budapest XIII., Róbert Károly körúti DN 300-as távfûtési vezeték felújításának építési-szerelési munkái a 0280 aknától a 2210 aknáig, illetve 7210 számú hõközpontig, valamint a 2230 aknától az új 2240/A jelû aknáig, 320 nyomvonal-folyóméteren.
<br>Az eljárásokban dokumentációk is rendelkezésre álltak, melyben kérelmezett meghatározta a részletes mûszaki és ajánlati feltételeket. A dokumentációkban kérelmezett tájékoztatta az érdekelteket arról, hogy a teljesítéshez szükséges, ott meghatározott anyagokat rendelkezésre bocsátott (Rb) anyagként biztosítja a gyártó ISOPLUS Kft. telephelyén, meglévõ keretszerzõdésének terhére.
<br>Kérelmezõ 2004. február 9-én nyújtott be jogorvoslati kérelmet, melyben kérte, hogy a Döntõbizottság állapítsa meg a jogsértés megtörténtét és a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 88. § (1) bekezdésének e) pontja alapján az ISOPLUS Kft.-t tiltsa el a közbeszerzési eljárásban való részvételtõl.
<br>Kérelme indokaként elõadta, hogy kérelmezettnek a Közbeszerzési Értesítõ 2004. évi 4. számában távfûtési vezetékek felújításának építési-szerelési munkáira kiírt közbeszerzési eljárások ajánlati felhívásaiból (ezen felhívások dokumentációjából) értesült arról, hogy kérelmezett nyílt eljárásai során a közbeszerzési törvény hatálya alá tartozó távfûtési vezeték felújítás építési-szerelési munkák elvégzéséhez szükséges anyagok közül az ott megjelölteket közbeszerzési eljárást mellõzve szerzi be az ISOPLUS Kft.-tõl, és mint rendelkezésre bocsátott (Rb) anyagot biztosítja azt ajánlattevõknek meglévõ keretszerzõdése terhére.
<br>Kérelmezõ álláspontja szerint a kérelmezett a Kbt. szabályainak figyelmen kívül hagyásával kötött keretszerzõdést.
<br>Kérelmezõ tapasztalatai szerint ilyen volumenû munka anyagainak ára meghaladja a közbeszerzési értékhatárt, tehát azokat is közbeszerzési eljárásban kellett volna kérelmezettnek beszereznie.
<br>A meghirdetett közbeszerzési eljárások dokumentációit 2004. január 23. napján vette kézhez, így ez az idõpont a jogsérelemrõl történõ tudomásszerzés idõpontja.
<br>Kérelmét, mint egyéb érdekelt nyújtotta be, akinek érdekeit sérti a kérelmezett eljárása. Kérelmezõ ugyanis ennek a piacnak jelentõs szereplõje, ajánlattevõként részt vehetett volna az eljárásban, amennyiben kérelmezett anyagbeszerzésre közbeszerzési eljárást folytatott volna le.
<br>Kérelmezõ a tárgyaláson, az írásbeli jogorvoslati kérelmében foglaltakat akként pontosította, hogy a jogsértõ esemény bekövetkezésének idõpontjaként a Döntõbizottság ne a szállítási keretszerzõdés megkötésének 2003. április 21-i napját, hanem ezen keretszerzõdés alapján megkötött eseti szállítási szerzõdések létrejöttének idõpontját tekintse.
<br>Kérelmezett 2004. február 19-én juttatta el észrevételeit a Döntõbizottsághoz, melyben kérte a jogorvoslati kérelem elutasítását. Álláspontja szerint a Kbt. elõ írásait nem sértette meg.
<br>Kérelmezett csak a Kbt. 2003. április 25-én elfogadott és 2003. június 9-én hatályba lépett módosítása folytán került a Kbt. alanyi hatálya alá. Az ISOPLUS anyagokra vonatkozó szerzõdést kérelmezett 2003. április 1. napjától kezdõdõ egy éves idõtartamra kötötte meg az ISOPLUS Kft.-vel 2003. április 21-én.
<br>Ebben az idõpontban kérelmezett még nem volt a Kbt. alanya, így közbeszerzési eljárás lefolytatási kötelezettsége sem volt az adott árubeszerzés vonatkozásában, tehát a közbeszerzési eljárás mellõzése, mint jogsértés sem valósulhatott meg.
<br>A keretszerzõdés még hatályban van, a kiírt eljárásokban a kérelmezett a szükséges anyagokat ez alapján bocsátja rendelkezésre.
<br>A keretszerzõdés 2004. április 1-jei lejártát követõen a kérelmezett a Kbt. szabályai szerint fog eljárni az árubeszerzése tekintetében is. Kérelmezett a Döntõbizottság részére 2004. március 8-án becsatolta az SAP anyaglistáját, melybõl megállapítható, hogy a 2003. április 21-én létrejött szállítási keretszerzõdés alapján az elsõ megrendelés idõpontja 2003. április 21-e volt.
<br>A kérelmezett és az ISOPLUS Kft. között 2003. április 23. és december 31-e között 57 db megrendelésre került sor, összességében 161 552 843 Ft értékben. 2004. január 1-je és 2004. március 5-e között további 7 db megrendelés történt, összességében 1 884 911 Ft értékben.
<br>Egyéb érdekeltként az ISOPLUS Kft. elõadta, hogy a távvezeték anyagait a 2003. április 21-én megkötött keretszerzõdés alapján szerzi be tõle kérelmezett és tudomásuk szerint kérelmezett a szerzõdés megkötésének idõpontjában nem tartozott a közbeszerzés törvény hatálya alá.
<br>A Döntõbizottság a beszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.
<br>A Döntõbizottságnak elsõdlegesen abban a kérdésben kellett állást foglalnia, hogy a jogorvoslati kérelem a törvényben elõírt határidõben került-e elõ terjesztésre.
<br>A Kbt. 79. § (7) bekezdés szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint.
<br>A határidõk elmulasztása jogvesztéssel jár.
<br>A (8) bekezdés kimondja, a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát;
<br>b) az elõírt határidõnél késõbb közzétett hirdetmény esetén a hirdetmény megjelenését;
<br>c) közbeszerzési eljárás mellõzésével történõ beszerzés esetén a szerzõdés megkötését.
<br>A Kbt. a kérelem benyújtásával kapcsolatban egy objektív és egy szubjektív határidõt határoz meg. Az objektív a jogsértõ esemény megtörténtéhez, míg a szubjektív az errõl történt tudomásszerzéshez kötõdik. A jogsértésrõl történõ tudomásszerzés idõpontja csak az objektív határidõn belül bír jogi relevanciával. Az objektív határidõn túl az érdemi vizsgálatot lefolytatni akkor sem lehet, ha a kérelmezõ a tudomásszerzéstõl számított 15 napon belül kezdeményezi az eljárást, tekintettel arra, hogy mind a szubjektív, mind pedig az objektív határidõ jogvesztõ.
<br>A Döntõbizottság elsõdlegesen azt vizsgálta, hogy a sérelmezett szerzõdések megkötésére mikor került sor.
<br>Az 1959. évi IV. tv., a Polgári Törvénykönyv 205. §-ában foglaltak szerint a szerzõdés a felek akaratának kölcsönös és egybehangzó kifejezésével jön létre.
<br>A Döntõbizottság rendelkezésére bocsátott, a Budapesti Távhõszolgáltató Rt., azaz kérelmezett mint megrendelõ és az ISOPLUS Távhõvezetékgyártó Kft. mint szállító között elõre szigetelt, mûanyag köpenycsöves, közvetlenül földbe fektethetõ, jelzõrendszerrel ellátott fûtési csövek, idomok, szerelvények és tartozékok gyártására, szolgáltatására 2003. április 21-i keltezésû szállítási keretszerzõdést mindkét szerzõdõ fél aláírásával látta el, és mint azt ezen szerzõdés szállítója a tárgyaláson hangsúlyozta, a szerzõdés aláírását követõen a gyártást haladéktalanul meg is kezdte. Az elõzõekben részletezettek alapján a szerzõdéskötés napjának a keretszerzõdés tekintetében 2003. április 21-e tekinthetõ.
<br>A kérelmezõ ezzel szemben jogsértõ esemény bekövetkezése idõpontjának nem a keretszerzõdés megkötésének az idõpontját, hanem a keretszerzõdés alapján történõ megrendelési idõpontokat tekinti. Ezen idõpontok 2003. április 21-e és 2004. március 5-e közötti idõszakra esnek.
<br>A Döntõbizottság megállapította, hogy a 90 napos objektív határidõre tekintettel a keretszerzõdés már érdemben nem vizsgálható, annak létét tényként kell kezelni, ezért a Döntõbizottság csak azt vizsgálhatta, hogy az objektív határidõbe esõ megrendelések megfelelnek-e a keretszerzõdés tartalmának. A csatolt iratok alapján megállapítható volt - egyebekben ezt a kérelmezõ sem vitatta - hogy az eseti megrendelésekre a keretszerzõdés keretén belül került sor, annak mind tárgyukban, mind értékükben megfeleltek. Mindezek alapján az egyedi megrendelések nem új beszerzési igények voltak, ezért a kérelmezettnek azokkal kapcsolatosan közbeszerzési eljárást nem kellett folytatnia. Megjegyzi a Döntõbizottság, hogy a kérelmezett a keretszerzõdés megkötésének idején nem tartozott a Kbt. alanyi hatálya alá.
<br>A Döntõbizottság a Kbt. 76. § (1) bekezdés a) pontjában meghatározott jogkörében eljárva - a fenti indokokra tekintettel - a 88. § (1) bekezdés a) pontja alapján utasította el a kérelmezõ jogorvoslati kérelmét.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdés biztosítja.
<br>
<br>Budapest, 2003. március 12.
<br>
<br>Dr. Bátorligeti Márta s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>