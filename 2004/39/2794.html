<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2794/2004)
</h2>
<br>1024 Budapest, Margit krt. 85.
<br>Ikt.sz.: D.101/7/2004.
<br>
<br>Tárgy: a ZÁÉV Rt. jogorvoslati kérelme Székesfehérvár Megyei Jogú Város Önkormányzata közbeszerzési eljárása ellen.
<br>
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a ZÁÉV Rt. (8900 Zalaegerszeg, Kossuth L. u. 9-11., képviseli: dr. Orsós Ferenc jogtanácsos a továbbiakban: kérelmezõ) által a Székesfehérvár Megyei Jogú Város Önkormányzata (8000 Székesfehérvár, Városház tér 1., képviseli: SZÁMÍT Kft. 1025 Budapest, Törökvész út 95-97. a továbbiakban: ajánlatkérõ) "Székesfehérvár Vörösmarty Színház rekonstrukciója és bõvítése" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonására tekintettel - megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. december 10-i 50. számában tette közzé részvételi felhívását nyílt elõminõsítési eljárás megindítására a rendelkezõ részben meghatározott tárgyban. A felhívást a Közbeszerzési Értesítõ 52. számában helyesbítették.
<br>A felhívás 12. pontjának 3. francia bekezdésében ajánlatkérõ elõírta, hogy a részvételi jelentkezésben csatolni kell a részvételre jelentkezõ és 10%-ot meghaladó alvállalkozójának 30 napnál nem régebbi cégkivonatát, a 4. francia bekezdésben pedig azt, hogy a részvételi jelentkezésben csatolni kell aláírási címpéldányt attól a személytõl, aki a részvételi jelentkezést aláírja. A felhívás 12. pont 10. bekezdésében ajánlatkérõ felhívta a részvételre jelentkezõk figyelmét, hogy hiánypótlásra nem biztosít lehetõséget.
<br>Ajánlatkérõ dokumentációt is összeállított, mely szintén tartalmazta ezeket az elõírásokat.
<br>Részvételi jelentkezést nyújtott be a 2004. január 12-i határidõre: a Baucont Építõipari Rt., a Magyar Építõ Rt., a Középületépítõ Rt., az Arcadom Építõipari Rt., a KÉSZ Kft. és a kérelmezõ.
<br>A kérelmezõ részvételre jelentkezését a felolvasólapon két cégjegyzésre jogosult írta alá, a részvételre jelentkezésbe egy aláírási címpéldányt csatolt a kérelmezõ. Ajánlatkérõ felvilágosítást kért a kérelmezõtõl az aláírók személyével kapcsolatban, melyre kérelmezõ válaszolt és megküldte mindkét aláíró aláírási címpéldányát.
<br>Ajánlatkérõ 2004. január 29-én hirdette ki a részvételi szakaszt lezáró döntését. A kérelmezõ részvételre jelentkezését érvénytelenné nyilvánította arra hivatkozással, hogy a részvételi felhívás elõírása ellenére nem csatolta a jelentkezést aláírók aláírási címpéldányát.
<br>A kérelmezõ 2004. február 18-án nyújtotta be jogorvoslati kérelmét. Kérte jogsértés megállapítását, a részvételre jelentkezését érvénytelenné nyilvánító ajánlatkérõi döntés megsemmisítését. Álláspontja szerint a benyújtott jelentkezése érvényes, azt cégszerûen írták alá.
<br>A Döntõbizottság a jogorvoslati eljárást megindította és 2004. március 8-a 13.00 órára tárgyalást tûzött ki.
<br>Ajánlatkérõ írásbeli észrevételében kérte a jogorvoslati kérelem elutasítását. Álláspontja szerint jogszerûen nyilvánította érvénytelenné a kérelmezõ jelentkezését.
<br>A kérelmezõ 2004. március 4-én bejelentette, hogy a jogorvoslati kérelmét visszavonja és kérte a jogorvoslati eljárás megszüntetését, továbbá az igazgatási szolgáltatási díj visszatérítését.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl. E szakasz szerint a Döntõbizottság a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.
<br>Az igazgatási szolgáltatási díj egy speciális jogintézmény; az illetékekrõl szóló 1990. évi XCIII. törvény (Itv.) állapítja meg a rá vonatkozó általános szabályokat. Az Itv. 67. § (1) bekezdése szerint "egyes államigazgatási eljárásokért, illetõleg egyes intézmények igazgatási jellegû szolgáltatásának igénybevételéért, továbbá egyes bírósági eljárási cselekményekért (szolgáltatásokért) díjat kell fizetni."
<br>Az Itv. 67. § (5) bekezdése kimondja, hogy a díjat megállapító jogszabályban rendelkezni kell a díj beszedésével, kezelésével, nyilvántartásával, visszatérítésével stb. kapcsolatos részletes szabályokról.
<br>Az Itv. fenti rendelkezésébõl és a Kbt. 80. § (2) bekezdése szabályozásából egyértelmûen megállapítható, hogy az igazgatási szolgáltatási díj a Döntõbizottság eljárásának a díja, amelyet a jogorvoslati kérelem benyújtásakor kell megfizetni.
<br>Sem az Itv., sem a Kbt. nem állapít meg további részletszabályokat az igazgatási szolgáltatási díjjal, különösen annak visszatérítésével kapcsolatban. Erre tekintettel a Döntõbizottság külön jogi felhatalmazás hiányában nem jogosult az eljárási díj visszatérítésére. A Kbt. fentiekben idézett 88. § (1) bekezdés h) pontja alapján a Döntõbizottság akként rendelkezett, hogy a kérelmezõ viseli a felmerült költségeit, tekintettel arra, hogy nincs jogi lehetõség arra, hogy mást kötelezzen arra a Döntõbizottság, illetve elrendelje az igazgatási szolgáltatási díj visszatérítését.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>Tájékoztatja a Döntõbizottság a feleket, hogy a jogorvoslati kérelem visszavonására tekintettel a kitûzött tárgyalás nem kerül megtartásra.
<br>
<br>Budapest, 2004. március 5.
<br>
<br>Dr. Nagy Gizella s. k., Divinyi Péterné s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>