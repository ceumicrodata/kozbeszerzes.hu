<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2802/2004)
</h2>
<br>1024 Budapest, Margit krt. 85.
<br>Ikt.sz.: D.117/4/2004.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás az Egészségügyi, Szociális és Családügyi Minisztérium Reménysugár Habilitációs Intézet közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Egészségügyi, Szociális és Családügyi Minisztérium Reménysugár Habilitációs Intézet (1223 Budapest, Kápolna u. 3., a továbbiakban: ajánlatkérõ) "ajánlatkérõ 1223 Budapest, Kápolna u. 3. címen található telephelyén tervezett bõvítési és rekonstrukciós munkák I. ütemének kivitelezése során szükségessé váló pótmunkák elvégzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ 2004. február 12-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (2) bekezdés a), b) és c) pontja alapján a rendelkezõ részben megjelölt beszerzés tárgyában.
<br>Ajánlatkérõ az eljárásfajta választását azzal indokolta, hogy a rendelkezõ részben megjelölt beszerzés tárgyában 2002. évben nyílt elõminõsítési eljárást indított, amelyet 2003. évben folytatott le, melynek nyertese a 2003. június 3-i eredményhirdetés szerint a HUNÉP Rt. lett. A kivitelezési munkák folyamatban vannak, melyek befejezését követte volna a II. ütemre tervezett munkák elvégzése, amely a meglévõ épület teljes kiürítése mellett komplett felújítást foglalt volna magában. Az eredeti elképzelést egy tárcaközi megállapodás megváltoztatta. Ennek alapján tervmódosítások váltak szükségessé, a kivitelezõi tevékenységet a módosított tervekhez kell igazítani, amelynek eredményeként többletfeladatok elvégzése vált szükségessé. Továbbá a csapadékvíz-csatorna kivitelezését is meg kell oldani, mert az eredeti elképzelésekkel ellentétben a XX. ker. önkormányzat a befogadót nem építi ki.
<br>Ajánlatkérõ ajánlattételre a HUNÉP Universal Építõipari Rt.-t hívta fel.
<br>Ajánlatkérõ ajánlati felhívást is készített, melyben részletezte a beszerzés tárgyát, meghatározta az eljárás lefolytatásának a menetét.
<br>A Döntõbizottság elnöke 2004. február 25-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a Kbt. 70. § (2) bekezdés a) , b) és c) pontjában foglalt feltételek fennállása egyértelmûen nem állapítható meg. Az eredeti eljárás az új épület megépítésére vonatkozott, a jelenlegi eljárásban meg lévõ épület átalakítására is kért ajánlatot ajánlatkérõ, melyre vonatkozóan a választott eljárásfajta alkalmazásának jog szerûsége kétséges. Ennek alapján indítványozta az eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ a Döntõbizottsághoz 2004. március 10-én érkezett beadványában bejelentette, hogy ajánlati felhívását visszavonta figyelemmel arra, hogy a beszerzés tárgyát képezõ munkák elvégzésére az Egészségügyi, Szociális és Családügyi Minisztérium - a korábbi tájékoztatásával ellentétben - 2004-re pénzügyi fedezetet nem biztosított, így a Kbt. 32. § (2) bekezdésében foglalt feltételek nem állnak fenn. Ennek alapján kérte a jogorvoslati eljárás megszüntetését. Ajánlatkérõ egyben döntésérõl 2004. február 25-én kelt levelében tájékoztatta az ajánlattételre felhívott céget is.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése értelmében a közigazgatási szerv a hivatalból indított vagy folytatott eljárást, ha - a megindításra vagy folytatásra okot adó körülmény már nem áll fenn - megszünteti.
<br>Figyelemmel arra, hogy a jogorvoslati eljárással támadott közbeszerzési eljárás ajánlatkérõ azon döntésével, hogy a közbeszerzési eljárás lefolytatásának szándékától elállt, így közbeszerzési eljárás nincs folyamatban, a Döntõbizottság a rendelkezõ részben foglaltak szerint a jogorvoslati eljárást megszüntette.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. március 10.
<br>
<br>Dr. Engler Magdolna s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>
<br><br></body></html>