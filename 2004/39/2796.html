<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2796/2004)
</h2>
<br>1024 Budapest, Margit krt. 85.
<br>Ikt.sz.: D.89/8/2004.
<br>
<br>Tárgy: a Strabag Kft. jogorvoslati kérelme Gödöllõ Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Strabag Rt. (1135 Budapest, Szegedi út 35-37., képviseli: dr. Kecskés Gabriella ügyvéd, 1135 Budapest, Szegedi út 35-37., a továbbiakban: kérelmezõ) által Gödöllõ Város Önkormányzata (2100 Gödöllõ, Szabadság tér 7., a továbbiakban: ajánlatkérõ) "Gödöllõ, Ökörtelek-völgyi komposzttelep megvalósítása" tárgyú közbeszerzési eljárása ellen indított jogorvoslati eljárást
<br>
<br>megszünteti.
<br>
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Az ajánlatkérõ 2003. december 10-én a Közbeszerzési Értesítõ 50. számában 9139/2003 szám alatt tette közzé ajánlati felhívását nyílt közbeszerzési eljárás megindítására, a rendelkezõ részben megjelölt beszerzés tárgyában a I. és II. részfeladatra.
<br>A beruházás két feladatból áll, az ajánlatkérõ külön-külön kért ajánlatot a komposzttelep építési munkáira és technológiájára, illetõleg a meghatározott gépek beszerzésére. Ajánlatkérõ az ajánlatokat részenként kívánta elbírálni, és a szerzõdést a részek tekintetében nyertes ajánlattevõkkel kívánta megkötni. Ajánlatkérõ az ajánlatokat a legalacsonyabb összegû ellenszolgáltatás szempont alapján értékelte.
<br>Az ajánlattételi határidõre 2004. január 20-ra a BIOPETROL Környezettechnikai Kft., az Agrolánc Kft., a Profikomp Kft., a PENTA Kft., az MBI Mérnöki Menedzser és Építõ Kft. és a kérelmezõ nyújtott be ajánlatot.
<br>Az ajánlatokat ajánlatkérõ elbírálta, majd 2004. február 10-én eredményt hirdetett, mely szerint a PENTA Általános Építõipari Kft.-t hirdette ki nyertesnek az 1. sz. részfeladatra, míg a második legkedvezõbb ajánlatot tevõ a kérelmezõ volt.
<br>Kérelmezõ 2004. február 10-én vette kézhez az eredményt és az eljárásról szóló összegzést, ekkor szerzett tudomást ajánlatkérõ jogsértõ döntésérõl.
<br>A kérelmezõ 2004. február 12-én elõterjesztett jogorvoslati kérelmében az I. részfeladatra vonatkozóan kérte az ajánlatkérõ közbeszerzési eljárást lezáró döntésének megsemmisítését, valamint ideiglenes intézkedésként a szerzõdéskötés megtiltását és hogy a Döntõbizottság kötelezze ajánlatkérõt az eljárási díj megfizetésére.
<br>Kérelme indoklásául elõadta, hogy az építési munkára tett részajánlatok közül az ajánlatkérõ a PENTA Kft. ajánlatát tekintette legkedvezõbbnek 49 092 331 Ft-os ár mellett, míg társasága ajánlata alacsonyabb, 49 036 150 Ft-os árat tartalmazott.
<br>Ajánlatkérõ a PENTA Kft. kiválasztását azzal indokolta, hogy a közegészségügyi és környezetvédelmi hatóság idõközben elõírta az eredeti mûszaki tartalom kiegészítését (többletszigetelés a térbeton alá), amely "kiegészítõ mûszaki tartalom a nyertes ajánlattevõ felé pótmunka elrendelésével valósulhat meg". Az elrendelésre kerülõ pótmunka tételei vonatkozásában a PENTA Kft. ajánlata az alacsonyabb összegû egységárakat tartalmazta, így az értékelõbizottság a STRABAG Rt. és a PENTA Kft. egyenértékûnek tekintett ajánlatai közül - a várható pótmunka értékére tekintettel - a PENTA Kft. ajánlatát javasolta nyertesnek kihirdetni.
<br>A Döntõbizottság D.89/3/2004. számú ideiglenes intézkedéssel a szerzõdés megkötését megtiltotta.
<br>A Strabag Rt. 2004. február 20-án írásban bejelentette, hogy a jogorvoslati kérelmét visszavonja és kéri a jogorvoslati eljárás megszüntetését.
<br>A közbeszerzésekrõl szóló - többször módosított 1995. évi XL. törvény (a továbbiakban: Kbt.) 79. § (2) bekezdése alapján a bizottság eljárása kérelemre vagy hivatalból indul.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti kivéve, ha az eljárás hivatalból is megindítható és a közigazgatási szerv az eljárást folytatja.
<br>A fenti rendelkezésekre tekintettel, mivel a kérelmezõ jogorvoslati kérelmét visszavonta, a Döntõbizottság a Kbt. 76. § (1) bekezdés c) pontjában biztosított jogkörében eljárva a rendelkezõ részben foglaltak szerint a jogorvoslati eljárást megszüntette.
<br>A Döntõbizottság a költségek viselésérõl a Kbt. 88. § (1) bekezdés h) pontja szerint határozott.
<br>A Kbt. 89. § (1) bekezdése szerint a bizottság határozata ellen nincs helye fellebbezésnek. Akinek jogát, vagy jogos érdekét a bizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.
<br>A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így a határozat bírósági felülvizsgálatának nincs helye.
<br>Tájékoztatja a Döntõbizottság a feleket, hogy a jogorvoslati eljárás megszüntetésére tekintettel a kitûzött tárgyalás nem kerül megtartásra.
<br>
<br>Budapest, 2004. február 25.
<br>
<br>Dr. Csanádi Péter s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>