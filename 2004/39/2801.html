<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2801/2004)
</h2>
<br>1024 Budapest, Margit krt. 85.
<br>Ikt.sz.: D.3/ 20/2004.
<br>
<br>Tárgy: a NOVOMED Kft. és a Johnson & Johnson Kft. jogorvoslati kérelme a Gottsegen György Országos Kardiológiai Intézet közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A NOVOMED Kft. (1115 Budapest Fraknó u. 4.; képv.: dr. Juhász János ügyvéd - továbbiakban: kérelmezõ I.) jogorvoslati kérelmét - melyet a Gottsegen György Országos Kardiológiai Intézet (1096 Budapest Haller u. 29.; képv.: dr. Hargitai László ügyvéd - továbbiakban: ajánlatkérõ) I. 1570 db coronariastent (9-féle), IT 130 db intraaorticus ballonpumpa-katéter (3 méret) szállítása tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A Johnson & Johnson Kft. (2045 Törökbálint Tó Park; továbbiakban: kérelmezõ II.) jogorvoslati kérelmének, melyet ajánlatkérõ fenti tárgyú közbeszerzési eljárása ellen indított - a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 44. § (8) bekezdését és 61. § (1) bekezdését. A jogsértés miatt a Döntõbizottság 1 000 000 Ft, azaz egymillió forint bírságot szab ki ajánlatkérõ terhére, melyet ajánlatkérõ a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Állam kincstárnál vezetett 10032000-01720361-00000000 számú számlájára történõ átutalással.
<br>Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ II. részére a 150 000 Ft igazgatási szolgáltatási díjat.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ tárgyalásos gyorsított eljárás lefolytatására részvételi felhívást tett közzé a Közbeszerzési Értesítõ 2003. november 26-án megjelent számában a rendelkezõ részben megjelölt beszerzés tárgyában.
<br>A felhívás 3. c) és d) pontja szerint az egyes termékkörökre részajánlatot lehetett tenni, az I. termékkörnél termékféleségenként; a II. termékkörnél a teljes mennyiségre.
<br>A felhívás szerint a részvételi jelentkezés határideje a hirdetmény közzétételét követõ elsõ naptól számított 10. napot követõ elsõ munkanap 10.00 óra, az eredményhirdetés idõpontja a jelentkezési határidõ lejártának napját követõ elsõ naptól számított 5. munkanap 10.00 óra volt.
<br>Ajánlatkérõ a felhívás 11. a) pontjában elõírta, hogy a jelentkezõ "ismertesse a 2000-2002. évektõl azon szerzõdéseinek teljesítését, amelyek tárgya azonos volt a jelen közbeszerzés tárgyával, megjelölve a teljesítés idejét és a személyi adatokat (név, telefonszám)".
<br>A felhívás 9. a) pontja a jelentkezõk alkalmassága vizsgálatának szempontjait tartalmazta, a mûszaki alkalmasságot illetõen a következõket:
<br>- rendelkezik-e a beszerzés tárgyával megegyezõ volumenû referenciával,
<br>- a megajánlani kívánt termékei meg fognak-e felelni az igényelt szakmai feltételeknek,
<br>- a megajánlani kívánt termékei rendelkeznek-e bármely nemzeti rendszerben akkreditált minõségtanúsító intézménytõl származó igazolással.
<br>A 9. b) pontban ajánlatkérõ kikötötte, hogy alkalmatlannak nyilvánítja a jelentkezõt, ha nem rendelkezik:
<br>- fekvõbeteg-intézménynél az elmúlt két évben legalább 3 db, azonos volumenû szállítási referenciával,
<br>- olyan magyar nyelvû szakmai leírással, melybõl megállapítható a megajánlani kívánt tennék mûszaki alkalmassága (ami a dokumentáció mellékletében szereplõ hiánytalanul kitöltött adatlap melléklete),
<br>- a gyártásra vonatkozó minõségtanúsító intézménytõl (CE vagy FDA és ORKI) származó tanúsítvánnyal.
<br>Ajánlatkérõ részvételi dokumentációt készített, melyben a coronariastentekre vonatkozó mûszaki elõ írásokat "II. Coronariastentek 1. sz. melléklet" (10., 11. oldal) tartalmazta.
<br>Az I.2. Optimális láthatóságú, ill. markeres stentekre (400 db) elõ írás volt, hogy "tágítás elõtt â 10 és â 30 mm hosszúságban elérhetõ", "legalább 4 különféle mérethosszúságú", "tágított állapotban 2,5-4,0 mm külsõ átmérõre dilatálható" legyen.
<br>Az I.3. Jó oldalág-elérést biztosító stentekre (300 db) elõ írás volt, hogy "tágítás elõtt â 10 és â 30 mm hosszúságban elérhetõ", "legalább 4 különféle mérethosszúságú", "tágított állapotban 2,75-4,0 külsõ átmérõre dilatálható" legyen.
<br>Az I.4. Tortuozus ér stentelésére alkalmas stentekre (200 db) elõ írás volt, hogy "tágítás elõtt â 10 és â 30 mm hosszúságban elérhetõ", "legalább 4 különféle mérethosszúságú", "tágított állapotban 2,75-4,0 mm külsõ átmérõre dilatálható" legyen.
<br>Az I.7. Gyógyszerkibocsátó stentekre (DES) (30 db) elõ írás volt, hogy "direkt stentelésre alkalmas legyen".
<br>A részvételi dokumentáció elõírta, hogy a jelentkezésnek tartalmaznia kell a 2.1., 2.2. és 2.3. melléklet szerinti adatlapokat kitöltve, valamint a Kbt. 44. és 46. §-a szerinti igazolásokat és nyilatkozatokat.
<br>A 2.1. sz. melléklet szerinti stentadatlap I-en a 9-féle stent fõ technikai jellemzõire kellett megadni az adatokat, a 2.2. melléklet szerinti stentadatlap II-n pedig a részletes technikai jellemzõkre vonatkozó adatokat.
<br>Kérelmezõ I. az I.2., I.3., és I.4., a kérelmezõ II. az I.3. és I.7. stenttípusra nyújtott be jelentkezést.
<br>Ajánlatkérõ a részvételi szakasz eredményhirdetésén, december 13-án közölte, hogy kérelmezõ I. alkalmatlan az ajánlattételre, "mert a megajánlani kívánt termékei közül egyik sem teljesíti a kiírás feltételeit." A részvételi szakaszról szóló összegzésben az alkalmatlanság indoka úgy került megfogalmazásra, hogy "a 2., 3. és a 4. stenttípusra megajánlani kívánt termékei nem felelnek meg a dokumentáció 1. sz. mellékletében megfogalmazott tágítás elõtt â 10 és â 30 mm hosszúságban is elérhetõ elvárásnak, mert a 2,5 mm átmérõjûek között nincs 24 mm-nél hosszabb stent".
<br>Kérelmezõ I. az eredményhirdetésen nem volt jelen, a részvételi szakaszról szóló összegzést december 22-én vette kézhez.
<br>Az ajánlattételt követõen ajánlatkérõ lefolytatta a tárgyalásokat és a 2004. január 14-én tartott eredményhirdetésen az I/1. és I/5. stenttípusra az Allegro Kft., az I/2. és I/3. stenttípusra a Biomedica Kft., az I/4. stenttípusra a Promedix Kft., az I/7. és I/8. stenttípusra a Boston Scientific, az I/9. stenttípusra a MedlineS Kft. ajánlatát hirdette ki nyertesnek. (Az I/6. stenttípusra nem érkezett ajánlat.) Ajánlatkérõ a nyertesekkel a közbeszerzési szerzõdést megkötötte.
<br>Kérelmezõ I. 2004. január 5-én jogorvoslati kérelmet terjesztett elõ a Döntõbizottsághoz.
<br>Sérelmezte az ajánlattételre alkalmatlanná nyilvánítását, kérte a jogsértés megállapítását, ajánlatkérõnek a részvételi szakaszban hozott döntése megsemmisítését és ajánlatkérõ kötelezését, hogy kérelmezõt az eljárásba vonja be, valamint ideiglenes intézkedésként a közbeszerzési eljárás felfüggesztését. Kérelme indokaként elõadta: ajánlatában az I.2., I.3. és I.4. stenteknél 9, 12, 15, 18, 24 mm-es hosszúságnál 2,5, 3, 3,5 és 4 mm átmérõig dilatálható terméket ajánlott. A 30 mm hosszú stenteknél 3, 3,5 és 4 mm átmérõre dilatálható terméket ajánlott. 2,5 mm-re tágítható stentet valóban nem tartalmazott a jelentkezése, ennek ellenére ajánlatkérõ döntését nem tartja helytállónak, mert a kiírásban ajánlatkérõ a tágítás elõtti hosszméret és a tágított állapotban 2,75-4,0 mm külsõ átmérõre dilatálható kritériumoknál nem várta el az egyidejûséget. Abban az esetben lenne helytálló ajánlatkérõ döntése, ha a kiírásban kijelentette volna, hogy minden egyes átmérõhöz minden hosszban kell megajánlott terméket szerepeltetni.
<br>A jogorvoslati eljárásban 2004. január 28-án tartott tárgyaláson pontosított kérelmében sérelmezte továbbá, hogy ajánlatkérõ elfogadta a többi jelentkezõ I.2., I.3. és I.4. termékekre vonatkozó jelentkezését, holott azok nem felelnek meg a felhívásban a referenciákkal kapcsolatban elõírt alkalmassági feltételnek. Állította, hogy ezen ajánlattevõk 2001-2002-ben csak külföldre történt gyártói európai eladásokat tudtak igazolni a megajánlani kívánt termékekre, holott ajánlatkérõ egyértelmûen szállítási referenciát kért. Utalt arra, hogy ajánlatkérõ a 2003. december 12-én feltett kérdésre adott válaszában azt közölte, hogy nemcsak magyarországi referenciákat fogad el a stentek vonatkozásában; álláspontja szerint azonban a felhívást ilyen módon nem lehet módosítani. A jogorvoslati eljárásban tartott tárgyaláson kérelmét visszavonta, mivel a Döntõbizottság bemutatta részére a többi jelentkezõ jelentkezésében szereplõ referenciákat.
<br>Kérte továbbá, hogy a Döntõbizottság vizsgálja meg, hogy az általa ajánlattételre megjelölt termékekkel azonos termékeket illetõen a többi jelentkezõ 100%-ig pontos elnevezést adott-e meg a referenciákban. Kérelmét a jogorvoslati eljárásban tartott tárgyaláson ajánlatkérõ hivatkozására - miszerint a kiírás szerint a kódszámokat nem kellett megjelölni - visszavonta.
<br>A Döntõbizottság ideiglenes intézkedést nem alkalmazott, mert a rendelkezésére álló adatokból nem volt megállapítható a jogsértés ténye, illetve a közbeszerzés tisztaságának megsértése vagy annak a veszélye.
<br>Ajánlatkérõ észrevételében kérte a jogorvoslati kérelem elutasítását.
<br>Elõadta, nem valamely átmérõre tágíthatóságra vonatkozó adat volt az alkalmatlanná minõsítés alapjául szolgáló körülmény, a kritérium a részvételi dokumentáció 1. sz. mellékletében "tágítás elõtt"-iként megadott hosszméretekre vonatkozott. Így kérelmezõnek a tágított állapotra vonatkozó érvelése irreleváns.
<br>A tárgyaláson észrevételét kiegészítette, elõadta, hogy azért nyilvánította alkalmatlannak az ajánlattételre kérelmezõ I-et, mert a jelentkezése 47-51. oldalán lévõ angol nyelvû dokumentumban lévõ felsorolásból megállapította, hogy kérelmezõnek a tágított állapotban 2,5 mm külsõ átmérõre dilatálható stentjei között 24 mm hosszúságban elérhetõnél nagyobb nem szerepel.
<br>Kérelmezõ II. 2004. január 20-án terjesztett elõ jogorvoslati kérelmet, a Döntõbizottság az ügyet a kérelmezõ I. kérelmére indult jogorvoslati eljárással egyesítette.
<br>Kérelmezõ II. kérte a jogsértés megállapítását és bírság kiszabását. Kérelme indokaként elõadta:
<br>Ajánlatkérõ az eredményhirdetésen a Kbt. 5. sz. mellékletét nem ismertette. A tárgyaláson ezen állítása igazolásaként az eredményhirdetésen jelen lévõk tanúként való meghallgatását indítványozta.
<br>Ajánlatkérõ a szerzõdéskötés idõpontjaként 2004. január 22-ét jelölte meg, annak ellenére, hogy a Kbt. 62. § (2) bekezdése alapján ez nem határozható meg az eredményhirdetést követõ naptól számított nyolcadik napnál korábbi idõpontként. A tárgyaláson ezen kérelmét visszavonta.
<br>Sérelmezte, hogy ajánlatkérõ nem nyilvánította alkalmatlannak a Boston Scientific Kft.-t a szerzõdés teljesítésére, annak ellenére, hogy nem rendelkezhet az I.7. terméksorban kiírt 30 db gyógyszerkibocsátó stentre a kiírás szerinti szállítási referenciával, mivel az általa megajánlott TAXUS gyógyszerkibocsátó stent 2003 februárjában került elõször forgalomba. Erre a tényre ajánlattevõ 2003. december 4-én kelt válaszlevelébõl következtet.
<br>Álláspontja szerint a nyertes I.7. termékre tett ajánlata azért sem fogadható el, mert nem felel meg a dokumentáció 1. sz. mellékletében foglalt elõ írásnak, miszerint a terméknek alkalmasnak kell lennie direkt stentelésre. A TAXUS stent használati útmutatójában az áll, hogy "a célszûkületet megfelelõen elõ kell tágítani a stent behelyezése elõtt".
<br>Ajánlatkérõ észrevételében és a tárgyaláson kérte a jogorvoslati kérelem elutasítását.
<br>Elõadta, hogy az eredményhirdetésen - annak jegyzõkönyve szövegébõl is megállapíthatóan - ismertette az összegzést.
<br>Álláspontja szerint a Boston Scientific Kft. I.7. terméksorban megjelölt gyógyszerkibocsátó stentje referenciájának kell tekinteni a megajánlott TAXUS típusú termékeknek az ajánlat 114. oldalán 61 fõ, a 119. oldalán 536 fõ, a 128. oldalán 28 fõ és a 134. oldalán 1326 fõ betegen való elvégzését igazoló, angol nyelvû dokumentumokat.
<br>Az a tény, hogy a TAXUS típusú termékek alkalmasak a direkt stentelésre, a Boston Scientific ajánlata 150. és 163. oldalán lévõ adatokból megállapítható.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>A Kbt. 44. §-a szabályozza a jelentkezõ/ajánlattevõ alkalmassága igazolására kérhetõ igazolások, nyilatkozatok körét, a (8) bekezdés elõírja, hogy ajánlatkérõnek az alkalmasság igazolására elõírtak alapján kell döntenie a jelentkezõ alkalmasságáról.
<br>Kérelmezõ I. sérelmezte, hogy ajánlatkérõ az I.2., I.3. és I.4. termékek megajánlására vonatkozó jelentkezése alapján õt alkalmatlannak nyilvánította az ajánlattételre.
<br>A Döntõbizottság a részvételi felhívásban rögzített alkalmasságvizsgálati szempontok és a részvételi dokumentációban meghatározott mûszaki elõ írások függvényében megvizsgálta kérelmezõ I. ajánlattételre való alkalmasságát annak eldöntése végett, hogy az ajánlatkérõ által közölt indok helytálló-e.
<br>Ajánlatkérõ által az összegzésben közölt alkalmatlansági indok az volt, hogy kérelmezõ I. által megajánlani kívánt termékek nem felelnek meg a dokumentáció 1. sz. mellékletében megfogalmazott "tágítás elõtt â 10 és ô 30 mm hosszúságban is elérhetõ" elvárásnak, mert a 2,5 mm átmérõjû stentjei között nincs 24 mm-nél hosszabb stent.
<br>Az ajánlatkérõ döntése helytállósága megállapításához értelmezni kell a stentek tágítás elõtti hosszúságával szemben megfogalmazott kritériumot.
<br>A megfogalmazás azt jelenti, hogy a stent tágítás elõtt kisebb vagy egyenlõ legyen 10 mm-el és legalább 30 mm, illetve annál nagyobb hosszúságban elérhetõ.
<br>Ebbõl következik, hogy a megajánlani kívánt termékek között a jelentkezésnek tartalmaznia kellett olyan optimális láthatóságú, ill. markeres stenteket, amelyek 30 mm vagy annál nagyobb hosszúságban elérhetõk. A 30 mm-es elérhetõségû stentek mellett még további három mérethosszúságú stentet kellett megjelölni a jelentkezésben.
<br>Alkalmassági követelmény volt még az is, hogy a jelentkezés tartalmazzon olyan magyar nyelvû szakmai leírást, melybõl megállapítható a megajánlani kívánt termék mûszaki alkalmassága, valamint legyen a jelentkezésben a termék gyártására vonatkozó minõségbiztosító intézménytõl (CE vagy FDA és ORKI) származó tanúsítvány.
<br>Kérelmezõ I. jelentkezése 5. oldalán van a kitöltött stent- adatlap II. (2.2. melléklet), melyben BE2 típusú optimális láthatóságú, ill. markeres stenteket (I.2.), S6 típusú jó oldalágelérést biztosító stenteket (I.3.), BE2 típusú tortuozus ér stentelésére alkalmas stenteket (I.4.) tüntetett fel megajánlani kívánt termékként.
<br>Az adatlap "legalább 4 különféle mérethosszúságú" rovatában az I.2. jelölésû termékre kérelmezõ I. 9, 12, 15, 18, 24, 30 mm méreteket adott meg, a "tágított állapotban 2,5-4,0 mm külsõ átmérõre dilatálható" rovatban 2,5-4,0 mm-t.
<br>Az adatlap "legalább 4 különféle mérethosszúságú" rovatában az I.2. jelölésû termékre kérelmezõ I. 9, 12, 15, 18, 24, 30 mm méreteket adott meg, a "tágított állapotban 2,5-4,0 mm külsõ átmérõre dilatálható" rovatban 2,5-4,0 mm-t. Az adatlap "legalább 4 különféle mérethosszúságú" rovatában az I.4. jelölésû termékre kérelmezõ I. 9, 12, 15, 18, 24, 30 mm méreteket adott meg, a "tágított állapotban 2,75-4 mm külsõ átmérõre dilatálható" rovatban 2,5-4,0 mm-t.
<br>A jelentkezés 45. oldala tartalmaz egy, a BE2-es típusú és az S6 típusú stentekre vonatkozó mûszaki leírást.
<br>A jelentkezés 47-51. oldalán van a megajánlani kívánt termékekre vonatkozó NSA minõségi tanúsítvány, mely tételesen felsorolja a tanúsított termékeket, továbbá az 57. oldalon a BE2 termékekre vonatkozó, az 56. oldalon az S6 típusú stentekre vonatkozó ORKI-tanúsítvány került csatolásra.
<br>A stentadatlap II., a mûszaki leírás és a tanúsítvány adatainak összevetésébõl megállapítható, hogy kérelmezõ I. ugyan feltüntette jelentkezésében a 30 mm-es stentet, azonban ez a hosszúságú stent nem szerepel a BE2 típusú minõségtanúsított termékek jegyzékében. A BE2 típusú, 2,5 mm külsõ átmérõre dilatálható stentek körében csak 9, 12, 15, 18, és 24 mm-es stentre nézve csatolt kérelmezõ I. minõségtanúsítványt.
<br>A Döntõbizottság megállapította, hogy az I.2. és I.4. jelölésû termékekre nézve az elõírt minõségtanúsítvány csatolása hiánya miatt ajánlatkérõ helytállóan nyilvánította ajánlattételre alkalmatlannak kérelmezõ I-et, ezért a jogorvoslati kérelmet ebben a részében elutasította.
<br>Az I.3. jelölésû stentekre nézve az elõ írás abban különbözik az I.2. jelölésû stentekétõl, hogy a dilatálhatóság 2,75-4,0 mm külsõ átmérõre van megadva. Az I.3. jelölésû stentek "legalább 4 különféle mérethosszúságú" rovatában 9, 12, 15, 18, 24 és 30 mm van megadva, a "tágított állapotban 2,75-4,0 mm külsõ átmérõre dilatálható" rovatban "2,5-4,0 mm mérettartamban dilatálható" adat szerepel.
<br>Az NSA-tanúsítványban a 2,5 mm-es S670 típusú termékek között szerepel 30, 33, 36 és 39 mm hosszúságban elérhetõ stent is, ezen termékre tehát a gyártó a gyártási engedélyt megkapta.
<br>A kiírás szerint azonban alkalmassági feltétel volt, hogy az ajánlattevõ a megajánlani kívánt termékre vonatkozóan CE vagy FDA és ORKI minõségtanúsítványt csatoljon.
<br>Kérelmezõ I. a jelentkezés 55. oldalán az S660 típusú stentekre, az 56. oldalon S670 típusú stentekre csatolt ORKI-tanúsítványt. Az S660 stentekre csatolt tanúsítvány részletezi, hogy milyen átmérõjû és hosszúságú termékekrõl szól a tanúsítvány (S660-2509XD, S660-2512XD, S660-2515XD, S660-2518XD, 5660-2524XD).
<br>A 30 mm és annál hosszabb stenteket is tartalmazó S670 típusú termékek ORKI-tanúsítványban az áll, hogy a "vizsgált termék egészségügyi felhasználás céljára alkalmas."
<br>A tanúsítványból azonban nem állapítható meg, hogy milyen átmérõjû és hosszúságú termékekre vonatkozik a tanúsítás. A tanúsítvány hivatkozik egy jegyzõkönyvre, ami tartalmazza a vizsgálati eredményeket, de ezt a jegyzõkönyvet kérelmezõ I. nem csatolta. Így az ORKI tanúsítványból nem állapítható meg, hogy a kérelmezõ I. által megajánlani kívánt S670 típusú, 30 mm, illetve ennél hosszabb stentek rendelkeznek-e ORKI minõségbiztosítási tanúsítvánnyal. A felhívásban ajánlatkérõ kizárta a hiánypótlás lehetõségét; így ennek hiánypótlás keretében való pótoltatása sem kérhetõ számon ajánlatkérõtõl.
<br>A Döntõbizottság megállapította, hogy az I.3. jelölésû stentekre helytállóan nyilvánította ajánlatkérõ alkalmatlannak kérelmezõ I-et az ajánlattételre, ezért a jogorvoslati kérelmet ebben a részében is elutasította.
<br>A Döntõbizottság megjegyzi, hogy az I.3. jelölésû stentekre vonatkozó kérelemmel kapcsolatban ajánlatkérõnek a Döntõbizottság felhívására 2004. február 4-én kelt nyilatkozatában foglaltak nem helytállóak.
<br>A nyilatkozat szerint azért nem alkalmatlan kérelmezõ I. ajánlattételre az S670 típusú 30 mm vagy ennél hosszabb stenteket illetõen, mert bár ezek rendelkeznek gyártási engedéllyel, nem került sor a gyártásukra, mert ajánlatkérõ nem prognosztizálhatja a gyártóval kapcsolatban álló kérelmezõ I. jelentkezésében foglaltak ellenére, hogy a gyártó nem fogja a termékeket a jövõben sem legyártani.
<br>Nem helytálló a nyilatkozat abban sem, hogy kérelmezõ csak a mûszaki paraméterek teljesítésének egyidejûségét kérdõjelezte meg a kérelmében, így a kérelem a Döntõbizottság részérõl nem vizsgálható olyan értelemben, hogy helytálló volt-e ajánlatkérõ részérõl az I.3. jelölésû termékekre vonatkozóan az alkalmatlanná nyilvánítás. A kérelemben kérelmezõ I. az alkalmatlanná nyilvánítását sérelmezte, az "egyidejûség" kérdése csak álláspontja alátámasztására felhozott indoknak tekinthetõ, a kérelem indokai pedig nem tartoznak a kérelemhez kötöttség körébe.
<br>A Döntõbizottság a fentiekben foglaltak mellett rámutat arra, hogy a Kbt. 44. §-a a szerzõdés teljesítésére való alkalmasság igazolását és nem az ajánlattételre való alkalmasság igazolását írja elõ, e két fogalom nem azonos. Ajánlattételre alkalmas lehet az a jelentkezõ is, amelyik a szerzõdés teljesítésére alkalmatlan lenne. Mivel azonban a kérelmek nem a felhívás vonatkozó elõ írását sérelmezik (ez egyébként is elkésett lenne), a Döntõbizottság ajánlatkérõ felhívásának e tekintetben való jogszerûségét illetõen nem hozott döntést.
<br>Kérelmezõ II. sérelmezte, hogy ajánlatkérõ az eredményhirdetésen nem ismertette az eljárás ajánlattételi szakaszáról készült összegzés az eljárásról dokumentumot. A jogorvoslati eljárásban tartott tárgyaláson kérelmét kiegészítette azzal, hogy az összegzést a Kbt.-ben elõírt határidõn túl küldte meg ajánlatkérõ az ajánlattevõknek.
<br>A kérelemnek az összegzés részleges ismertetésére vonatkozó része megalapozottságát illetõen a Döntõbizottság bizonyítási eljárás keretében nyilatkoztatta az eredményhirdetésen jelenlévõket.
<br>Az ajánlatkérõ nevében jelen lévõ Tóth Tiborné úgy nyilatkozott, hogy konkrétan ismertetésre került az ajánlatkérõ neve, címe, a beszerzés tárgya, mennyisége, eredményes volt-e az eljárás, eredménytelen eljárás esetén az eredménytelenség indoka, érvényes és ki nem zárt ajánlatot tevõk neve, a bírálati szempont, a nyertesek neve, a nyert mennyiség és a tárgyalásos eljárást megalapozó körülmények.
<br>A Boston Scientific ajánlattevõ nevében jelenlévõ dr. Mancsinszky Lajos úgy nyilatkozott, hogy konkrétan ismertetésre került a beszerzés tárgya és mennyisége, az eredményesség, illetve 1 sor eredménytelensége, az alkalmas és érvényes ajánlattevõk, az elbírálás szempontjai, a részszempontok nem részletezve, a nyertes ajánlattevõk név, db, ár szerint, a tárgyalásos eljárás alkalmazása indoka.
<br>A Kbt. 61. § (1) bekezdése elõírja: "Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerinti írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."
<br>Az 5. sz. melléklet szerint az összegzésnek tartalmaznia kell a nevezett tanúk által tanúsított adatokon túl az ajánlatoknak a bírálati részszempontok szerinti tartalmi elemeit, a pontszámok indokait.
<br>A Döntõbizottság megállapította, hogy ajánlatkérõ az ajánlatoknak a bírálati részszempont szerinti tartalmi elemei és a pontszámok indokai ismertetésének elmulasztása által megsértette a Kbt. 61. § (1) bekezdését.
<br>Az összegzés késedelmes megküldésével kapcsolatos kérelemre a Döntõbizottság megvizsgálta a közbeszerzési eljárás dokumentumait és a következõket állapította meg.
<br>Az ajánlattételi szakasz eredményhirdetése 2004. január 14-én volt, az ezt követõ naptól számított ötödik munkanap január 21.
<br>Ajánlatkérõ igazolta, hogy az összegzést 2004. január 20-án kézbesítés végett a postának átadta.
<br>A Döntõbizottság megállapította, hogy ajánlatkérõ a Kbt.-ben elõírt határidõn belül küldte meg az ajánlattevõknek az összegzést, ezért a jogorvoslati kérelmet ebben a részében elutasította.
<br>Kérelmezõ II-nek a Boston Scientific Kft. I.7. terméksorban kiírt 30 db gyógyszerkibocsátó stentre vonatkozó jelentkezése alkalmasságát sérelmezõ kérelmére a Döntõbizottság megvizsgálta, és megállapította, hogy a kérelem megalapozott.
<br>A Kbt. 44. § (2) bekezdés a) pontja alapján a jelentkezõ alkalmassága igazolható az elõzõ legfeljebb három év legjelentõsebb szállításainak ismertetésével, legalább az ellenszolgáltatás összege, a teljesítés ideje és a szerzõdést kötõ másik fél megnevezésével.
<br>Ajánlatkérõ a felhívás 8. II. a) pontjában a mûszaki alkalmasság vizsgálatához a jelentkezõ 2001-2002. évi azon szerzõdései teljesítésének ismertetését kérte, amelyek tárgya azonos volt a beszerzés tárgyával.
<br>A Boston Scientific Kft. az I.3., I.7. és I.8. jelölésû stentekre vonatkozó jelentkezést nyújtott be (kérelmezõ II. az I.3. és I.7-re).
<br>A Boston Scientific Kft. az I.7. jelölésû gyógyszerkibocsátó stentre TAXUS típusú terméket ajánlott.
<br>A Döntõbizottság megvizsgálta a Boston Scientific Kft. jelentkezését, és megállapította, hogy a jelentkezésben a megajánlott típusú stentet illetõen nem szerepel olyan szerzõdés, illetve a szerzõdés teljesítésére vonatkozó nyilatkozat, amelyik a TAXUS típusú gyógyszerkibocsátó stenteknek a jelentkezõ által egy bizonyos fekvõbeteg-ellátó intézménynek történõ szállítását igazolná.
<br>A jelentkezés tartalmazta az ajánlatkérõ által hivatkozott, a stentnek 61 fõ, 536 fõ, 28 fõ és 1226 fõ betegen való kipróbálása eredményességét igazoló dokumentumokat, ezek azonban a termék és nem a Boston Scientific Kft. alkalmassága igazolásaként jöhetnek számításba.
<br>A Döntõbizottság megállapította, hogy ajánlatkérõ a Boston Scientific Kft.-nek az I.7. jelölésû gyógyszerkibocsátó stentre vonatkozó jelentkezése alapján jogsértõen minõsítette alkalmasnak a kft.-t az ajánlattételre, ezáltal ajánlatkérõ megsértette a Kbt. 44. § (8) bekezdését.
<br>A részvételi dokumentáció szerint az I.7. jelölésû stentnek alkalmasnak kell lennie direkt stentelésre.
<br>Kérelmezõ II. állítása szerint a TAXUS típusú termékek ennek a feltételnek nem felelnek meg, ugyanis használati útmutatójuk szerint a stent behelyezése elõtt a célszûkületet elõ kell tágítani.
<br>Az állítással szemben ajánlatkérõ a jelentkezés 150. és 163. oldalán lévõ adatokra hivatkozott, ezek összevetésébõl állapította meg, hogy a termék direkt stentelésre alkalmas.
<br>Ajánlatkérõ a megajánlani kívánt stentek tulajdonságait a stent I. és stent II. adatlapok megfelelõ sorainak kitöltése útján, valamint a termék mûszaki leírása ismertetésével kérte megadni, használati utasítás csatolását nem kérte. Ily módon ajánlatkérõnek a kitöltött adatlap és a mûszaki leírás alapján kellett megállapítania, hogy a termék megfelel-e a kiírás szerinti tulajdonságoknak.
<br>A Boston Scientific jelentkezése 5. oldalán csatolta a TAXUS gyógyszerkibocsátó stent kitöltött adatlapját.
<br>A "direkt stentelésre alkalmas" rovatban az "igen" szót húzta alá, tehát így nyilatkozott, hogy a termék alkalmas direkt stentelésre.
<br>A jelentkezés 150. oldalán lévõ mûszaki leírásban a TAXUS stentre vonatkozóan nincs olyan adat, ami megkérdõjelezhetné az adatlapon tett nyilatkozat valóságtartalmát.
<br>A mûszaki leírásban a jelentkezõ utalt arra, hogy a TAXUS gyógyszerkibocsátó stent "az összes Express2 tulajdonság birtokában" van. A jelentkezés 63. oldalán a jelentkezõ csatolta az Express2 termékek angol nyelvû gyártmányleírását. A leírásban szerepel, hogy az Express stent direkt stentelésre alkalmas.
<br>Ajánlatkérõ tehát a kitöltött stentadatlap II-bõl és a mûszaki leírásban közölt adatokból jutott arra a következtetésre, hogy a Boston Scientific Kft. által megajánlani kívánt stent alkalmas direkt stentelésre.
<br>A termék használati utasítását ajánlatkérõ nem vehette figyelembe, mert ennek csatolását nem írta elõ.
<br>A Döntõbizottság megállapította, hogy ajánlatkérõ nem járt el jogsértõen, amikor a Boston Scientific TAXUS típusú gyógyszerkibocsátó stentjére megállapította, hogy az direkt stentelésre alkalmas, ezért a Döntõbizottság a jogorvoslati kérelmet ebben a részében elutasította.
<br>Ajánlatkérõ a tárgyaláson hivatkozott arra is, hogy saját tapasztalata is alátámasztja a TAXUS stent elõtágítás nélkül való beültetése lehetõségét.
<br>A Döntõbizottság megjegyzi, hogy ajánlatkérõ a jelentkezések/ajánlatok vizsgálata során csak a jelentkezések/ajánlatok adataiból vonhat le a döntése érdemére kiható következtetéseket, saját tapasztalataira nem hivatkozhat. A Kbt. 43. § (1) bekezdése alapján ugyanis a jelentkezõ/ajánlattevõ a felhívásban és a dokumentációban meghatározott követelményekhez van kötve, ezeknek kell megfelelnie a jelentkezésnek/ajánlatnak. A "saját tapasztalat" figyelembevétele egyébként is magában hordozza a szubjektív döntés veszélyét.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a), d), f) és h) pontja szerint rendelkezett.
<br>A Döntõbizottság 1 000 000 Ft bírságot szabott ki ajánlatkérõ terhére.
<br>A Kbt. 88. § (1) bekezdés f) pontja alapján jogsértés megállapítása esetén kötelezõ a bírság kiszabása. A (4) bekezdés szerint a bírság mértéke a közbeszerzés értékének legfeljebb 30%-a, legalább az éves költségvetési törvényben meghatározott összeg, ami 2003. évre 1 000 000 Ft.
<br>A közbeszerzés értéke a jogsértõ döntés vonatkozásában (I.7. jelölésû stentre a nyertes által tett ajánlati ár) 12 447 000 Ft.
<br>A Döntõbizottság a bírság mértéke megállapításánál figyelembe vette a jogsértéssel érintett közbeszerzési érték alacsony voltát, azt, hogy az összegzésnek csak részbeni ismertetése nem tekinthetõ súlyos jogsértésnek, valamint azt, hogy ajánlatkérõ tekintetében ismételt jogsértés ténye nem áll fenn.
<br>A bírósági jogorvoslatot a 89. § (1) bekezdése biztosítja.
<br>
<br>Budapest, 2004. február 5.
<br>
<br>Dr. Csitkei Mária s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>