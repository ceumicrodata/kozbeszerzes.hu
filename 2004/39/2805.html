<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2805/2004)
</h2>
<br>1024 Budapest, Margit krt. 85.
<br>Ikt.sz.: D.91/6/2004.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás a Jászkun Volán Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: a bizottság elnöke) által a Jászkun Volán Rt. (5000 Szolnok, Nagysándor J. u. 24., a továbbiakban: ajánlatkérõ) "Szolnoki Helyi Személyszállítási Üzletág 59 db, Helyközi Személyszállítási Üzletág Szolnoki Állomásfõnökség 79 db autóbuszának technológia szerinti mûszaki karbantartása, eseti javítása, mûszaki vizsgára történõ felkészítése, 4 db csuklós autóbusz vázcseréje és 10 db szóló karosszéria felújított autóbusz végszerelése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2004. február 4-én tájékoztatta a Döntõbizottság elnökét arról, hogy a rendelkezõ részben meghatározott tárgyban a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdés b) pontja alapján hirdetmény közzététele nélküli tárgyalásos közbeszerzési eljárást folytat le. Az eljárásfajta választását mûszaki-technikai sajátosságokkal indokolta. Mellékelte ajánlati felhívását, ajánlattételre hívta fel a Generál Service Kft.-t. Megküldte továbbá a Generál Service Kft. társasági szerzõdését, a vele kötött bérleti és szindikátusi szerzõdést, a karbantartási szabályzatokat.
<br>A Döntõbizottság elnöke 2004. február 12-én eljárást kezdeményezett ajánlatkérõ közbeszerzési eljárása ellen, arra hivatkozással, hogy a választott eljárásfajta törvényi feltételeinek megléte a rendelkezésre álló iratokból nem állapítható meg egyértelmûen. Indítványozta az eljárásfajta jogalapjának és a felhívás jogszerûségének a vizsgálatát.
<br>A Döntõbizottság a jogorvoslati eljárást megindította. Az ajánlatkérõ írásbeli észrevételt tett és további iratokat küldött meg. A Döntõbizottság az ügyben 2004. március 9-én tárgyalást tartott.
<br>Ajánlatkérõ 2004. március 9-én írásban közölte, hogy ajánlati felhívását visszavonta és kérte a jogorvoslati eljárás megszüntetését.
<br>A Döntõbizottság ennek alapján megállapította, hogy az ajánlatkérõ részérõl közbeszerzési eljárás nincs folyamatban a beszerzés tárgyára vonatkozóan.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. A Kbt. 79. (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn, megszünteti.
<br>A Döntõbizottság megállapította, hogy folytatásra okot adó körülmény - figyelemmel arra, hogy közbeszerzési eljárás már nincs folyamatban - nem áll fenn, ezért az Áe. 14. § (2) bekezdése alapján az eljárást megszüntette.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. március 10.
<br>
<br>Dr. Nagy Gizella s. k., Fábián Péter s. k.,
<br>közbeszerzési biztos közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>
<br><br></body></html>