<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2797/2004)
</h2>
<br>1024 Budapest, Margit krt. 85.
<br>Ikt.sz.: D.35/11/2004.
<br>
<br>Tárgy: az Állami Számvevõszék által hivatalból kezdeményezett jogorvoslati eljárás a Budapest Fõvárosi Önkormányzat Fõpolgármesteri Hivatal beszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Állami Számvevõszék (1052 Budapest, Apáczai Csere János u. 10., képviseli: dr. Lajos Béla osztályvezetõ, a továbbiakban: eljárást kezdeményezõ) által a Budapest Fõvárosi Önkormányzat Fõpolgármesteri Hivatal Beruházási Közbeszerzési Ügyosztály (1052 Budapest, Városház u. 9-11., képviseli: dr. Molnár Judit ügyvéd, 1065 Budapest, Bajcsy- Zsilinszky út 21. IV/1., a továbbiakban: kérelmezett) "a Béke Gyermekotthon (Hárshegyi u.) rekonstrukció 2003. évi berendezési és felszerelési tárgyak beszerzése" tárgyú beszerzési eljárása ellen hivatalból kezdeményezett jogorvoslati eljárásban megállapítja, hogy a kérelmezett megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 5. § (1) és (2) bekezdésére figyelemmel el a Kbt. 2. § (1) bekezdését, ezért kérelmezettet 2 000 000 Ft, azaz kettõmillió forint bírság megfizetésére kötelezi.
<br>A Döntõbizottság kötelezi a kérelmezettet, hogy a bírságot a határozat kézbesítésétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.
<br>A felek az eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>
<br>INDOKOLÁS
<br>
<br>Kérelmezett a 2002. május 8-án kelt beruházási engedélyokiratában foglaltak szerint döntött a gyermekotthon-rekonstrukció beruházás megvalósításáról és az annak részét képezõ, a rendelkezõ részben meghatározott árubeszerzésrõl. A teljes beruházásra összesen 290 millió Ft-ot bocsátott rendelkezésre 2001-2002. évekre. Ezen összegen belül 4 millió Ft-ot különített el "Egyéb" költség címén, amely a beruházás járulékos költségei között a berendezési és felszerelési tárgyak fedezete volt. A beruházás 2003 tavaszán befejezõdött és a pénzmaradványból 2003 júniusától 2003 novemberéig a gyermekotthon mindösszesen 37 717 262 Ft értékben berendezési és felszerelési tárgyakat vásárolt, legnagyobb részben bútort, kisebb részben konyhai eszközöket, textíliákat, mûszaki árukat.
<br>Az eljárást kezdeményezõ a kérelmezettnél az államháztartási törvény és a helyi önkormányzatokról szóló törvény alapján folytatott célellenõrzési tevékenysége körében észlelte, hogy a kérelmezett a beruházáshoz tartozó berendezési tárgyak és felszerelések beszerzésére eredetileg 4 millió Ft-ot tervezett, ezzel szemben összesen nettó 37 717 262 Ft értékben került sor az árubeszerzésekre. Megállapította, hogy ez az összérték meghaladja az árubeszerzésekre vonatkozó értékhatárt, amely a beszerzés idõpontjában 20 millió Ft volt és a részekre bontás tilalmából következõen tilos az egy költségvetési évben jelentkezõ árubeszerzéseket megbontani a becsült érték kiszámítása során, amelyekre egy ajánlattevõvel lehet szerzõdést kötni és rendeltetésük, illetve felhasználásuk azonos vagy hasonló. A tárgyi beszerzésekre 2003. június 13-a és november 26-a között került sor, tehát egy költségvetési évben. A beszerzések tárgya minden esetben a gyermekotthon berendezése és felszerelése volt. A beszerzések egy jelentõs részére egy ajánlattevõvel is lehetett szerzõdést kötni, ugyanis a kérelmezett DATEK TRADE Kft.-vel több szerzõdést is kötött összesen, 31 245 174 Ft + áfa összegben.
<br>A kérelmezettnél Bauer Lajosné számvevõ végezte az ellenõrzést, amelynek során 2004. január 14-én jegyzõkönyv készült a fenti számlák áttekintésérõl és a Kbt. megsértésének megállapításáról. A jegyzõkönyv utalt arra, hogy már 2004. január 9-én készült egy ellenõrzési dokumentum, amely tartalmazta, hogy a beruházási feladathoz tartozóan a berendezési tárgyakat és felszereléseket jogsértõ módon, közbeszerzési eljárás mellõzésével szerezte be a kérelmezett. A jegyzõkönyv tartalmazza azt a megállapítást is, hogy a beszerzett áruk áfa nélküli összege egy szállítótól, a DATEK TRADE Kft.-tõl meghaladja a közbeszerzési értékhatárt, a 20 M Ft-ot. Erre tekintettel a kérelmezett jogsértõen járt el, figyelembe véve a Kbt. 2. § (3) bekezdését, illetve az 5. § (2) bekezdésében elõírt és a becsült érték kiszámítása során az egybeszámítási kötelezettségre vonatkozó rendelkezést, illetve a Kbt. 5. § (4) bekezdését is, nevezetesen a költségvetési évben még beszerzendõ tárgyakra vonatkozó közbeszerzési eljárás indításával kapcsolatos kötelezettséget.
<br>Az eljárást kezdeményezõ 2003. január 19-én a Döntõbizottság hivatalbóli eljárását kezdeményezte a kérelmezett ellen a közbeszerzési eljárás jogsértõ mellõzése tárgyában a rendelkezõ részben meghatározott beszerzésre vonatkozóan a Kbt. 79. § (4) bekezdés d) pontja alapján. Az eljárást kezdeményezõ iratban elõadta, hogy a kérelmezett tárgyi beruházása keretében a gyermekotthon berendezési és felszerelési tárgyainak beszerzésére összesen nettó 4 M Ft-ot tervezett, mely készletbeszerzést a kérelmezett beruházási és közbeszerzési ügyosztályának intézményvezetõje végezte. Tekintettel arra, hogy mindösszesen 37 717 262 Ft az idõközben a beruházásból fennmaradó maradványösszeg-keret felhasználásával a berendezési és felszerelési tárgyak megvételére fordítódott és az egy szállító, a DATEK TRADE Kft.-vel megkötött szállítási szerzõdések, illetve számlák alapján megállapítható beszerzési érték önmagában 31 245 174 Ft, ezért a Kbt. 5. § (1) bekezdésére, illetve (2) bekezdésére figyelemmel a közbeszerzési eljárás mellõzése állapítható meg.
<br>Az eljárást kezdeményezõ a Kbt. 79. § (7) bekezdése szerinti tudomásulvétel idõpontját a 2003. január 14-i jegyzõkönyv felvételének, illetve a 2003. január 9-én készült ellenõrzési dokumentum elkészítésének idõpontjához kötötte. Az objektív 90 napos határidõ szempontjából figyelembe vehetõ véghatár idõ 2003. november 26., az utolsó számlakiállítási idõpont. Álláspontja szerint a jogorvoslati eljárás kezdeményezésére nyitva álló mindkét határidõ betartásra került.
<br>Figyelemmel arra, hogy a beszerzések 2003. június 13-tól folyamatosan valósultak meg, ezért az azonos rendeltetésû berendezési és felszerelési tárgyakra vonatkozó árubeszerzés egybeszámítandó.
<br>Indítványozta, hogy a Döntõbizottság alkalmazza a Kbt. 88. § (1) bekezdés d) és f) pontjaiban foglalt jogkövetkezményeket, az eljárást kezdeményezõvel szemben a közbeszerzési eljárás jogsértõ mellõzésére figyelemmel.
<br>A kérelmezett észrevételében kérte, hogy a Döntõbizottság az indítványt elsõdlegesen elkésettség miatt utasítsa el, másodlagosan pedig állapítsa meg, hogy az megalapozatlan, a jogorvoslati eljárást szüntesse meg, mivel álláspontja szerint a Kbt. elõ írásait nem sértette meg.
<br>Elõadta, hogy az eljárást kezdeményezõ részére a beruházás ellenõrzése során a 2003. október 30-ig keletkezett valamennyi iratot 2003. november elsõ hetében átadta. Átadásra került a beruházás engedélyezési okirata, a 2002-2003. évben keletkezett számlák, valamint a 2003. október 30-ig vezetett analitikus pénzügyi nyilvántartás. A vizsgáló számvevõ szóban 2003. december 11-én tájékoztatta kérelmezettet a vizsgálat tapasztalatairól, így a Kbt. általa feltételezett megsértésérõl is, melyre vonatkozóan a tárgyaláson csatolta az ügyosztályvezetõ saját kezûleg készített naplófeljegyzését, továbbá az ügyosztályvezetõ írásbeli nyilatkozatot tett a naplófeljegyzés tartalmára vonatkozóan. A számvevõ kérésére 2003. december 16-án még átadásra került a 2003 novemberében történt szállításra vonatkozó további 3 db számla is.
<br>Az iratok átadás-átvételérõl külön jegyzõkönyv nem került felvételre. A Kbt. 79. § (7) bekezdése szerint a jogsértõ esemény tudomásra jutásától számított 15 napon belül van lehetõség a jogorvoslati eljárás hivatalból történõ kezdeményezésére. Az eljárást kezdeményezõ már 2003. november elsõ napjaiban a szükséges információk birtokában volt, hiszen december 11-én már hivatkozott a Kbt. szabályainak megsértésére. Az ügy megítélését a 2003. december 16-án átadott számlák már nem befolyásolták. Mindezekbõl következõen a kezdeményezõ a jogsértésrõl való tudomásszerzés idõpontjához képest a jogorvoslati eljárást a 15 napos határidõn túl kezdeményezte, tehát azzal elkésett.
<br>Érdemben kifejtett álláspontja szerint a kezdeményezés megalapozatlan is, mivel az eljárást kezdeményezõ tévesen értelmezi a Kbt. 5. § (1)-(2) bekezdését. A Kbt. 5. § (1)-(2) bekezdései szerint a becsült érték meghatározásakor az ismertetett 3 feltétel együttes fennállása esetén kell az árubeszerzések becsült értékeit összeadni. A jelen esetben azonban a beszerzett tárgyak listájából megállapítható, hogy azok között sokféle berendezési és felszerelési tárgy került megvételre. Álláspontja szerint a különféle textíliák, a kaputelefon, a telefonközpont, a fürdõszoba-felszerelések, irodai bútorok stb. nem tekinthetõk azonos, de még hasonló, illetve egymással összefüggõ rendeltetésû tárgyaknak sem. Az eljárást kezdeményezõ értelmezése azt eredményezné, hogy a kis értékû árubeszerzésekre is közbeszerzési eljárásokat kellene folytatni, ami nem lehetett a jogalkotó szándéka.
<br>A kérelmezett a gyermekotthon-berendezés beszerzésére vonatkozóan csatolta a 2003. júniusi keltezésû terméklistát, amely az újonnan kialakított gyermekotthoni lakások berendezését, felszerelését nem teljes körben (konyhai berendezések, textíliák, mûszaki cikkek és edényzet) tartalmazza, mivel a bútorokat nem tünteti fel. Ugyanakkor csatolta a mindösszesen 31 253 174 Ft + áfa értékben a DATEK TRADE Kft. 11 számláját a bútorbeszerzésre vonatkozóan. A termékek fedezetével összefüggésben a beruházási engedélyokirat módosítása ajánlatkérõ bejelentése szerint nem volt szükséges, figyelembe véve az 50/1998 (X. 30.) Fõv. Kgy. rendelet (Budapest Fõváros Önkormányzata és intézményei beruházási és felújítási tevékenysége elõkészítésének, jóváhagyásának, megvalósításának rendjérõl) 15. §-át, mivel a költségvetési sorok közötti átcsoportosítás történt csak a jóváhagyott keretösszegen belül.
<br>A kérelmezett becsatolta továbbá a DATEK TRADE Kft.-tõl beszerzett és általuk csoportosított árulistát a kft. által kibocsátott 11 darab számlával lefedett körben. Ebben külön csoportot képezett az úgynevezett hagyományos bútorok tekintetében az egyedi gyártású berendezések (bútorok, beépített komplett konyha), továbbá egyéb berendezések, felszerelések vonatkozásában (orvosi szoba, étterem és konyhák felszerelései, háztartási gépek, textíliák, audiovizuális berendezések). A kérelmezett becsatolta továbbá alkalmazottjának (Nagy Lászlóné) 2004. január 22-i nyilatkozatát, mely szerint 2003. november elsõ hetében Bauer Lajosné tanácsos részére a tárgyi beruházás 2002-2003. évi összes számla eredeti példánya, valamint az analitikus nyilvántartás másolati példányai átadásra kerültek, majd 2003. december 15-ét követõen a már átadott számlákon túl érkezett számlák és analitikus nyilvántartás került átadásra. A nyilatkozat szerint 2004. január 12-én az analitikus nyilvántartás banki átutalás dátumával kiegészített példánya került átfaxolásra az eljárást kezdeményezõ részére. A kérelmezett becsatolta az ügyosztály vezetõ nyilatkozatát is, mely szerint az eljárást kezdeményezõ számvevõje 2003. december 11-én közölte, hogy a Béke Gyermekotthon berendezési és felszerelési tárgyainak beszerzése során a Kbt. 5. §-a megsértésre került.
<br>Az egyéb érdekeltek érdemi észrevételt nem tettek.
<br>A Döntõbizottság a közbeszerzési eljárásban keletkezett iratok, a kérelmezett érdemi észrevétele és a tárgyaláson tett nyilatkozata alapján megállapította, hogy a kérelmezett jogsértõen mellõzte a tárgyi beszerzése vonatkozásában a közbeszerzési eljárás alkalmazását.
<br>A Kbt. 79. § (7) bekezdés elsõ és második fordulata szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Kbt. 79. § (8) bekezdés c) pontja szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni a közbeszerzési eljárás mellõzésével történõ beszerzés esetén a szerzõdés megkötését, amely jelen esetben a számlák kiállítása, illetve azon az áru átvételének feltüntetése.
<br>A Döntõbizottság elsõdlegesen vizsgálta, hogy az eljárást kezdeményezõ a Kbt. 79. § (7) bekezdése szerinti jogvesztõ határidõben terjesztette-e elõ a kezdeményezését.
<br>A Döntõbizottság megállapította, hogy az eljárást kezdeményezõ a közbeszerzési eljárás jogsértõ mellõzésével, illetve a tárgybani beszerzéssel kapcsolatos adatait - a kérelmezett alkalmazottja által adott nyilatkozat szerint is - folyamatosan szerezte be, adatközlésre a kérelmezett részérõl még 2004. január 12-én is sor került. A számvevõszéki célvizsgálat - melynek tárgya nem kizárólag a kérelmezettnek a tárgybani beszerzése volt - alatt elõször 2004. január 9-én készült a számvevõ részérõl ellenõrzési dokumentum, mely tartalmazta, hogy a berendezési és felszerelési tárgyakra vonatkozó beszerzés során a közbeszerzési eljárás jogsértõen mellõzésre került, a 2004. január 14-én a számvevõ tanácsos fõtanácsadó és a kérelmezett ügyosztályvezetõje jelenlétében és általuk aláírt jegyzõkönyv szerint.
<br>A Döntõbizottság nem fogadta el a kérelmezett hivatkozását a 2003. december 11-i számvevõi szóbeli tájékoztatás, mint a szubjektív 15 napos határidõ kezdõ idõpontjára nézve, mivel ezen idõpontot követõen még történt adatközlés a célvizsgálatot végzõ ellenõrzõ számvevõ részére. A Döntõbizottság megjegyzi, hogy 2003. december 11-ét követõen az adatbeszerzés részét képezte, az a 2003. november 26-i bútorszállítási számla, amely a közbeszerzési eljárás mellõzése szempontjából releváns. Hivatalos feljegyzés, illetve jegyzõkönyv a 2003. december 11-i megbeszélésrõl nem készült, így a kezdeményezõ részérõl elhangzott megállapításokat nem bizonyítja a kérelmezett által becsatolt egyoldalú nyilatkozat. A számvevõi vizsgálat alapján a jogsértõ mellõzés tényére az elsõ írásban rögzített megállapítás a 2004. január 9-i ellenõrzési dokumentumban került sor.
<br>A Döntõbizottság álláspontja szerint az adatok közlése (számlák, analitikus nyilvántartások átadása) még a vizsgálat lefolytatásának csak az elõfeltételét jelenti, nem pedig a végkövetkeztetés levonását a közbeszerzési eljárás jogsértõ mellõzésére nézve. A jogsértés tudomásra jutása az az idõpont, amelyben a kezdeményezõ már a rendelkezésre álló iratok alapján megállapításait rögzítette.
<br>A Döntõbizottság a kezdeményezõ irat alapján az eljárás-kezdeményezés 2004. január 19-i idõpontjához képest 90 nappal korábbi, legfeljebb 2003. október 21-e utáni áruszállítási szerzõdéseket vizsgálta. Megállapította, hogy a 2003. november 3-i és 2003/00056/Ft számú 885 845 Ft összegû fürdõszobai felszerelés számla, valamint a 2003/00061 Ft számú és 2003. november 26-i 925 460 Ft összegû bútorszámla az eljárást kezdeményezõ irat 2004. január 19-i elõterjesztéséhez képest a DATEK TRADE Kft.-vel megkötött szállítási szerzõdés kilencven napon belüli (2003. október 21-tõl számítva az objektív jogvesztõ határidõt).
<br>A Kbt. 2. § (1) bekezdés elsõ fordulata szerint az 1. § szerinti szervezet árubeszerzése, építési beruházása, illetve a szolgáltatás megrendelése során, ha annak a 4. § (1) bekezdése szerinti értéke a beszerzés megkezdésekor külön meghatározott összeget eléri, vagy meghaladja (a továbbiakban: közbeszerzés), köteles e törvény szabályai szerint eljárni.
<br>A Kbt. 5. § (1) bekezdése szerint tilos e törvény megkerülése céljából a közbeszerzést a (2) bekezdésbe ütközõ módon részekre bontani.
<br>A Kbt. 5. § (2) bekezdése szerint a becsült érték kiszámítása során mindazon árubeszerzések vagy építési beruházások vagy szolgáltatások értékét egybe kell számítani, amelyek
<br>a) beszerzésére egy költségvetési évben kerül sor [a 4. § (6) bekezdése szerinti eset kivételével], és
<br>b) beszerzésére egy ajánlattevõvel lehetne szerzõdést kötni, továbbá
<br>c) rendeltetése azonos vagy hasonló, illetõleg felhasználásuk egymással összefügg.
<br>A Kbt. 5. § (4) bekezdése szerint, ha a becsült érték kiszámításakor a (2) bekezdésben foglaltakat nem vették figyelembe, a közbeszerzésnek a költségvetési évben még beszerzendõ tárgyaira - azok értékétõl függetlenül - csak a törvény szerinti eljárás alapján lehet szerzõdést kötni.
<br>A Kbt. 2. § (3) bekezdése szerint a közbeszerzések (1) bekezdése szerinti értékhatárát az 1997. évre és azt követõen az éves költségvetési törvény állapítja meg.
<br>A 2003. évben az árubeszerzésre vonatkozó értékhatár 20 millió Ft volt.
<br>A Döntõbizottság a kérelmezett tárgybani árubeszerzéseit elõször abból a szempontból vizsgálta, hogy azok az érték- egybeszámítás szempontjából egy költségvetési évben kerültek-e beszerzésre és megállapította, hogy a bútor-árubeszerzésre vonatkozó számlák 2003. június 13-a és 2003. november 26-a között kerültek kiállításra. A kérelmezett beszerzése vonatkozásában az érték-egybeszámítás szempontjából releváns idõbeli feltétel tehát megvalósult.
<br>Vizsgálandó volt továbbá, hogy a kérelmezett beszerzése tárgyában egy ajánlattevõvel lehetett-e szerzõdést kötni és a Döntõbizottság megállapította, hogy a vizsgált idõszakban a kérelmezettnek a DATEX TRADE Kft. szállított bútort (lakóegységek, irodák, foglalkoztatók, kápolna, raktárak berendezése), melyeknek összértéke 25 334 740 Ft volt. A Döntõbizottság nem vette figyelembe a mellõzés tekintetében kialakított állásfoglalása során a kérelmezett által becsatolt árucsoportok közül a FULKER Kft. konyhai, éttermi eszközökre vonatkozó számláit, valamint más cégek által az orvosi szoba, étterem és konyhák felszerelései, háztartási gépek, textíliák, audiovizuális berendezések árukra vonatkozó számláit, mivel azok értéke jóval alacsonyabb volt és eltérõ, heterogén rendeltetésük miatt nem képezhették az értékegybevonás tárgyát. Az értékegybefoglalás vonatkozásában tehát a DATEK TRADE Kft. részérõl történt bútorszállítások az ugyanazon szerzõdéses kötelezett személyével kapcsolatos feltétel megvalósulását jelentik.
<br>A Kbt. 5. § (2) bekezdése szerinti következõ vizsgálandó konjunktív feltétel volt, hogy a kérelmezett beszerzésének tárgyát képezõ áruk azonos vagy hasonló rendeltetésûek-e, felhasználásuk egymással összefügg-e. Az e feltétel fennállta szempontjából a Döntõbizottság kizárólag a bútorszállításokra vonatkozó számlákat vizsgálta, mivel álláspontja szerint ezek rendeltetése azonos, a gyermekotthon mûködtetése szempontjából felhasználásuk szorosan összefügg. A Döntõbizottság nem osztotta az ajánlatkérõ hivatkozását, hogy a bútorok értéke azok egyedi gyártású volta vagy szokásos kereskedelmi jellege alapján nem számíthatók egybe, mivel azok a szállító kereskedelmi cégtõl szokásos kereskedelmi forgalomban beszerezhetõek voltak.
<br>A Döntõbizottság álláspontja szerint, mivel a kérelmezett részére már 2003. júniusban a Beruházási Ügyosztály megküldte a lakásotthonok berendezésére, felszerelésére vonatkozó árualaplistát, kérelmezettnek a becsült érték meghatározását ekkor kellett elvégeznie, figyelemmel a Kbt. 2. § (1) bekezdésére, amelyet elmulasztott a bútorokra vonatkozó beszerzésének jogsértõ részekre bontása miatt.
<br>A kérelmezett a DATEK TRADE Kft.-tõl történõ bútor beszerzése körében már 2003 szeptemberére meghaladta a 20 M Ft-os értékhatárt, és elmulasztotta további beszerzéseit a bútorokra vonatkozóan közbeszerzései eljárás keretében lefolytatni, mivel jogsértõen a bútor beszerzését azok kereskedelmi jellegére figyelemmel szétválasztotta.
<br>A Döntõbizottság megállapította, hogy a kérelmezett az azonos rendeltetésû bútor árukörben a 2003. évi költségvetési évben egy ajánlattevõvel, nevezetesen a DATEK TRADE Kft.-vel a Kbt. 2. § (3) bekezdése szerinti és az árubeszerzésre vonatkozó 20 M Ft-os értékhatárt meghaladó értékben, mindösszesen nettó 25 334 740 Ft értékben folytatott le beszerzést, figyelembe véve az ajánlatkérõ által is elismert 2 bútorkategóriával kapcsolatos beszerzésre vonatkozó számlákat. Az ajánlatkérõ a fentiek alapján jogsértõen mellõzte a közbeszerzési eljárást, és ezzel megsértette a Kbt.-nek a rendelkezõ részben felhívott rendelkezéseit.
<br>A Döntõbizottság a fentiek alapján a Kbt. 76. § (1) bekezdés a) pontjában biztosított jogkörében eljárva, a Kbt. 88. § (1) bekezdés d) pontja alapján a jogsértést megállapította, és az f) pont alapján döntött a bírság kiszabásáról.
<br>A bírság összegének megállapításánál figyelembe vehetõ körülményeket a Kbt. 88. § (4) és (5) bekezdései szabályozzák.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A hatályos jogszabályi rendelkezések alapján a bírság minimális összege 1 000 000 Ft, természetes személlyel szemben pedig 100 000 Ft.
<br>A Döntõbizottság a bírság mértéke vonatkozásában a fenti rendelkezéseket figyelembe véve határozta meg a Kbt. szerinti minimumösszegben a bírság összegét a mellõzéssel érintett szerzõdési értéket, illetve a beszerzés közérdekû tárgyát, az ajánlatkérõ együttmûködõ magatartását is értékelve.
<br>A Döntõbizottság a személyes felelõsségre vonás tekintetében figyelembe vette az ajánlatkérõ által becsatolt és a felelõsségi rendre vonatkozó dokumentumot, nevezetesen a Budapest Fõváros fõpolgármesterének és fõjegyzõjének együttes intézkedését a fõvárosi közbeszerzések megvalósításának rendjérõl. Az általános rendelkezések 2. pontja szerint az illetékes szervezeti egység a közbeszerzési eljárás lefolytatására az 1. számú melléklet szerint határozandó meg, mely a jelen esetben nem volt megállapítható. A jelen beszerzés kapcsán mind a Beruházási és Közbeszerzési Ügyosztály, mind az érintett intézményvezetõ, mind pedig a Gyermek- és Ifjúságvédelmi Ügyosztály eljárt párhuzamosan, ezért a személyes felelõsség megállapítása nem volt lehetséges.
<br>A költségek viselésérõl szóló rendelkezés a Kbt. 88. § (1) bekezdés h) pontján alapul. A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 27.
<br>
<br>Dr. Csanádi Péter s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>