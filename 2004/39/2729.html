<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (2729/2004)
</h2>
<br>
<br>13.K.31.431/2003/6.
<br>
<br>A Fõvárosi Bíróság a dr. Sebõk Cecília ügyvéd (1211 Budapest, Táncsics u. 62.) és dr. Kenéz Andrea jogtanácsos által képviselt Belügyminisztérium Költségvetési és Gazdasági Fõosztálya (1051 Budapest, József A. u. 2-4.) felperesnek a dr. Csanádi Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.148/8/2003.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 20 000 Ft (húszezer forint) perköltséget.
<br>A kereseti illetéket az állam viseli.
<br>Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Fõvárosi Ítélõtáblához címezve benyújtani.
<br>
<br>INDOKOLÁS
<br>
<br>A felperes mint ajánlatkérõ az 1999. október 27-én közzétett ajánlati felhívásával a közbeszerzésekrõl szóló 1995. évi XL. törvény (a továbbiakban: Kbt.) 32. § (1) bekezdése alapján nyílt közbeszerzési eljárást indított a BM Budapest V., József Attila u. 2-4. szám alatti központi épülettömbjében található kazánház rekonstrukciója tárgyában.
<br>Az ajánlati felhívás 4.1. pontja értelmében az elsõ ütem befejezési határideje 1999. december 30., a pénzügyi ütemterv szerint maximum bruttó 100 000 000 Ft nagyságrendû teljesítéssel.
<br>A 4.2. pont rögzítette, hogy a teljes rekonstrukció befejezési határideje 2000. szeptember 15.
<br>Az ajánlati felhívás 13. a) pontja értelmében a felperes az összességében legelõnyösebb ajánlatot benyújtó ajánlattevõvel fog szerzõdést kötni. Az ajánlatok elbírálásának - 1-tõl 20-ig pontozható - részszempontjait és súlyszámait a 13. b) pont tartalmazta az alábbiak szerint:
<br>részszempontok
<br>súlyszámok
<br>- vállalási ár
<br>50
<br>- az ajánlat tartalmának összhangjával való mûszaki megfelelõsége
<br>45
<br>- a befejezési határidõ, megvalósítás idõbeni ütemezése, korábbi tejesítés
<br>30
<br>- elõírtnál hosszabb idejû jótállás vállalása
<br>20
<br>- az ajánlatkérõ pénzügyi gazdálkodását kímélõ pénzügyi ütemezés
<br>10
<br>A felperes szerzõdési feltételeket és kiviteli tervdokumentációt bocsátott az ajánlattevõk rendelkezésére.
<br>A szerzõdési feltételek I/4. pontja szerint a vállalkozó a mûszaki megvalósulás mértékével arányos pénzügyi ütemtervet készít, ebben a visszatartásokat is szerepeltetni kell. Az 5. pont értelmében a megrendelõ elõleget nem fizet.
<br>A felperes elõírta, hogy a megadott szerzõdési feltételeket az ajánlattevõknek szerzõdésükbe be kell építeniük.
<br>A felperes az 1999. november 12-én tartott konzultáción feltett kérdésekre a válaszait írásos emlékeztetõ formájában az ajánlattevõknek megküldte. Az emlékeztetõben közölt válaszok értelmében a helyszíni bontási és szerelési munkák 2000. április 15-tõl kezdhetõk meg, az 1999. december 30-i befejezési határ idejû elsõ ütemben élõ munkavégzés nem történik, az elsõ ütemben a dokumentált anyag-elõvásárlás jelenti a mûszaki teljesítést, a szerzõdéskötés idõpontja 1999. december 23-a.
<br>Az 1999. december 7-ig tartó ajánlattételi határidõben 14 ajánlattevõ - köztük a Kipcalor Energetikai Kft. és a CSÕSZER Berendezéseket Szerelõ Kft. - nyújtotta be ajánlatát.
<br>Az 1999. december 13-án tartott eredményhirdetésen a felperes a Kipcalor Kft.-t hirdette ki nyertesnek.
<br>Az eljárásról készült összegzés szerint a nyertes ajánlattevõ ajánlati ára 105 904 882 Ft, ebbõl az 1. részszámla összege 1999. december 30-ig 100 000 000 Ft (10% jóteljesítési garancia), a végszámla 2000. július 31-ig a fennmaradó összeg. Az így megjelölt részszámlák alapján a nyertes ajánlattevõ "az ajánlatkérõ pénzügyi gazdálkodását kímélõ pénzügyi ütemezés" részszempontra a legmagasabb (146) pontszámot kapta.
<br>Az eljárást lezáró vállalkozói szerzõdés megkötésére 1999. december 23-án került sor. A szerzõdés 17. pontja (pénzügyi ütemezés) szerint az elsõ részszámla benyújtási határideje 1999. december 30., tartalma fõberendezések, szerelvények beszerzése, a bruttó összege 42 000 000 Ft.
<br>A CSÕSZER Rt. (kérelmezõ) 1999. december 23-án jogorvoslati kérelmet nyújtott be az alpereshez, kérve az eljárást lezáró ajánlatkérõi döntés, ill. a közbeszerzési eljárás felülvizsgálatát, a verseny tisztasága megsértésének megállapítását és a Kbt. 88. §-ában foglalt jogkövetkezmények alkalmazásával bírság kiszabását. Hivatkozott arra, hogy a nyertes pályázó 105 904 882 Ft vállalási árából 1999. december 30-ig az elsõ részszámlaként megjelölt 100 000 000 Ft összegû anyagvásárlási elõteljesítés a december 23-i szerzõdéskötés esetén nem lehetséges. A kiírásban szereplõ maximum bruttó 100 000 000 Ft az ajánlatkérõ közlése szerint az elsõ ütemben dokumentált anyag elõvásárlására vonatkozhat, amely egyértelmûen egy tényleges munkavégzés nélküli számlázást takar, ezért a pályázati kiírás vállalási ár és a pénzügyi gazdálkodást kímélõ pénzügyi ütemezése sérti a verseny tisztaságát.
<br>A jogorvoslati kérelem tárgyában 2000. január 19-én tartott tárgyaláson a kérelmezõ elõadta, hogy álláspontja szerint a nyertes ajánlata érvénytelen, "mert az ajánlati felhívásban, ill. a késõbb megadott ismeretek alapján attól eltérõen tette meg ajánlatát".
<br>Az alperes a 2000. február 3-án kelt D.356/10/1999. számú határozatában megállapította, hogy a felperes megsértette a Kbt. 52. § (2) bekezdés d) pontjára tekintettel az 53. § (2) bekezdését, valamint az 59. § (1) bekezdését, ezért a felperest 5 000 000 Ft pénzbírsággal sújtotta.
<br>A felperes keresettel élt az alperes határozata ellen, kérve annak bírósági felülvizsgálatát. A Fõvárosi Bíróság a 2001. január 26-án hozott 2.K.31.584/2000/9. számú ítéletében az alperes határozatát megváltoztatva megállapította, hogy a felperes jogsértést nem valósított meg, így mentesítette a bírság és az igazgatási szolgáltatási díj megfizetése alól. Döntését azzal indokolta, hogy az 1999. december 13-i eredményhirdetéstõl számított 15 napos jogvesztõ határidõ 1999. december 28-án lejárt, ezért a nyertes ajánlat érvénytelenségének megállapítására irányuló kérelmet az alperesnek érdemi vizsgálat nélkül el kellett volna utasítania.
<br>Az alperes fellebbezése folytán eljárt Legfelsõbb Bíróság mint másodfokú bíróság a Kf.VI.37.346/2001/4. számú ítéletével az elsõfokú bíróság ítéletét megváltoztatta, az alperes határozatát hatályon kívül helyezte és az alperest új eljárásra kötelezte. Az ítélet indokolása szerint a két, egymást követõ idõpontban elõterjesztett jogorvoslati kérelem közül az 1999. december 23-án érkezett elsõ jogorvoslati kérelem határidõn belül, a 2000. január 19-én elõterjesztett kérelem pedig elkésetten került benyújtásra. Az alperes a jogorvoslati kérelmeket összevontan bírálta el annak ellenére, hogy a két kérelem eltérõ jogalapon alapult, és a második kérelem elkésett volt. Az alperes azon túl, hogy a Kbt. 79. § (7) bekezdésében foglaltakkal ellentétben elkésett kérelmet bírált el, megsértette a Kbt. 79. § (1) bekezdésében foglaltakat is, mivel nem döntött a határidõben elõterjesztett jogorvoslati kérelemrõl.
<br>Az alperes a jogorvoslati eljárást 2003. március 25-én megindította. Az eljárásban a kérelmezõ a kérelmét részben fenntartva a nyertes ajánlat érvénytelenségének megállapítására irányuló kérelmétõl elállt. Hangsúlyozta, hogy a Kipcalor Kft. ajánlatát nyertessé nyilvánító ajánlatkérõi döntés sérti a Kbt. 24. § (1) bekezdését, mivel az elsõ ütem 100 000 000 Ft-os teljesítése a konzultáció emlékeztetõje szerint a dokumentált anyag elõvásárlás lehet. A nyertes ajánlattevõ 105 904 882 Ft összegû vállalási árából 1999. december 30-ig elsõ részszámlaként megjelölt 100 000 000 Ft anyagvásárlási elõteljesítés a december 23-i szerzõdéskötésre tekintettel nem lehetséges, és az ajánlatkérõ ezt a vállalást a legkedvezõbbnek értékelte a pénzügyi gazdálkodását kímélõ pénzügyi ütemezés részszempontnál. Utalt arra, hogy a helyszíni kivitelezési munkák csak 2000. április 15-tõl voltak elkezdhetõk, ezért a nyertes ajánlati elemeinek elfogadása sérti a verseny tisztaságát, hiszen a többi ajánlattevõ a vállalási árának jóval kisebb összegû részét tüntette fel az anyagvásárlásra vonatkozó elsõ részszámlaként.
<br>A felperes a jogorvoslati kérelem elutasítását kérte elsõdlegesen elkésettség, másodlagosan alaptalanság miatt.
<br>Elõadta, hogy az ajánlati felhívásban elõírt feltételek és a konzultáción elhangzottak a kérelmezõ által ismertek voltak, jogorvoslati kérelmét ezekre vonatkozóan a jogvesztõ határidõn túl nyújtotta be, de a jogorvoslati kérelem megalapozatlan is, mert az ajánlatok elbírálása az ajánlati felhívásnak megfelelõen történt. A pénzügyi gazdálkodását kímélõ pénzügyi ütemezés részszempontra azért találta a legkedvezõbbnek a Kipcalor Kft. ajánlatát, mert a nyertes az elsõ részszámlát 100 000 000 Ft -10% jóteljesítési garancia összegben jelölte meg a következõ módon: "A 2000-ben befejezõdött elsõ ütemre benyújtott számlában szereplõ õsszeg biztosítékául vállalkozó felajánlja megrendelõ részére, hogy külön erre a célra a bankgaranciát adó pénzintézetnél alszámlát nyit. Errõl az alszámláról történõ bármilyen célú kifizetésre - kivéve az áfafizetést - csak a megrendelõvel közösen felvett teljesítési jegyzõkönyv kiállítása után kerülhet sor." Ezzel a konstrukcióval az ajánlattevõ lehetõvé tette azt, hogy az elsõ ütemre szánt teljes összeget lekösse - azonban abból csak tényleges teljesítés után fizessen - és ezzel elkerülje a költségvetési szerveknél év végén szokásos maradványösszegek elvonását.
<br>A felperes vitatta a Kbt. 24. § (1) bekezdésének megsértését arra hivatkozással, hogy a nyertes ajánlattevõ nem 100 000 000 Ft összegben történõ teljesítést ajánlott, hanem azt vállalta, hogy az ajánlatkérõ számára kedvezõ pénzügyi konstrukción belül csak a tényleges teljesítés ellenértékét számlázza ki. Az anyag-elõvásárlás nem azt jelenti, hogy az nem tartalmaz élõmunkát, élõmunka az a tevékenység is, amelyet az ajánlattevõ a saját üzemében abból a célból végez, hogy adott termék, szerelvény stb. a beruházás helyszínén beszerelhetõ állapotban legyen, ilyen pl. a nyertes ajánlatában a lágyvíztároló tartály. Munkavégzésre csak a beruházás helyszínén nem kerülhetett sor az elsõ ütemben, az ajánlattevõk mûhelyében igen. Ezek a termékek, készülékek stb. a kiállított számlákon mint dokumentált anyag elõvásárlások jelennek meg, hiszen az ajánlattevõ az általa befektetett munkáról az ajánlatkérõ felé már egyösszegû számlát állít ki.
<br>Az alperes a 2003. április 29-én kelt D.148/8/2003. számú határozatában a jogorvoslati kérelemnek helyt adva megállapította, hogy az ajánlatkérõ megsértette a Kbt. 55. § (6) bekezdését, ezért az ajánlatkérõvel szemben 2 000 000 Ft bírságot szabott ki.
<br>A határozat indokolásában az alperes rámutatott arra, hogy a kérelmezõ az ajánlatkérõ értékelésére vonatkozó döntését kizárólag az ajánlatkérõ pénzügyi gazdálkodását kímélõ pénzügyi ütemezés részszempont vonatkozásában sérelmezte, mivel az ajánlatkérõ ezen bírálati részszempont tekintetében a nyertes Kipcalor Kft. által megadott 100 000 000 Ft -10% jóteljesítési garanciát tartalmazó részszámla ajánlatát tekintette a legkedvezõbbnek. A kérelmezõ részére ez a tény 1999. december 15-én vált ismertté, amikor az összegzést kézhez vette, kérelmét pedig a jogvesztõ 15 napos határidõn belül elõterjesztette 1999. december 22-én, így a kérelem nem késett el.
<br>Az alperes a Legfelsõbb Bíróság Kf.VI.37.346/2001/4. számú ítéletének megfelelõen és a jogorvoslati kérelem keretei között vizsgálta az ajánlati felhívás 5. részszempont (az ajánlatkérõ pénzügyi gazdálkodását kímélõ pénzügyi ütemezés) körében hozott, és a nyertes ajánlattevõre vonatkozó ajánlatkérõi döntés jogszerûségét. Megállapította, hogy az ajánlatkérõ e részszempont vonatkozásában az ajánlatokhoz csatolt szerzõdéstervezetek pénzügyi ütemezésének elsõ részszámla összegét értékelte. A nyertes Kipcalor Kft. szerzõdéstervezete tartalmazta azt, hogy a 2000-ben befejezõdõ elsõ ütemre benyújtott számlában szereplõ összeg biztosítékául felajánlja a megrendelõ részére, hogy külön erre a célra a bankgaranciát adó pénzintézetnél alszámlát nyit, melyrõl az áfakifizetést kivéve kifizetés csak a megrendelõvel közösen felvett teljesítési jegyzõkönyv kiállítása után kerülhet sor. A szerzõdéstervezet 17. pontjában a nyertes ajánlattevõ az I. részszámla esedékességét 1999. december 30-ban jelölte, meg a következõ mûszaki tartalommal: fõberendezések, szerelvények megrendelése, elõgyártások folytatása. A számla értéke 100 000 000 Ft bruttó összeg -10% jóteljesítési garancia visszatartásával. A szerzõdés mellékletét képezõ mûszaki ütemterv szerint az 1999. december 23-i szerzõdéskötést követõen december 27-ig a támadott részszempont szerinti értékelés szempontjából releváns fõanyagok beszerzése és számlázása történik, valamint az elõgyártás kezdõdik meg, amely 2000. április 17-én fejezõdik be.
<br>Az alperes rámutatott arra, hogy az 5. részszempontból történõ értékelés során az ajánlatkérõ a mûszaki tartalmat nem vizsgálta, ezzel jogsértõen járt el, hiszen az ajánlati felhíváshoz tartozó szerzõdési feltételek I/4. pontja szerint a pénzügyi ütemtervnek a mûszaki megvalósulás mértékével arányosnak kell lennie, és az 1999. december 30-ig megvalósítható mûszaki tartalom köre csak a dokumentált anyagvásárlásra terjedhet ki. A nyertes ajánlattevõvel 1999. december 23-án megkötött vállalkozói szerzõdés 17. pontja a pénzügyi ütemezésre vonatkozóan az 1999. december 30-i határidõre csak bruttó 42 000 000 Ft értékû fõberendezésekre és szerelvényekre vonatkozó vállalást tartalmaz, amely igazolja azt, hogy az ajánlatkérõ nem az ajánlati felhívás és a hozzá tartozó szerzõdési feltételek szerinti tartalmi elemek értékelését végezte el.
<br>Az alperes nem fogadta el az ajánlatkérõ arra történõ hivatkozását sem, hogy az 5. részszempont értékelésénél a nyertes ajánlattevõ által biztosított alszámlanyitási lehetõség az elsõ ütemre szánt 100 000 000 Ft-ra vonatkozóan - mint a költségvetési szerveknél év végén szokásos pénzmaradvány elvonása elkerülésének lehetõsége - figyelembe vehetõ ajánlati tartalmi elem volt. Rámutatott arra, hogy az ajánlatkérõ sem az ajánlati felhívásban, sem a szerzõdési feltételekben vagy a helyszíni konzultáción nem határozta meg e bírálati részszempont tartalmi körét, így azt sem, hogy pénzügyi érdeke fûzõdik a 100 000 000 Ft 1999. év végéig történõ teljes lekötéséhez, a helyszíni konzultáción pedig az elsõ ütemre vonatkozó pénzügyi teljesítés tartalmát a dokumentált anyag elõvásárlásra korlátozta.
<br>Az alperes megállapította, hogy a nyertes ajánlattevõ ajánlatában lévõ költségvetési összesítõ szerint az összes anyagköltség 78 768 876 Ft volt, amely valamennyi gyártási, szerelési anyagot tartalmazta. A költségvetés szerint a fõberendezések és szerelvények összege 43 000 000-45 000 000 Ft volt, és ezzel arányos a megkötött szerzõdésben megjelölt elsõ részszámla 42 000 000 Ft-os összege, tehát az ajánlatkérõ az elsõ ütem részszámlája vonatkozásában csak ezt az összeget vehette volna figyelembe.
<br>Az alperes álláspontja szerint az ajánlatkérõ azzal, hogy nem a szerzõdési feltételek szerinti pénzügyi és mûszaki ütemezésre vonatkozó elõírásait figyelembe véve végezte el az 5. bírálati részszempont körében a nyertes ajánlat értékelését, valamint az ajánlati felhívásban és a szerzõdési feltételekben elõre nem meghatározott értékelési szempontot (év végi pénzmaradvány költségvetési elvonásának elkerülése) vett figyelembe, a Kbt. 55. § (6) bekezdését megsértve járt el, tehát a Kbt. 24. § (1) bekezdés szerinti verseny tisztaságát kimondó alapelv sérelme konkrétan az ajánlatkérõ értékelésre vonatkozó döntésében nyilvánult meg.
<br>Az alperes a fenti jogsértés miatt a Kbt. 88. § (1) bekezdés d) és f) pontja szerinti jogkövetkezményeket alkalmazta a felperessel szemben. A bírság mértékét a közbeszerzés értékével, a jogsértés súlyával és a jogsértés reparálhatatlanságával indokolta.
<br>A felperes az újabb alperesi határozat ellen is keresetet terjesztett elõ, állítva azt, hogy az ajánlati felhívásban foglalt értékelési szempontok szerint bírálta el a nyertes ajánlatát. Hivatkozott arra, hogy az ajánlati felhívásban (4.1. pont) és dokumentációban egyaránt szerepelt, hogy a beruházás elsõ ütemébe; a pénzügyi teljesítés maximum 100 000 000 Ft lehet, figyelembe véve azt, hogy a tervezõi becslés szerint a teljes költségvetés 200 000 000 Ft-ra volt tehetõ.
<br>Elõadta, hogy az ajánlatok elbírálásának szempontjai között szerepelt az "ajánlatkérõ pénzügyi gazdálkodását kímélõ pénzügyi ütemezés"-ként nevesített bírálati szempont is, tekintettel arra, hogy mint költségvetési szervnek - az adott évben el nem költött pénzek átcsoportosítása lehetõségének felmerülése miatt - a legkedvezõbb az volt, hogy a maximum 100 000 000 Ft összeget, amely 1999. évre rendelkezésre állt, el is tudja költeni, ezért is nevesítette ezen összeget az ajánlati felhívás 4.1. pontjában. A nyertes ajánlattevõ ezen két kritérium megfelelõ ötvözésével - és egyéb szempontból is megfelelõen - alakított ki egy olyan ajánlatot, amely számára a legkedvezõbbnek bizonyult.
<br>A felperes sérelmezte a terhére kiszabott bírság összegét is, mert álláspontja szerint az nem áll arányban az egyébként vitatott jogsértés súlyával.
<br>Az alperes érdemi ellenkérelme a kereset elutasítására irányult. Fenntartotta azt az álláspontját, hogy a felperes a Kbt. 55. § (6) bekezdését megsértve nem az ajánlati felhívásban foglalt bírálati szempontok szerint értékelte a nyertesként kihirdetett Kipcalor Kft. ajánlatát. Hivatkozott az ajánlati felhíváshoz tartozó szerzõdési feltételek 114. pontjára, amely szerint a pénzügyi ütemtervnek a mûszaki megvalósulás mértékével arányosnak kell lennie, és utalt a helyszíni konzultáción adott - az ajánlati felhívás részévé vált - ajánlatkérõi tájékoztatásra, amely szerint az 1999. december 30-ig megvalósítható mûszaki tartalom köre csak a dokumentált anyagvásárlásra terjedhet ki.
<br>Kifejtette, hogy a nyertes ajánlattevõvel 1999. december 23-án megkötött vállalkozási szerzõdés 17. pontja a pénzügyi ütemezésre vonatkozóan az 1999. december 30-i határidõre csak bruttó 42 000 000 Ft értékû fõberendezéseket és szerelvényeket j elölt meg, ugyanakkor a nyertes ajánlattevõ ajánlatában lé võ költségvetési összesítõ szerint az összes anyagköltség 78 768 876 Ft. A költségvetés szerint a fõ berendezések és szerelvények összege csak 43 000 000-45 000 000 Ft, ezzel arányos a megkötött szerzõdésben megjelölt elsõ részszámla 42 000 000 Ft-os összege, tehát a felperes az I. ütemhez tartozó részszámla vonatkozásában csak ezt az összeget vehette volna figyelembe. A felperes az értékelés során az ajánlati felhívás részét képezõ szerzõdési feltételek szerinti mûszaki tartalmat nem vizsgálta az 5. bírálati részszempont vonatkozásában, elõre meghatározott ajánlati tartalmi elemként pedig nem volt figyelembe vehetõ - az adott évben a felperes által el nem költött pénzek átcsoportosítása lehetõségének felmerülése miatt - a 100 000 000 Ft-ra vonatkozó alszámlanyitási lehetõség, az év végi pénzmaradvány költségvetési elvonásának elkerülésére irányuló vállalás, mivel e szempontokat az ajánlati felhívásban és a szerzõdési feltételekben a felperes nem határozta meg.
<br>A felperes keresete alaptalan.
<br>A bíróság az alperes határozatát az államigazgatási eljárás általános szabályairól szóló, módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a becsatolt iratok alapján állapította meg.
<br>A bíróságnak a perben arról kellett döntenie, hogy a felperes az 5. elbírálási részszempont körében a nyertes ajánlattevõ ajánlatát a Kbt. 55. § (6) bekezdésében ütközõ módon értékelte-e, és ettõl függõen jogszerûen alkalmazta-e a felperessel szemben a bírság jogkövetkezményét.
<br>A Kbt. 26. § (2) bekezdés második fordulata értelmében az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételhez, az ajánlattevõ pedig az ajánlatához kötve van.
<br>A Kbt. 55. § (6) bekezdése elsõ és második fordulata szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.
<br>A bíróság rámutat arra, hogy a felperes az ajánlati felhívás 13. b) pontjának 5. elbírálási részszempontja szerint a pénzügyi gazdálkodását kímélõ pénzügyi ütemezés szempontja alapján is vizsgálni kívánta az ajánlatokat, de nem határozta meg azokat a tartalmi elemeket, amelyeket e részszempont körében értékelni fog. Az ajánlati felhívás 4.1. pontja arra adott iránymutatást, hogy az elsõ ütem befejezési határideje 1999. december 30. napja, amely határidõre a pénzügyi ütemterv szerint maximum bruttó 100 000 000 Ft nagyságrendben lehet teljesíteni. Ugyanakkor a felperes a szerzõdési feltételek I/4. pontjában olyan pénzügyi ütemterv készítését várta el az ajánlattevõktõl, amely arányban áll a mûszaki megvalósulás mértékével, az 1999. december 30-ig megvalósítható mûszaki tartalom körébe pedig csak a dokumentált anyagvásárlás tartozhatott. Ebbõl következõen kizárólag a dokumentált anyagvásárlás költségeire vonatkozott az ajánlati felhívás 4.1. pontjában meghatározott összeg határ, amely a nyertes esetében nem érhette el a 100 000 000 Ft-ot, mivel a nyertes ajánlatában lévõ költségvetési összesítõ szerint az összes anyagköltség mindössze 78 768 876 Ft volt.
<br>A bíróság megállapította, hogy a felperes az 5. elbírálási részszempont körében figyelmen kívül hagyta a szerzõdési feltételek szerinti pénzügyi és mûszaki ütemezésre vonatkozó elõírásokat, az ajánlati felhívásban és a szerzõdési feltételekben elõre nem meghatározott értékelési szempontot (év végi pénzmaradvány költségvetési elvonásának elkerülése) vett alapul, ezáltal az ajánlatok értékelése során nem a Kbt. 55. § (6) bekezdésében foglaltaknak megfelelõen járt el.
<br>A Kbt. 88. § (1) bekezdés f) pontja értelmében az alperes bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez az összeg 1999. évben 700 000 Ft volt.
<br>Mivel a felperes az alperesi határozatban megjelölt jogszabályi rendelkezést az eljárása során megsértette, vele szemben az alperes a Kbt. 88. § (1) bekezdés f) pontján alapuló bírság jogkövetkezményét is jogszerûen alkalmazta.
<br>A bíróság megállapította, hogy az alperes által kiszabott bírság összege nem tekinthetõ túlzottnak, figyelemmel a beszerzés értékére és arra a körülményre is, hogy a jogsértés orvoslására - a szerzõdés megkötésére tekintettel - már nem volt lehetõség.
<br>A kifejtettek alapján megállapítható, hogy a felperes az alperes határozatát alaptalanul sérelmezte, ezért a bíróság a felperes keresetét elutasította.
<br>A felperes a Pp. 78. § (1) bekezdése alapján köteles az alperes költségeit megfizetni.
<br>A felperes személyes illetékmentessége folytán a kereseti illetékre vonatkozó rendelkezés a 6/1986. (VI. 26.) IM rendelet 14. §-ának (2) bekezdésén alapul.
<br>
<br>Budapest, 2004. január 13.
<br>
<br>Nagyné dr. Fürjes Erzsébet s. k.,
<br>bíró
<br>
<br>
<br><br></body></html>