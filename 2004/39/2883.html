<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2883/2004)
</h2>
<br>1024 Budapest, Margit krt. 85.
<br>Ikt.sz.: D.81/17/2004.
<br>
<br>Tárgy: az Orako-Ekler Komplex Rt. jogorvoslati kérelme a Fõvárosi Oktatástechnológiai Központ Kht. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Orako-Ekler Komplex Rt. (1223 Budapest, Erzsébet királyné u. 19/B, továbbiakban: kérelmezõ) jogorvoslati kérelmét, melyet a Fõvárosi Oktatástechnológiai Központ Kht. (1088 Budapest, Bródy Sándor utca 14., képviseli: dr. Tomola Szabolcs ügyvéd, 1115 Budapest, Bartók Béla út 131/A VIII. em. 23., a továbbiakban: ajánlatkérõ) "oktatási intézmények számára szállítandó taneszközök, továbbá oktatási intézményekben használatos berendezések és bútorok beszerzése" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Ajánlatkérõ 2003. december 17-én a Közbeszerzési Értesítõ 51. számában (8038/2003 számon) ajánlati felhívást tett közzé nyílt közbeszerzési eljárás lefolytatására a rendelkezõ részben megjelölt tárgyban.
<br>A felhívás 3. a) pontjában a beszerzés tárgyát az alábbiak szerint részletezte:
<br>"az 1. pontban megjelölt (és a pályázati dokumentációban nevesített) oktatási intézmények számára szállítandó taneszközök, amelyek megfelelnek a 11/1994. (VI. 8.) MKM rendelet 7. számú mellékletében, valamint az azt módosító 1/1998. (VII. 24.) OM rendelet mellékletében közreadott Funkcionális taneszközjegyzék meghatározásainak, továbbá oktatási intézményekben használatos berendezések és bútorok, az alábbi mûveltségi területek, illetve csoportosítás szerint (a továbbiakban pl. az említett taneszközjegyzék egy-egy sorának megfeleltetett eszközt nevezzük eszköztételfajtának, ezek darabszám szerinti összesítése a darabszám).
<br>A beszerzés tárgyának eszköztételfajtánkénti és mennyiségi (darabszám) részletezését az ajánlati dokumentáció tartalmazza. Ajánlatot bármely taneszköz-tételfajta összes darabszámára lehet tenni. A konkrét megnevezések csak a tárgy jellegének egyértelmû meghatározása érdekében történtek."
<br>Ajánlatkérõ részajánlat tételére lehetõséget adott bármely eszköztételfajtára, de annak teljes mennyiségére (darabszámára).
<br>Az ajánlati felhívás 9. pontjában ajánlatkérõ a pénzügyi ellenszolgáltatás teljesítésének feltételeit határozta meg, mely szerint az ajánlati dokumentációban nevesített, ajánlatkérõt megbízó oktatási intézmények a pénzügyi fedezetet a beszerzésre a Fõvárosi Önkormányzattól erre a célra kapott támogatásból biztosítják.
<br>Az ajánlati felhívás 13. a) pontja szerint az ajánlatok elbírálásának szempontjai: a Kbt. 34. § (1) bekezdés b) pontja értelmében az összességében legelõnyösebb ajánlat. A felhívásban ajánlatkérõ meghatározta az elbírálásának szempontjait és a hozzájuk tartozó súly- és pontszámokat.
<br>Az ajánlati felhívás 16.9. pontjában ajánlatkérõ elõírta, hogy az ajánlatnak "az ajánlattevõre, mind a közbeszerzés értékének 10%-át meghaladó mértékben igénybe venni kívánt alvállalkozókra vonatkozóan tartalmaznia kell a Kbt. 46. § (1)-(6) bekezdéseiben elõírt nyilatkozatokat és igazolásokat."
<br>Ajánlatkérõ hiánypótlásra lehetõséget nem biztosított.
<br>Ajánlatkérõ ajánlati felhívási dokumentációt is készített, mely tartalmazta az ajánlatot tevõ által kötelezõen csatolandó nyilatkozatok, igazolások és egyéb dokumentumok megnevezését és sorrendjének meghatározását.
<br>A dokumentáció 4. oldalán a benyújtandó dokumentumok és azok sorrendje cím alatt, a hetedik sorban szerepel, "A Kbt. 46. § (1)-(6) bekezdéseiben elõírt nyilatkozatok és igazolások."
<br>A dokumentáció 4. sz. mellékletében az ajánlatkérõ a Fõvárosi Önkormányzat fenntartásában lévõ egyes oktatási intézmények megbízásából és képviseletében eljáróként került feltüntetésre.
<br>Az ajánlattételi idõszakban ajánlatkérõhöz több kérdés is érkezett, ezek között az alábbiak is:
<br>Kérdés: "Az ajánlati felhívás (16.9.) és a dokumentáció (4. oldal 7. bekezdés) elõírja a Kbt. 46. § (1)-(6) bekezdésében meghatározott nyilatkozatok és igazolások benyújtását. Ezzel tehát az ajánlatkérõ a Kbt. 46. § (3) bekezdésében foglaltakat is az ajánlati felhívás részévé teszi, bár az ajánlatkérõ nem minõsül helyi önkormányzatnak, kisebbségi önkormányzatnak stb.
<br>Ez azt jelenti, hogy az ajánlattevõknek ajánlatukhoz be kell csatolniuk az illetékes önkormányzati (fõvárosi kerületi) igazolásokat és az illetékhivatali igazolást?"
<br>Kérdés: A Kbt. 46. § (1)-(6) bekezdéseiben elõírt nyilatkozatok és igazolások között be kell-e csatolni a (3) bekezdésben elõírt helyi önkormányzati adóigazolást? Ha igen, akkor melyik önkormányzati hivataltól kell megkérni, a Fõvárosi Fõpolgármesteri Hivatal Adó Ügyosztályától?
<br>Ajánlatkérõ a feltett kérdésekre írásban válaszolt, a válaszában a kérdéseket számmal jelölte, s csak egyes kérdéseket ismételt meg. A 20. számú válasza - a kérdés megismétlése nélkül - az alábbi volt:
<br>"Lévén hogy a jelen közbeszerzés kapcsán beszerzendõ áruk elsõdleges finanszírozója a Fõvárosi Önkormányzat, a felhívás szerint a hivatkozott Kbt. 46. § (1)-(6) bekezdésben szereplõ valamennyi nyilatkozatot és igazolást be kell nyújtani."
<br>A válaszokat elõször 2004. január 21-én e-mail útján, majd január 22-én postán küldte meg ajánlattevõknek. Az interneten küldött válaszok vonatkozásában visszaigazolást kért, a postai feladás ajánlott levélben történt.
<br>Az e-mailt kérelmezõ 2004. január 21-én kétszer is visszaigazolta.
<br>Az ajánlati határidõre, 2004. január 27-re kérelmezõ, a Sandra Form Euromobili Bútoripari Kft., a Garzon Bútor Rt., az Almus Pater Taneszköz- és Intézményellátó Rt., az ASS Magyarország Kft., a Balázs-Diák Kereskedelmi és Szolgáltató Bt. és a HOR Rt. adta be ajánlatát. A bontási eljárás során ajánlatkérõ megállapította, hogy kérelmezõ, valamint a Garzon Bútor ajánlata a Fõvárosi Önkormányzat Polgármesteri Hivatala Adó Iroda adóigazolásának hiánya miatt érvénytelen, mivel a hiánypótlásra ajánlatkérõ nem biztosított lehetõséget.
<br>Kérelmezõ 2004. február 6-án jogorvoslati kérelmet nyújtott be. A tárgyaláson pontosított kérelmében kérte jogsértés megállapítását, ajánlatkérõ költségek viselésére való kötelezését. Ideiglenes intézkedésként kérte a közbeszerzési eljárás felfüggesztését, majd a szerzõdés megkötésének megtiltását. Kérelmezõ elsõdlegesen arra hivatkozott, hogy az ajánlatkérõ olyan igazolás csatolásának elmulasztására alapított érvénytelenségi okot, amelyet a felhívásban nem követelt meg.
<br>Elõadta továbbá, hogy ajánlatkérõ a Kbt. 46. § (3) bekezdésében írt igazolás megkövetelésével olyan kizárási okot alkalmazott volna, amelyre nem volt jogosult tekintettel arra, hogy nem tartozik abba az alanyi körbe, mely számára ezt a törvény lehetõvé teszi. Ezzel álláspontja szerint megsértette a Kbt. 25. §-ban foglaltakat is, mert a szigorú tiltó rendelkezés ellenére a kizáró okok alkalmazása során eltért a törvényben foglaltaktól.
<br>Kifogásolta továbbá, hogy a Kbt. 46. § (3) bekezdésében írt kifejezett rendelkezés ellenére nem írta elõ a (3) bekezdés szerinti igazolások csatolásának követelményét. Megítélése szerint a 46. § (1)-(6) bekezdésre való hivatkozás önmagában nem elégséges ezen kizárási ok elõírására vonatkozóan.
<br>Álláspontja szerint ezt az értelmezést támasztja alá a 46. § (5) bekezdés azon feltétele, hogy "...ha az ajánlatkérõ ezt elõírta a (3) bekezdés szerinti" igazolást kell csatolnia.
<br>Sérelmezte továbbá, hogy ajánlatkérõ nem teljesítette a 46. § (3) bekezdésben foglalt azon feltételt sem, hogy az ajánlatkérõ székhelye szerinti önkormányzati adóhatóság igazolását kérje az ajánlattevõktõl. Álláspontja szerint ajánlatkérõnek nincs lehetõsége arra, hogy a Fõvárosi Önkormányzat Adóhatósága által kiállított adóigazolást fogadjon be, hanem ez esetben valamennyi intézmény székhelye szerinti helyi önkormányzattól szükség lett volna a nemleges adóigazolás csatolására, így mindazon ajánlatok érvénytelenek, amelyek a Fõvárosi Önkormányzat adóigazolását tartalmazták, mert olyan dokumentumot nyújtottak be, amelynek semmi köze nincs az ajánlati felhívásban foglaltak teljesítéséhez.
<br>Elõadta, hogy a jogsértésrõl akkor szerzett tudomást, amikor a kizáró ok alkalmazásáról értesült tekintettel arra, hogy ajánlatkérõ nem minõsül helyi önkormányzati költségvetési szervnek, ezért a 46. § (3) bekezdésének alkalmazását nem írta és nem írhatta elõ.
<br>Elõadta, hogy a kérdésekre adott ajánlatkérõi válasz sem tartalmazott erre vonatkozó egyértelmû információt. Elõadta továbbá, hogy az e-mail küldemények szövegezése a mellékletek megküldését nem igazolja, és erre utalás sincs a fejrész szerinti részletezésben. Elõadta továbbá, hogy ajánlatkérõ nem az általa elõzetesen meghatározott módon tartotta a kapcsolatot a kérelmezõvel.
<br>Ajánlatkérõ a kérelemmel kapcsolatos észrevételében és a jogorvoslati eljárás során tartott tárgyaláson tett nyilatkozatában jogszerûnek tartotta az eljárását és kérte a kérelem elutasítását megalapozatlanság jogcímén.
<br>Elõadta, hogy a Fõvárosi Önkormányzat Oktatási Ügyosztálya megbízásából indította el a közbeszerzési eljárást az oktatási intézmények megbízása alapján, azok képviseletében eljárva. Ennek igazolására csatolta az intézmények igazgatói által adott megbízásokat. Elõadta, hogy ez alapozza meg jogosultságát arra, hogy a Kbt. 46. § (3) bekezdésében foglalt igazolást kérje.
<br>Hivatkozott továbbá arra, hogy az ajánlati felhívás vonatkozó részeiben található megfogalmazás, valamint a dokumentáció 4. oldalán található check-list hetedik bekezdése egyértelmûen tartalmazza a Kbt. 46. § (1)-(6) bekezdéseiben elõírt nyilatkozatok és igazolások csatolásának kötelezettségét. Ezen túlmenõen a kérdésekre adott válaszok között, a 20. válaszban is megismételte, hogy a 46. § (1)-(6) bekezdésében szereplõ valamennyi nyilatkozatot és igazolást be kell nyújtani. Elõadta továbbá, hogy a formális logikai alapon sem lehet igaz az, hogy ha valaki egy "felesleges" igazolást nyújtott volna be, az kizárás alá kell essen.
<br>A Döntõbizottság megállapította, hogy a jogorvoslati kérelem részben elkésett, részben megalapozatlan.
<br>A Kbt. 26. § (2) bekezdése szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A 43. § (1) bekezdése elõírja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.
<br>A (3) bekezdés szerint az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát, valamint - ha ezt az ajánlatkérõ az ajánlati felhívásban a 33. § (5) bekezdésének figyelembevételével elõírta - az általa a közbeszerzés értékének tíz százalékát meghaladó mértékben igénybe venni kívánt alvállalkozókét. Az erre vonatkozó igazolásokat az ajánlathoz csatolni kell. A 46. §-t a közbeszerzés értékének tíz százalékát meghaladó mértékben igénybe venni kívánt alvállalkozókra kell alkalmazni.
<br>A 46. §. (3) bekezdése szerint ha az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv a felhívásban elõírhatja, hogy az eljárásban az sem lehet ajánlattevõ vagy alvállalkozó, aki az ajánlatkérõ székhelye szerinti önkormányzati adóhatóság által nyilvántartott adófizetési kötelezettségének nem tett eleget, kivéve ha a hitelezõ az adósság késõbbi idõpontban történõ megfizetéséhez írásban hozzájárult.
<br>Az (5) bekezdés szerint az ajánlattevõ a (4) bekezdésnek megfelelõen köteles csatolni az (1) bekezdés b) pontja és - ha az ajánlatkérõ ezt elõírta - a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban járt le, és annak megfizetésére halasztást kapott-e.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Ajánlatkérõ az ajánlati felhívás 16.9. pontjában elõírta, hogy az ajánlatnak mind az ajánlattevõre, mind a közbeszerzés értékének 10%-át meghaladó mértékben igénybe venni kívánt alvállalkozókra vonatkozóan tartalmaznia kell a Kbt. 46. § (1)-(6) bekezdéseiben elõírt nyilatkozatokat és igazolásokat. Ajánlatkérõ az ajánlati dokumentáció 4. oldalán a benyújtandó dokumentumok felsorolásában is megnevezte a Kbt. 46. § (1)-(6) bekezdésében felsorolt nyilatkozatokat és igazolásokat, ezáltal az abban foglaltakat a felhívás részévé tette, az ott meghatározottak teljesítését elvárta az ajánlattevõktõl, valamint a közbeszerzés értékének 10%-át meghaladó mértékben igénybe venni kívánt alvállalkozóktól is.
<br>A Döntõbizottság nem fogadta el kérelmezõnek azt az álláspontját, hogy a felhívás 16.9. pontja és a dokumentáció hivatkozott elõírása nem jelentik a 46. § (3) bekezdésében foglalt igazolás csatolására vonatkozó kifejezett elõírást. Tekintettel arra, hogy a törvény szövege szerint az ajánlatkérõ a felhívásban elõírhatja az igazolás csatolásának kötelezettségét, a Döntõbizottság álláspontja szerint ennek a követelménynek megfelel azáltal, ha a vonatkozó jogszabályhelyet a felhívásban úgy jelöli meg, hogy a 46. § (1)-(6) bekezdésére hivatkozik. Ezt a meghatározást egyértelmûen az elsõtõl a hatodik bekezdésig meghatározott valamennyi nyilatkozat és igazolás csatolásának elõírásaként kell értelmezni.
<br>A kérelmezõ ajánlatában nem csatolta az ajánlatkérõ által elõírt, a Kbt. 46. § (3) bekezdésében nevesített adóigazolást, így ajánlata nem felelt meg a felhívásban és a dokumentációban foglalt elõírásoknak, ezért ajánlatkérõ jogszerûen állapította meg az ajánlat érvénytelenségét.
<br>A Döntõbizottság nem vizsgálta érdemben azt a kérdést, hogy jogosult volt-e ajánlatkérõ a Kbt. 46. § (3) bekezdésében foglalt igazolás csatolásának elõírására tekintettel arra, hogy álláspontja szerint az ajánlati felhívás az elõírást egyértelmûen tartalmazta, s az ajánlati felhívást határidõben ajánlattevõk nem támadták meg. Erre való tekintettel a Döntõbizottság jelen jogorvoslati kérelem vonatkozásában az alábbiak szerint nem fogadta el azt, hogy az ajánlati felhívás jogszerûségére vonatkozóan határidõben benyújtott a jogorvoslati kérelem.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Kbt. kétféle határidõt állapít meg jogorvoslati kérelem benyújtásával kapcsolatban. A 90 napos (objektív) határidõt a jogsértõ esemény bekövetkezésétõl kell számítani, a Kbt. meg is határozza azt, hogy mit kell a jogsértõ esemény bekövetkezése idõpontjának tekinteni. A másik, a 15 napos (szubjektív) határidõt az e törvény szabályait sértõ esemény tudomásra jutásától kell számítani. Bármelyik határidõt lépi is túl a kérelmezõ a kérelme benyújtásával, a kérelme elkésett.
<br>A fenti rendelkezések alapján a Döntõbizottságnak meg kellett vizsgálnia, hogy a kérelmezõ által sérelmezett ajánlatkérõi magatartás mikor jutott a kérelmezõ tudomására, és ehhez képest mikor járt le a jogorvoslati kérelem benyújtására nyitva álló határidõ, a kérelem benyújtása a jogvesztõ határidõben történt-e.
<br>A Döntõbizottság álláspontja szerint az ajánlati felhívás és a dokumentáció elõírásai egyértelmûen tartalmazták az ajánlatkérõ kérelme szerint jogsértõ rendelkezéseket, így a jogvesztõ határidõ kezdõ idõpontja 2003. december 29., mely napon kérelmezõ az ajánlati dokumentációt átvette. Fentiek alapján az ajánlati kötöttségre tekintettel ajánlatkérõ és ajánlattevõk kötve voltak a még esetlegesen jogszerûtlen felhívásban és dokumentációban foglalt elõírásokhoz is.
<br>E körben a Döntõbizottság nem vizsgálta azt, hogy a Fõvárosi Önkormányzat Polgármesteri Hivatala Adó Iroda-e a székhely szerint illetékes adóhatóság, mert kérelmezõ ajánlata önkormányzati adóigazolást egyáltalán nem tartalmazott, így az a kérdés nem merült fel, hogy kérelmezõ a megfelelõ adóhatóság igazolását csatolta-e.
<br>Kérelmezõ kérte annak megállapítását is, hogy mindazon ajánlatok érvénytelenek, amelyek a Fõvárosi Önkormányzat adóigazolását tartalmazták, mert olyan dokumentumot nyújtottak be, amelynek semmi köze nincs az ajánlati felhívásban foglaltak teljesítéséhez.
<br>A Döntõbizottság megállapította azt, hogy az ajánlati felhívás, a dokumentáció és a kérdésekre adott válaszok alapján jutott egyértelmûen ajánlattevõk tudomására az, hogy mely hatóságtól kell beszerezniük az adóigazolást.
<br>A kérelmezõhöz az ajánlatkérõ 2004. január 21-én elküldött válasza ugyanezen a napon e-mail formájában megérkezett. Kérelmezõ az e-mail megérkezését kétszer is visszaigazolta. Az egyik visszaigazolást Molnár Eszter küldte 14 óra 44 perckor, a másik egy automatikus visszaigazolás volt (2004. január 21-én 16 óra 38 perckor), mely azt mutatta, hogy az üzenetet a felhasználó gépén megjelenítették. A Döntõbizottság nem fogadta el kérelmezõnek azt az álláspontját, hogy ezen visszaigazolások nem bizonyítják a csatolmányok, azaz a válaszok átvételét, mert ebben az esetben kérelmezõnek a válaszok megérkezésének hiányát jeleznie kellett volna, s azt jelen eljárásban bizonyítania kellett volna.
<br>Fentiek alapján a Döntõbizottság megállapította, hogy a kérelem ezen kérelmi elem tekintetében elkésetten került benyújtásra, mert a 15 napos jogvesztõ határidõ 2004. február 5-én letelt.
<br>A Döntõbizottság megjegyzi, hogy az ajánlati felhívás és a dokumentáció szerint a Kbt. 46. § (3) bekezdésének megfelelõ adóigazolás csatolását is elõírta ajánlatkérõ, így azok benyújtása nem eredményezheti az ajánlatok érvénytelenségét. Rámutat a Döntõbizottság arra is, hogy a kérdésekre adott válaszok során az adóigazolás vonatkozásában feltett kérdésre ajánlatkérõ a Fõvárosi Önkormányzat általi finanszírozásra hivatkozott, és valamennyi ajánlattevõ - azon kettõ kivételével aki egyáltalán nem csatolt e körben igazolást - a Fõvárosi Önkormányzat Polgármesteri Hivatala Adó Iroda által kiadott adóigazolást csatolta, tehát ajánlatkérõ válasza az ajánlattevõk számára egyértelmû volt, így az esélyegyenlõség nem sérült.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította.
<br>A Kbt. 88. § (1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.
<br>A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 12.
<br>
<br>Dr. Telek Katalin s. k., Divinyi Péterné s. k.,
<br>közbeszerzési biztos közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br><br></body></html>