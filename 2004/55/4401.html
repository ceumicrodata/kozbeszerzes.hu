<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (4401/2004)
</h2>
<br>
<br>3.Kf.27.122/2003/6.
<br>
<br>A Fõvárosi Ítélõtábla a dr. Tatai Andrea jogtanácsos által képviselt Belügyminisztérium Központi Adatfeldolgozó, Nyilvántartó és Választási Hivatala (1094 Budapest, Balázs B. u. 35.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében, amelybe az alperes oldalán dr. Péterffy Gabriella ügyvéd (1123 Budapest, Alkotás u. 11. II. 4.) által kép viselt Papír Fal Bt. (2000 Szentendre, Alkotmány u. 7.) beavatkozott, a Fõvárosi Bíróság 2002. november 12-én kelt 12.K.31.495/2002/4. számú ítélete ellen a felperes által 5. sorszám alatt elõterjesztett és 7. sorszám alatt indokolt fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja, az alperes D.132/11/2002. számú határozatát megváltoztatja és a jogkövetkezmények alkalmazását mellõzi.
<br>Kötelezi az alperest és az alperesi beavatkozót, hogy 15 napon belül fizessenek meg egyenként a felperesnek 30 000-30 000 (harmincezer-harmincezer) forint elsõ-másodfokú perköltséget.
<br>A kereseti és fellebbezési illetéket az állam viseli.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>A felperes 2001. december 5-én részvételi felhívást tett közzé, a választott eljárás hirdetmény közzétételével induló tárgyalásos eljárás volt. A közbeszerzési eljárás tárgya a 2002-2003. évi országgyûlési, önkormányzati és kisebbségi választásokhoz, valamint országos népszavazáshoz, illetve a 2006-ig tartó idõközi választásokhoz szükséges szavazólapok, szavazástechnikai anyagok, valamint nyomtatványok gyártása, expediálása, szállítása volt. A felhívás 3. a) pontja részletesen felsorolta a beszerzésre kerülõ tárgyakat és azok mennyiségeit.
<br>A 2002. január 2-án meghatározott jelentkezési határidõben két társaság, köztük a késõbb nyertesnek kihirdetett Állami Nyomda Rt.-Pénzjegynyomda Rt. közös jelentkezõk tettek ajánlatot. A szerzõdéskötés megtörtént.
<br>Az alperesi beavatkozó 2002. március 13-án jogorvoslati kérelmet terjesztett elõ, sérelmezte, hogy a felperes a közbeszerzési eljárásba bevonta a szavazófülkék beszerzését is, annak ellenére, hogy a beszerzés tárgyait tételesen felsoroló felhívása ezt nem tartalmazta. Ez a körülmény jelentõs anyagi hátrányt okozott számára, mert közel 1100 db szavazófülkére rendelkezett megrendelési állománnyal az önkormányzatoktól, akik pontosan azért álltak el a megrendeléstõl, mert a felperes a közbeszerzési eljárásban részükre azt beszerezte.
<br>Az alperes határozatában megállapította a közbeszerzésekrõl szóló 1995. évi XL. törvény (a továbbiakban: Kbt.) 48. § (1) bekezdés második mondatára tekintettel a Kbt. 24. § (2) bekezdésének sérelmét. Arra a következtetésre jutott, hogy a felhívásnak nem volt része a szavazófülke beszerzése, az ajánlatkérõ pedig csak az ajánlattételi határidõ lejártáig módosíthatta volna az ajánlati felhívásában, illetve a dokumentációban meghatározott feltételeket. A módosított feltételekrõl azonban új hirdetményt kell közzétenni, amelyben új ajánlattételi határidõt kell meg állapítani. A Kbt. 71. § (2) bekezdésébõl levezette, hogy az csak az ajánlati kötöttséget oldja fel, a közzétételi kötelezettséget nem, tehát a felperesnek a beszerzés tárgyának a bõvítését hirdetményben kellett volna közzétennie. Az alperes 1 000 000 forint bírság fizetési kötelezettséget állapított meg a felperes terhére.
<br>A felperes a határozat felülvizsgálata iránt elõterjesztett keresetében annak megváltoztatását a bírság mellõzését kérte. Arra hivatkozott, hogy hirdetmény közzétételével induló tárgyalásos eljárás esetében a Kbt. 71. § (2) bekezdése értelmében nem állt fenn az ajánlati kötöttsége. A szavazófülke megrendelésével a beszerzés tárgya sem módosult, mert az a választástechnikai anyagok körébe tartozott, így az csak kiegészítés és nem módosítás. Vitatta az alperesi beavatkozó ügyfélképességét is azzal, hogy maga az alperesi beavatkozó is úgy ítélte meg, hogy ajánlattevõként nem vehetett volna részt az eljárásban.
<br>Az elsõfokú bíróság a felperes keresetét elutasította. A Kbt. 48. § (1) bekezdése, valamint a 71. § (2) bekezdés összevetésével kifejtette, hogy a beszerzés tárgyának a felhívási szakban és az ajánlattételi szakaszban azonosnak kell lennie, ha a felperes beruházási igényét kiterjeszti az ajánlati szakaszban, akkor azt külön meg kell hirdetnie, nem elsõdlegesen azért, mert a Kbt. tételesen elõírja, hanem azért, mert új beruházási igényrõl van szó. Kiemelte, hogy a több ezer szavazófülkére vonatkozó felperesi igény sem nem jelentéktelen módosítás, sem nem ajánlatváltozat, különös tekintettel arra, hogy a részvételi felhívásnak a beszerzés tárgyára vonatkozó felsorolása taxatív volt. Az alperesi beavatkozó ügyfélképessége körében az elsõfokú bíróság arra az álláspontra helyezkedett, hogy a kialakult bírói gyakorlat szerint a közbeszerzési eljárásban részt vett alvállalkozók ugyan valóban nem tekinthetõk önálló ügyfélnek a jogorvoslati eljárásban, ez azonban nem zárja ki, hogy az eljárásban részt nem vett, az adott beszerzés tárgyát gyártó, forgalmazó cégnek ne lenne ügyfélképessége azon az alapon, hogy feltehetõen alkalmasak lettek volna ajánlattevõként részt venni az eljárásban. A perbeli ügyben a jogorvoslatot kérõ alperesi beavatkozó olyan ügyfél volt, akinek jogát vagy jogos érdekét a törvénybe ütközõ tevékenység, illetve a mulasztás sértette, ezért a Kbt. 79. § (3) bekezdése szerinti ügyféli minõsége fennállt.
<br>Az elsõfokú bíróság ítélete ellen a felperes terjesztett elõ fellebbezést, kérve annak megváltoztatását, az alperes határozatának megváltoztatását, annak megállapítását, hogy jogsértést nem követett el. A felperes perköltséget igényelt. Elõadta, hogy a Kbt. 48. §-a a tárgyalásos eljárási formákra nem alkalmazható, arra a Kbt. 71. § (2) bekezdése, és a 63. § (6) bekezdése külön szabályokat állapít meg. Megítélése szerint a választástechnikai anyagok körébe tartozó mobil szavazófülke megrendelésével - amely a közbeszerzési összérték 5%-át tette ki - a közbeszerzés tárgya nem módosult, és nem sérült az esélyegyenlõség elve sem.
<br>Az alperesi beavatkozó az elsõfokú bíróság ítéletének helybenhagyását és költségben való marasztalását kérte.
<br>Az alperes fellebbezési ellenkérelmet nem terjesztett elõ.
<br>A Fõvárosi Ítélõtábla a fellebbezést a polgári perrendtartásról szóló 1953. évi III. törvény (a továbbiakban: Pp.) 256/A. § (1) bekezdés f) pontja alapján tárgyaláson kívül bírálta el.
<br>A fellebbezés az alábbiak szerint alapos.
<br>Az elsõfokú bíróság a tényállást helyesen állapította meg, azonban abból téves jogi következtetést vont le az alábbiak szerint:
<br>A Kbt. 26. § (1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi. Az (5) bekezdés alapján a tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl. A (6) bekezdés arról rendelkezik, hogy meghívásos és tárgyalásos eljárásra egyébként - ha e törvény másként nem rendelkezik - a nyílt eljárás szabályait kell megfelelõen alkalmazni.
<br>A hivatkozott (5) bekezdés jogszabályi korlátját kizárólag a 71. § (2) bekezdése képezi, amely szerint a tárgyalásos eljárás során nem áll fenn az ajánlatkérõnek, illetve az ajánlattevõnek a 48-50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében térjen el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását. Ha az ajánlatkérõ az eljárás eredményét kihirdette, a szerzõdést a felhívás (illetve a dokumentáció) és az ajánlat eredményhirdetéskori tartalma szerint kell megkötni.
<br>Az ajánlati kötöttségrõl a Kbt. 48. § (1) bekezdésében rendelkezik egyrészt arról, hogy az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket, másrészt elõírja, hogy a módosított feltételekrõl új hirdetményt kell közzétenni, amelyben új ajánlattételi határidõt kell megállapítani.
<br>A hivatkozott szakasz két mondata - az elsõfokú bíróság érvelésével ellentétben - külön-külön nem értelmezhetõ, hiszen a második mondat arra az esetre ad rendelkezést, ha az elsõ mondat szerinti - nyilvánvalóan a nyílt eljárásra vonatkozó - módosítás lehetõségével él az ajánlatkérõ. A felperes a Kbt. 70. § (1) bekezdés e) pontja szerinti eljárást folytatott le, amely a 71. § (1) bekezdése szerint hirdetménnyel indult. Tekintve, hogy a tárgyalásos eljárás sajátja a közvetlenség - a felek a fentebb hivatkozott jogszabályi lehetõséggel élve szabadon tárgyalnak - kizárólag az vizsgálható, hogy a beszerzés kiterjesztése a szavazófülkék beszerzésére jelentheti-e a beszerezni kívánt beszerzési tárgytól való olyan mérvû eltérést, amely kizárttá tenné a Kbt. 70. § (1) bekezdés e) pontja alkalmazását. Tekintve, hogy a már hivatkozott speciális rendelkezések a Kbt. 48. § alkalmazásának kötelezettsége alól a tárgyalásos eljárást kiemelik, helytelenül fogadta el az elsõfokú bíróság az alperes érvelését annak sérelmével összefüggésben az esélyegyenlõség sérelmére.
<br>A Kbt. 63. § (1) bekezdés szerint két szakaszból áll a hirdetmény közzétételével induló tárgyalásos eljárás. A perbeli eljárás során az itt szabályozott speciális rendelkezések figyelembevételével kellett a felperesnek eljárnia. Tekintve, hogy a fellebbezésben hivatkozott 63. § (6) bekezdése elõírásaival összefüggésben jogsértés megállapítását az alperes nem mondta ki, a bíróság sem vizsgálta, hogy e szabályok az eljárás során maradéktalanul érvényesültek-e vagy sem. Megjegyzendõ azonban, hogy a két szakaszból álló eljárások közös szabályai az ajánlati felhívás és dokumentáció módosításának lehetõségét - utalva a 48. § (1) bekezdésére - anélkül biztosítják, hogy új hirdetményközzétételi kötelezettséget írnának elõ [Kbt. 64. § (5) bekezdés], ez esetben a törvény ugyanis megelégszik a közvetlen, írásos tájékoztatással. Ez utóbbi rendelkezések alól is kivételt kell képezzen a tárgyalásos eljárás a már korábban kifejtettek szerint.
<br>Az alperesi beavatkozó ügyfélképességével kapcsolatos elsõ fokú ítéleti okfejtést a másodfokú bíróság annyiban osztja, hogy az alperesi beavatkozó mint a szavazófülkék forgalmazásával foglalkozó cég az általa elõterjesztett jogorvoslati kérelem tartalmára is figyelemmel egyéb érdekeltnek tekinthetõ.
<br>Mindezekre figyelemmel a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján megváltoztatta, az alperes határozatát megváltoztatva a jogkövetkezmények alkalmazását mellõzte.
<br>A pervesztes alperes és alperesi beavatkozó a Pp. 78. § (1), (2) és 79. § (1) bekezdései értelmében köteles a felperes másodfokú perköltségének viselésére.
<br>Az alperes az illetékekrõl szóló 1990. évi XCIII. törvény 5. § (1) bekezdés c) pontja alapján illetékmentes, ezért az illetékfeljegyzési jog folytán le nem rótt kereseti és fellebbezési illetéket a 6/1986. (VI. 26.) IM rendelet 14. §-a alapján az állam viseli.
<br>
<br>Budapest, 2003. december 10.
<br>
<br>Dr. Sára Katalin s. k., Dr. Szõke Mária s. k.,
<br>tanácselnök elõadó bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>