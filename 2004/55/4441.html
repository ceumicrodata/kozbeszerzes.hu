<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>LEGFELSÕBB BÍRÓSÁG (4441/2004)
</h2>
<br>Kf.IV.37.236/2002/4.
<br>
<br>A Magyar Köztársaság Legfelsõbb Bírósága dr. Gilly Sarolta ügyvéd (Szentendre, Dumtsa J. u. 1.) által képviselt Szentendre Város Önkormányzata (Szentendre, Városház tér 13.) felperesnek a dr. Nagy László jogtanácsos által képviselt Közbeszerzések Tanácsa Közbeszerzési Döntõbizottság (Budapest II., Margit krt. 85.) alperes ellen közbeszerzési határozat törvényességének bíróság felülvizsgálata iránt a Fõvárosi Bíróság elõtt indított perében a 2001. december 19-én meghozott 13.K.32.212/2001/3. számú ítélet ellen az alperes részérõl 4. sorszámon benyújtott fellebbezés folytán megtartott tárgyaláson meghozta a következõ
<br>
<br>ÍTÉLETET:
<br>
<br>A Legfelsõbb Bíróság az elsõfokú bíróság ítéletét megváltoztatja és a felperes keresetét elutasítja.
<br>Kötelezi a felperest, hogy 15 nap alatt fizessen meg az alperesnek 20 000 (húszezer) forint együttes elsõ és másodfokú perköltséget.
<br>Az ítélet ellen fellebbezésnek helye nincs.
<br>
<br>INDOKOLÁS
<br>
<br>A felperes a Közbeszerzési Értesítõ 2001. március 28-ai 13. számában 1989/2001. szám alatt ajánlati felhívást tett közzé Szentendre közparkjainak, zöldterületeinek, játszótereinek, fasorainak fenntartására és játszótéri eszközeinek karbantartására. A kiírás a szerzõdés idõtartamát három évben jelölte meg. Az elbírálási szempontok egyike az ajánlati ár volt. A felhívásra két ajánlat érkezett. Az ajánlattevõk egyike az árat egy évre meghatározta és közölte, hogy ezt évente a KSH által közzétett hivatalos árindex 85%-ával emeli. A másik ajánlattevõ egy év árát adta csak meg. A felperes az ajánlatok bontása után felhívta az utóbbi résztvevõt árajánlatának pontosítására: az egységárakat milyen idõszakra kívánja alkalmazni, illetve a szerzõdés tartama alatt milyen ártendenciákat szeretne érvényesíteni. A felvilágosításkérésre nevezett úgy nyilatkozott, hogy az egy évre adott árajánlata az egész idõszakra érvényes.
<br>Az alperes D.379/10/2001. számú határozatával megállapította, hogy a felperes által tett felhívásra adott válaszok a nyertes ajánlatát módosította, kiegészítette, így a felperes megsértette az ajánlatok módosítását tiltó elõírást, ezért az ajánlattevõ ajánlatát érvénytelennek kellett volna tekinteni, a közbeszerzési eljárásból kizárással egyidejûleg. Mivel mindezt a felperes elmulasztotta, 2 000 000 forint bírsággal sújtotta.
<br>A felperes keresetében elsõdlegesen a döntõbizottsági határozat hatályon kívül helyezését, illetõleg megváltoztatását, másodlagosan a kiszabott bírság eltörlését vagy mérsékelését kérte. Elõadta, hogy azért is helye volt felvilágosításkérésnek, mert a dokumentáció részét képezõ mûszaki terv is csak egy évre vonatkozott.
<br>Az elsõfokú bíróság ítéletével az alperes határozatát hatályon kívül helyezte és az alperest új eljárásra kötelezte. Indokolása szerint az ajánlattevõ pontosító nyilatkozata nem tekinthetõ ajánlatmódosításának, mert az ár - a szerzõdés helyes értelmezése szerint - mindhárom évre irányadó volt, így az a felvilágosítás megadásával nem változott.
<br>Az elsõfokú bíróság ítélete ellen a felperes nyújtott be fellebbezést, kérve az ítélet megváltoztatásával a felperes keresetének elutasítását. A fellebbezési álláspont szerint az ajánlati árat pontosan kell meghatározni. Nem tekinthetõ pontos meghatározásnak azonban, ha a hároméves idõszakból csak egy évre jelölik meg a szolgáltatás ellenértékét.
<br>A felperes fellebbezési ellenkérelmében az elsõfokú bíróság ítéletének helybenhagyását kérte.
<br>Az alperes fellebbezése alapos.
<br>A közbeszerzésekrõl szóló 1995. évi XL. törvény (a továbbiakban: Kbt.) 57. §-a (1) bekezdése értelmében az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében. Az ajánlattevõ a felvilágosításra adott válaszában értelmezi és pontosítja az ajánlatát. A törvény idézett rendelkezésébõl az következik, hogy felvilágosítás kérésére az ajánlat egyértelmûsítése céljából kerülhet sor akkor, ha az ajánlat valamely elemének bizonytalan az értelmezése: van tehát az ellenszolgáltatás teljes terjedelmére ajánlat, azonban annak bizonyos eleme nem egyértelmû.
<br>Jelen ügyben az ajánlattevõnek tudnia kellett azt, hogy több évre kiterjedõ szolgáltatásra kell ajánlatát megtennie. Az ennek ellenére egy évre adott ajánlat nem tekinthetõ bizonytalannak, hanem azt csak a teljes ajánlat egy részeként lehet értelmezni. Nem osztja tehát a Legfelsõbb Bíróság az elsõfokú bíróság álláspontját a szerzõdés értelmezését illetõen, nem következik ugyanis a többéves szerzõdésre kiírt közbeszerzéseknél az egyik évre megadott árból a szolgáltatás egészének ellenértéke. Amilyen idõtartamú a szolgáltatás, ugyanolyan idõszakra kell meghatározni az ellenszolgáltatást is. Minthogy a felvilágosítást pontosításnak kell értelmezni és az nem terjedhet ki az ajánlat olyan lényeges részére, melyet az ajánlat nem tartozott, tévedett az elsõfokú bíróság, amikor az alperes határozatát jogszabálysértõnek minõsítette.
<br>A kifejtett indokok következnek a Kbt. 42. § (1) bekezdésébe foglalt azon elõírásból, mely szerint az ellenszolgáltatás összegére nyilatkozni kell, valamint a 49.§ (1) és (2) bekezdésének az ajánlat módosításának tilalmára vonatkozó rendelkezéseikbõl is.
<br>A kiszabott bírság összegszerûségére a felperes által elõadott körülmények a Kbt. szerint nincsenek befolyással. A bírság összege, annak kiszabható mértékét alapul véve, nem magas.
<br>A Legfelsõbb Bíróság a bírság mértékének megállapítására vonatkozó alperesi mérlegelést nem tartotta a jogszabályokkal ellentétesnek, azért a nem eltúlzott mértékben kiszabott bírság mérséklésének sincs helye.
<br>A kifejtett indokok alapján a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján megváltoztatta és a felperes keresetét elutasította.
<br>A felperes a Pp. 78. §-a alapján köteles az alperesnek megfizetni az elsõ fokú és a fellebbezési eljárásban felmerült perköltséget. A felperes az illetékekrõl szóló 1990. évi XCIII. törvény (a továbbiakban: Itv.) 5. §-ának (1) bekezdése b) pontja értelmében illetékmentes, ezért a felmerült kereseti és fellebbezési eljárási illeték viselésérõl a Legfelsõbb Bíróságnak rendelkeznie nem kellett.
<br>
<br>Budapest, 2004. február 25.
<br>
<br>Dr. Buzinkay Zoltán s. k., Dr. Kovács Ákos s. k.,
<br>a tanács elnöke elõadó bíró
<br>
<br>Dr. Fekete Ildikó s. k. ,
<br>bíró
<br><br></body></html>