<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type"
 content="text/html; charset=iso-8859-2">
  <title></title>
</head>
<body 
 text="black" link="black" alink="blue" vlink="black">
<h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4434/2004) </h2>
<br>
1024 Budapest, Margit krt. 85. <br>
Ikt.sz.: D.186/5/2004. <br>
<br>
Tárgy: a Komáromi Nyomda és Kiadó Kft. jogorvoslati kérelme az Educatio
Társadalmi Szolgáltató Kht. közbeszerzés eljárása ellen. <br>
<br>
A Közbeszerzési Döntõbizottság (a továbbiakban: Döntõbizottság) a
Közbeszerzések Tanácsa nevében meghozta az alábbi <br>
<br>
HATÁROZAT-ot: <br>
<br>
A Komáromi Nyomda és Kiadó Kft. (2900 Komárom, Igmándi út l., a
továbbiakban: kérelmezõ) jogorvoslati kérelmét, melyet az Educatio
Társadalmi Szolgáltató Kht. (1082 Budapest, Üllõi út 82/E, a
továbbiakban: ajánlatkérõ) "Közoktatási Információs Iroda nyomdai
feladatainak ellátása" tárgyú közbeszerzési eljárása ellen nyújtott be,
a Döntõbizottság elutasítja. <br>
A jogorvoslati eljárás során felmerült költségeiket a felek maguk
viselik. <br>
A határozat ellen fellebbezésnek helye nincs. A határozat
felülvizsgálatát annak kézhezvételétõl számított 15 napon belül
keresettel a Fõvárosi Bíróságtól lehet kérni. A keresetlevelet a
Fõvárosi Bírósághoz címezve, de a Döntõbizottsághoz kell benyújtani. <br>
<br>
INDOKOLÁS <br>
<br>
A Döntõbizottság a rendelkezésére álló iratok, valamint írásbeli
nyilatkozatok alapján az alábbi tényállást állapítja meg. <br>
Ajánlatkérõ a Közbeszerzési Értesítõ 2004. január 14-i 4. számában
nyílt eljárás megindítására tett közzé felhívást 0227/2004 sz. alatt a
rendelkezõ részben megjelölt beszerzés tárgyában. <br>
Ajánlatkérõ az ajánlati felhívás 3. a) pontjában az alábbi nyomdai
feladatok ellátására kért ajánlatot: <br>
<br>
mind a 3 különbözõ
<table cellpadding="2" cellspacing="2" border="1"
 style="text-align: left; width: 100%;">
  <tbody>
    <tr>
      <td style="width: 5%; text-align: center; vertical-align: middle;"><br>
      </td>
      <td
 style="width: 20%; text-align: center; vertical-align: middle;">Megnevezés</td>
      <td
 style="width: 20%; text-align: center; vertical-align: middle;">Mûszaki
leírás</td>
      <td
 style="width: 10%; text-align: center; vertical-align: middle;">Dokumentumok
száma</td>
      <td
 style="width: 15%; text-align: center; vertical-align: middle;">Db</td>
      <td
 style="width: 10%; text-align: center; vertical-align: middle;">Határidõ</td>
      <td
 style="width: 20%; text-align: center; vertical-align: middle;">Megjegyzés</td>
    </tr>
    <tr>
      <td style="width: 5%; text-align: center; vertical-align: middle;">1.<br>
      </td>
      <td
 style="width: 20%; text-align: center; vertical-align: middle;">levél<br>
      </td>
      <td
 style="width: 20%; text-align: center; vertical-align: middle;">A/4,
kétoldalas, fekete-fehér, 80 g papír</td>
      <td
 style="width: 10%; text-align: center; vertical-align: middle;">30-féle</td>
      <td
 style="width: 15%; text-align: center; vertical-align: middle;">8 000</td>
      <td
 style="width: 10%; text-align: center; vertical-align: middle;">1 nap</td>
      <td
 style="width: 20%; text-align: center; vertical-align: middle;">mind a
30 különbözõ</td>
    </tr>
    <tr>
      <td style="width: 5%; text-align: center; vertical-align: middle;">2.<br>
      </td>
      <td
 style="width: 20%; text-align: center; vertical-align: middle;">tájékoztatófüzet</td>
      <td
 style="width: 20%; text-align: center; vertical-align: middle;">A/5,
30 oldalas, fekete-fehér, 80 g papír, 4 színes borító, irkafûzés</td>
      <td
 style="width: 10%; text-align: center; vertical-align: middle;">12-féle</td>
      <td
 style="width: 15%; text-align: center; vertical-align: middle;">8 000</td>
      <td
 style="width: 10%; text-align: center; vertical-align: middle;">3 nap</td>
      <td
 style="width: 20%; text-align: center; vertical-align: middle;">mind a
12 különbözõ</td>
    </tr>
    <tr>
      <td style="width: 5%; text-align: center; vertical-align: middle;">3.<br>
      </td>
      <td
 style="width: 20%; text-align: center; vertical-align: middle;">boríték</td>
      <td
 style="width: 20%; text-align: center; vertical-align: middle;">TC/4;
C/5; C/6, 2 direkt szín</td>
      <td
 style="width: 10%; text-align: center; vertical-align: middle;">3-féle</td>
      <td
 style="width: 15%; text-align: center; vertical-align: middle;">40 000</td>
      <td
 style="width: 10%; text-align: center; vertical-align: middle;">15 nap</td>
      <td
 style="width: 20%; text-align: center; vertical-align: middle;">nyomás
után hajtva, szilikonos kivitel</td>
    </tr>
    <tr>
      <td style="width: 5%; text-align: center; vertical-align: middle;">4.<br>
      </td>
      <td
 style="width: 20%; text-align: center; vertical-align: middle;">adatlapcsomag
I.</td>
      <td
 style="width: 20%; text-align: center; vertical-align: middle;">A/4,
50 oldalas, fekete-fehér, 80 g papír</td>
      <td
 style="width: 10%; text-align: center; vertical-align: middle;">1-féle</td>
      <td
 style="width: 15%; text-align: center; vertical-align: middle;">15 000</td>
      <td
 style="width: 10%; text-align: center; vertical-align: middle;">5 nap</td>
      <td
 style="width: 20%; text-align: center; vertical-align: middle;"><br>
      </td>
    </tr>
    <tr>
      <td style="width: 5%; text-align: center; vertical-align: middle;">5.<br>
      </td>
      <td
 style="width: 20%; text-align: center; vertical-align: middle;">adatlapcsomag
II.</td>
      <td
 style="width: 20%; text-align: center; vertical-align: middle;">A/4,
12 oldalas, fekete-fehér, 80 g papír</td>
      <td
 style="width: 10%; text-align: center; vertical-align: middle;">1-féle</td>
      <td
 style="width: 15%; text-align: center; vertical-align: middle;">250 000</td>
      <td
 style="width: 10%; text-align: center; vertical-align: middle;">10 nap</td>
      <td
 style="width: 20%; text-align: center; vertical-align: middle;"><br>
      </td>
    </tr>
  </tbody>
</table>
<div style="text-align: left;">
<table cellpadding="2" cellspacing="2" border="1"
 style="text-align: left; width: 100%;">
  <tbody>
    <tr>
      <td style="width: 5%; text-align: center; vertical-align: middle;">6.</td>
      <td
 style="width: 20%; text-align: center; vertical-align: middle;">kézikönyv<br>
      </td>
      <td
 style="width: 20%; text-align: center; vertical-align: middle;">A/4,
350 oldalas, fekete-fehér, 80 g papír, színes borító, ragasztott kötés<br>
      </td>
      <td
 style="width: 10%; text-align: center; vertical-align: middle;">3-féle<br>
      </td>
      <td
 style="width: 15%; text-align: center; vertical-align: middle;">20 000<br>
      </td>
      <td
 style="width: 10%; text-align: center; vertical-align: middle;">5 nap<br>
      </td>
      <td
 style="width: 20%; text-align: center; vertical-align: middle;">mind a
3 különbözõ<br>
      </td>
    </tr>
  </tbody>
</table>
<br>
</div>
<br>
Részajánlattételre és többváltozatú ajánlattételre nem adott
lehetõséget az ajánlatkérõ. <br>
Az összességében legelõnyösebb ajánlat kiválasztásának részszempontjai
a következõk: a felhívás 13. b) pontja szerint: <br>
A Kbt. 34. § (3) bekezdésében foglaltak: <br>
részszempontok <br>
súlyszámok <br>
- ajánlati ár <br>
80 <br>
- alszempontok <br>
- levél darabár <br>
20 <br>
- tájékoztató füzet darabár <br>
15 <br>
- boríték darabár <br>
10 <br>
- adatlapcsomag I. darabár <br>
10 <br>
- adatlapcsomag II. darabár <br>
10 <br>
- kézikönyv darabár <br>
15 <br>
- a megajánlott késedelmi kötbér mértéke naponta <br>
20 <br>
Az ajánlati felhívás 16.1. pontja szerint a megadott adatok csak
keretszámok, ajánlatkérõ azokat a teljesítés során a tényleges igényhez
igazítja. <br>
A 16.3. pont szerint ajánlatkérõ az eljárás nyertesének visszalépése,
illetve a megkötött szerzõdés bármely okból az ajánlati kötöttség
idõtartamán belül történõ megszûnése esetén a második legkedvezõbb
ajánlatot tevõvel köt szerzõdést, amennyiben az eredményhirdetéskor azt
megnevezte. <br>
Az ajánlattételi határidõig, 2003. március 3-ig a Grafika Press Rt., a
Szenzor Kft., a Palatia Nyomda és Kiadó Kft., a Pátria Nyomda és Kiadó
Kft., a Gyomai Kner Nyomda Rt. és kérelmezõ nyújtott be ajánlatot. <br>
A hiánypótlást követõen ajánlatkérõ az ajánlatokat elbírálta és 2004.
március 17-én kihirdette az eljárás eredményét, miszerint az eljárás
nyertese a Palatia Nyomda és Kiadó Kft., a második legkedvezõbb
ajánlatot kérelmezõ tette. A Grafika Press Rt. érvénytelen ajánlatot
tett, mivel a felhívás 12. pontjának nem tett eleget és nem pótolta a
Munkaerõ-piaci Alap igazolását és a területi APEH vonatkozó
nyilatkozatát. <br>
Kérelmezõ 2004. március 24-én jogorvoslati kérelmet nyújtott be a
Döntõbizottsághoz, melyben elõadta, hogy a felhívás értelmében ajánlati
árként Ft/db árat kértek. A ténytanúsítási jegyzõkönyv 1-3. oldalán
szereplõ ajánlatok közül a Szenzor Kft., a Komáromi Nyomda és Kiadó
Kft., valamint a Pátria Nyomda Kft. a kiírásnak megfelelõen (Ft/db)
árakon tette meg ajánlatát. A Grafika Press Rt., a Palatia Kft. és a
Gyomai Kner Nyomda Rt. egyösszegû nettó ajánlati árat adott. Az
egyösszegû árak a kiírás 13. b) pontjában részletezett értékelési módok,
súlyszámok szerint nem összehasonlíthatóak, valamint a kiírásban
foglaltaknak nem felelnek meg. Mivel a nyertes érvénytelen ajánlatot
tett, az eljárás nyertesének kérelmezõt kellett volna kihirdetni. Kéri
jogsértés megállapítását, az eljárást lezáró döntés megsemmisítését,
ideiglenes intézkedéssel a szerzõdéskötés megtiltását, ajánlatkérõ
költségekben történõ marasztalását. <br>
Ajánlatkérõ észrevételében elõadja, hogy az ajánlattevõk számára
egyértelmûen határozta meg azokat a munkatípusokat, amelyeket a
keretszerzõdés lebonyolítása során az egyes megrendelések esetében
igénybe kíván venni. A várható összdarabszám lehetõséget adott arra is,
hogy annak figyelembevételével határozza meg ajánlattevõ az egyes
kategóriák vállalási árát. Az ajánlattevõk a megadott információk
értelmezése után tették meg ajánlatukat, amelyek azonban erre vonatkozó
kötelezõ elõírás hiányában formailag egymástól esetenként némileg
eltértek, tartalmukat tekintve azonban megfelelnek az ajánlati
felhívásban elõírtaknak. A közjegyzõi ténytanúsítvány valóban eltérõ
szerkezetben taglalja a megadott árakat. Ez azonban nem volt akadálya az
ajánlatok értékelésének, hiszen a Gyomai Kner Nyomda Rt. ajánlatának 4.
(árajánlat címû) oldalán, valamint a Palatia Nyomda és Kiadó Kft.
ajánlatának 4/12. oldalán a kért árak kellõ részletességgel szerepelnek,
és az egységárak, mennyiségek és összárak teljes összhangban vannak. Ily
módon tehát nem volt akadálya az ajánlati felhívás 13. b) pontjában
részletezett értékelési metódus érvényesítésének és annak
eredményeképpen az elõre meghirdetett értékelési módszer maradéktalan,
pontos alkalmazása révén történt az összességében legelõnyösebb ajánlat
kiválasztása. <br>
Ajánlatkérõ az elõadottakra tekintettel kérte a jogorvoslati kérelem
elutasítását. Egyben tájékoztatta a Döntõbizottságot, hogy a nyertes
pályázóval a keretszerzõdés megkötése 2004. március 25-én megtörtént. <br>
A Döntõbizottság ideiglenes intézkedést nem alkalmazott. <br>
A Döntõbizottság a jogorvoslati kérelmet megalapozatlanság miatt
elutasítja az alábbiak szerint. <br>
A Kbt. 52. § (2) bekezdés d) pontja szerint érvénytelen az ajánlat, ha
az nem felel meg az ajánlati felhívás, illetve a dokumentációban
meghatározott feltételeknek. <br>
A Döntõbizottságnak a jogorvoslati kérelem keretén belül elsõdlegesen
abban kellett állást foglalnia, hogy a nyertes Palatia Nyomda és Kiadó
Kft., a Grafika Press Rt., valamint a Gyomai Kner Nyomda Rt. ajánlatai a
felhívás 13. b) pontjában elõírtaknak megfelelõen adták-e meg a
darabárat. <br>
Ajánlatkérõ a felhívás 13. b) pontjában az ajánlati ár részszempontot,
illetve alszempontjait a következõként adta meg: <br>
részszempontok <br>
súlyszámok <br>
- ajánlati ár <br>
80 <br>
- alszempontok <br>
<br>
- levél darabár <br>
20 <br>
- tájékoztató füzet darabár <br>
15 <br>
- boríték darabár <br>
10 <br>
- adatlapcsomag I. darabár <br>
10 <br>
- adatlapcsomag II. darabár <br>
10 <br>
- kézikönyv darabár <br>
15 <br>
Ajánlatkérõ az ajánlati ár közlésére elõírást nem tett, így a
felolvasólapon sem volt elõre meghatározva az ajánlati ár megadásának
módja, formája. <br>
A 2004. március 3-án kelt közjegyzõi tanúsítvány - az ajánlat
bontásáról - elnevezésû okirat tartalmazta az ajánlattevõk ajánlati
árait. Három ajánlattevõnél a Grafika Press Rt.-nél, a Palatia Nyomda és
Kiadó Kft.-nél és a Gyomai Kner Nyomda Rt.-nél egyösszegû nettó ajánlati
ár, a többi ajánlattevõnél az I-VI. tételig darabár került rögzítésre. <br>
A Döntõbizottság megvizsgálta azokat az ajánlatokat, amelyek a
közjegyzõi tanúsítványban egyösszegû nettó ajánlati árral kerültek
feltüntetésre, és a következõket állapította meg: <br>
- a Grafika Press Rt. ajánlatának 4. és 5. oldalán az I-VI. tételig
található meg a Ft/db ár és az adott tétel összesen ára, valamint a 6.
oldalon az ár összesen is, <br>
- a Palatia Nyomda és Kiadó Kft. ajánlatának 3/12. oldala tartalmazza
az összesített árat, a részletes árakat az összes tételre a 4/12. oldal
tartalmazza ár/db-ban megadva, <br>
- a Gyomai Kner Nyomda Rt. ajánlatának 3. oldalán szerepel az ajánlati
ár összesítve, a 4. oldalán pedig az összes tétel ára Ft/db-ban külön
megadva. <br>
A Döntõbizottság a fentiekre tekintettel megállapította, hogy mindhárom
ajánlattevõ ajánlatában megadta az I-VI. tételig külön-külön a
darabárat. Ez alapján az is megállapítható, hogy mindhárom ajánlattevõ a
felhívás 13. b) pontja szerint megfelelõen, tételenként, részletezve is
megadta a darabárat, így ezek az ajánlatok összevethetõek voltak a
felhívás 13. b) pontja szerint. Ajánlatkérõ ezért ebbõl a szempontból
ajánlataikat nem nyilváníthatta érvénytelennek. <br>
A Döntõbizottság a fentiekre tekintettel megállapította, hogy
ajánlatkérõ az értékelése során jogsértést nem követett el, így az
eljárás végeredményeként is jogszerûen nyilvánította nyertesnek az
érvényes ajánlatot tevõ Palatia Nyomda és Kiadó Kft. ajánlatát. Ezekre
tekintettel a Döntõbizottság a jogorvoslati kérelmet megalapozatlanság
miatt elutasította. <br>
A Döntõbizottság megjegyzi, hogy ajánlatkérõ a Grafika Press Kft.
ajánlatát nem a darabár miatt, hanem egyéb okból nyilvánította
érvénytelenné, így az õ ajánlati árának vizsgálata az ügy érdemi részét
tekintve irreleváns. <br>
A fentiekre tekintettel a Döntõbizottság ajánlatkérõ eljárásában
jogsértést nem állapított meg, és ezért a Kbt. 76. § (1) bekezdésében
biztosított jogkörében eljárva a Kbt. 88. § (1) bekezdés a) pontja
alapján a kérelmezõ jogorvoslati kérelmét elutasította. <br>
A Döntõbizottság a jogorvoslati eljárásban felmerült költségek
viselésérõl a Kbt. 88. § (1) bekezdés h) pontja alapján a rendelkezõ
részben foglaltak szerint határozott tekintettel arra, hogy jogsértés
nem került megállapításra. <br>
A bírósági jogorvoslatot a Kbt. 89. § (1) bekezdése biztosítja. <br>
<br>
Budapest, 2004. április 6. <br>
<br>
Dr. Szaller Ottó s. k., Székelyné Bihari Mária s. k., <br>
közbeszerzési biztos közbeszerzési biztos <br>
<br>
Hámori András s. k., <br>
közbeszerzési biztos <br>
<br>
</body>
</html>
