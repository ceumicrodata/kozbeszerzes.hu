<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4433/2004)
</h2>
<br>1024 Budapest, Margit krt. 85.
<br>Ikt.sz.: D.139/6 /2004.
<br>
<br>Tárgy: az AR-CON Kft. kérelmezõ kérelme a Nyírbátor Város Önkormányzata ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az AR-CON Vállalkozási Kft. (4400 Nyír egyháza, Dózsa Gy. u. 41., képv.: dr. Jenei Imre ügyvéd, 4400 Nyíregyháza, Vay Ádám krt. 4-6., III/310., továbbiakban kérelmezõ) jogorvoslati kérelmét, melyet a Nyírbátor Város Önkormányzata (4300 Nyírbátor, Szabadság tér 7., továbbiakban: ajánlatkérõ) által "Nyírbátor múzeumi tó belvízrendezési, felújítási munkáinak kivitelezése" tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek nyilatkozatai alapján az alábbi tényállást állapítja meg:
<br>Ajánlatkérõ 2003. december 31-én a Közbeszerzési Értesítõ (K. É.) 52. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.
<br>Az ajánlati felhívás 11. a) pontjában ajánlatkérõ elõírta, hogy az ajánlattevõnek és a 10% feletti alvállalkozónak együttesen kell megfelelni a mûszaki alkalmassági követelményeknek. Ehhez megadott alkalmasság igazolására kért adatok és iratok között került rögzítésre, hogy az ajánlattevõ csatolja az elõzõ két évben végzett (beruházás értéke együttesen min. nettó 70 millió Ft) állóvízben kivitelezett kotrási és csatorna-közmûépítési munka ismertetése a megrendelõ által aláírt referencianyilatkozattal (minimális tételhányad 1 millió forint) megrendelõnként.
<br>Ajánlatkérõ elõírta továbbá, hogy a referencianyilatkozatnak tartalmaznia kell a munka tárgyát, az ellenszolgáltatás összegét, a teljesítés idejét, a referenciát adó nevét, telefonszámát, az üzemeltetõ ellenjegyzését és pozitív nyilatkozatát.
<br>A felhívás 10. b) pontjában kerültek meghatározásra a szerzõdés teljesítésére való alkalmatlanná minõsítés kritériumai, mely pont 1. francia bekezdésében szerepelt, hogy alkalmatlan a szerzõdés teljesítésére az az ajánlattevõ, aki az elmúlt két évben nem rendelkezik együttesen legalább nettó 70 M Ft értékû állóvízben végzett kotrási és csatorna-közmûépítési referenciával.
<br>Ajánlatkérõ a felhívás 16. pont egyéb információk között elõírta, hogy az eljárás során a hiánypótlás lehetõségét biztosítja.
<br>Ajánlatkérõ ajánlati dokumentációt is készített, mely részletes információt adott az elvégzendõ feladatról, útmutatót és kitöltendõ mintalapokat adott a pályázóknak. A referencia igazolásával kapcsolatban a felhívás elõírásain kívül további rendelkezést nem tett.
<br>Helyszíni konzultációra 2004. január 20-án került sor.
<br>Ajánlattételi határidõig, 2004. február 10-ig 6 db ajánlat érkezett. Ajánlatot nyújtott be: a kérelmezõ, a DEPONA Kft., a NYÍR-VÍZ Kft., az I. CONTROLL Kft., a HA-VI-ÉP Kft. és a FETIVÍZ Kft.
<br>Az ajánlatok értékelését bizottság végezte, mely 2004. február 26-i ülésén megállapította, hogy kérelmezõ ajánlata érvénytelen. Az értékelés során ajánlatkérõ információt kért és kapott az Alsó-Duna-völgyi Vízügyi Felügyelettõl a referenciában szerepelt lajosmizsei 04011/24 hrsz.-ú területen található halastóval kapcsolatos hatósági álláspontról.
<br>Ajánlatkérõ a döntésérõl a 2004. február 26-án kelt levelében értesítette kérelmezõt, mely szerint ajánlatkérõ a becsatolt referenciaigazolást nem találta megfelelõnek, mivel az nem tartalmazott üzemeltetõi pozitív nyilatkozatot. Ajánlatkérõ tájékoztatta a kérelmezõt egyúttal arról is, hogy a referenciamunka tekintetében megkeresték az illetékes Vízügyi Felügyeletet, és azt a tájékoztatást kapták, hogy a halastó vízjogi létesítési engedéllyel nem rendelkezik.
<br>Eredményhirdetésére 2004. március 1-jén került sor, melyen az I. CONTROLL Kft. ajánlatát hirdették ki nyertesnek.
<br>Kérelmezõ 2004. március 8-án nyújtott be jogorvoslati kérelmet, melyben kifogásolta ajánlatkérõ döntését, mellyel kizárta a társaságukat az eljárásból amiatt, mert nem fogadta el a megjelölt referenciamunkát, ugyanis az üzemeltetõi "jóságnyilatkozatot" nem a megrendelõtõl csatolta. Elõadta, hogy azt elismeri, hogy a kért referencianyilatkozatot nem a halastó üzemeltetõje, hanem a generálkivitelezõ adta. Álláspontja szerint ezt a felhívásban biztosított hiánypótlás keretében pótolni lehetett volna, de erre ajánlatkérõ nem hívta fel. Véleménye szerint a nyertes ajánlat érvényessége kérdéses, mert a bontási jegyzõkönyvben rögzített adat szerint a beruházás kezdésének idõpontjaként 2004. március 10-ét jelölte meg, miközben a szerzõdéskötésre csak március 11-én kerül sor. Tehát ez az ajánlat nem felel meg a felhívás és dokumentáció feltételeinek, tehát ki kellett volna zárni az eljárásból. Kérelmezõ kérte ajánlatkérõ döntésének megsemmisítését, és ideiglenes intézkedéssel a szerzõdés megkötésének megtiltását.
<br>Ajánlatkérõ észrevételében a kérelem elutasítását kérte. Indokolásul elõadta, hogy kérelmezõ ajánlatában megjelölt referenciamunka ivóvíz-palackozó üzem. Õk felvették a kapcsolatot az üzem képviselõjével, aki a tó kotrásával kapcsolatban nem tudott referencianyilatkozatot adni. A vízügyi hatóság szerint a tó kotrására nem rendelkezett engedéllyel a tó tulajdonosa, arra nincs vízjogi engedély kiadva sem.
<br>Elõadta továbbá, hogy a referenciaigazolást a TECHNICA HUNGÁRIA Kft. nevében dr. Fekete Albert ügyvezetõ adta és írta alá, aki egyben a kérelmezõ cég tulajdonosa is. A felhívás szerint a referenciamunka üzemeltetõjének a pozitív nyilatkozatát kellett csatolni az ajánlatba, de ilyen iratot kérelmezõ nem csatolt.
<br>A nyertes ajánlat érvényességét megkérdõjelezõ kérelemre elõadta, hogy a nyertes ajánlatban levõ vállalkozási szerzõdés szerint a munka kezdése 2004. március 11-én lesz, ami azonos a szerzõdés megkötésének dátumával. Tehát az megfelel a felhívás és dokumentáció feltételeinek.
<br>A Döntõbizottság megállapította, hogy a kérelmezõ jogorvoslati kérelme megalapozatlan az alábbi indokok szerint:
<br>A Kbt. 26. § (2) bekezdés második fordulata értelmében az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdés kimondja, hogy az ajánlattevõnek az ajánlati felhívásban, illetve a dokumentációban heghatározott tartalmi és formai követelményeknek megfelelõen kell ajánlatát elkészítenie.
<br>A kérelmezõi ajánlat 77. oldalán található a referencialista, ebben szerepel a szerzõdést kötõ másik fél, az ellenszolgáltatás összege és a teljesítés ideje. Itt a TECHNOVA Kft. részére 2002. december 31-éig végzett 3 munkát jelöl meg. Az ajánlat 78. oldalán került csatolásra a referenciaigazolás, melyet a TECHNOVA Kft. adott ki kérelmezõ részére.
<br>A nyilatkozatból kiderül, hogy a kiállító TECHNOVA Kft. a kérelmezõt az általa végzett munkák teljesítése során alvállalkozóként foglalkoztatta állóvízkotrás, a csapadékvíz-csatorna, valamint szennyvíz- és vízhálózat-építési munkákban.
<br>A kérelmezõ által csatolt referenciaigazolás azonban nem tartalmazott üzemeltetõi ellenjegyzést, valamint pozitív nyilatkozatot annak ellenére, hogy ajánlatkérõ a felhívás 11. a) pont 6. francia bekezdésben kifejezetten elõírta a referencianyilatkozat tartalma körében, így az ajánlat nem felelt meg a felhívás és dokumentáció elõírásainak.
<br>Ajánlatkérõ döntésének indoklásában tartalmilag hivatkozott is a referenciaigazolás nem megfelelõ voltára az üzemeltetõi ellenjegyzés és pozitív nyilatkozat hiánya okán.
<br>A Döntõbizottság nem osztotta azon kérelmezõi okfejtést, miszerint a referenciaigazolás hiányosságai formai jellegûek lennének, illetve hogy azok hiánypótlás keretében pótolhatóak lehettek volna.
<br>A Kbt. 43. § (4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.
<br>A fenti hivatkozott jogszabályhely azonban nem ad lehetõséget még a Kbt. 44. § és 46. §-ai körébe esõ igazolások és nyilatkozatok esetében sem arra, hogy sor kerülhessen a becsatolt igazolás, nyilatkozat tartalmának kiegészítésére, annak hiányosságának kiküszöbölésére.
<br>Jelen esetben a referenciaigazolás üzemeltetõ pozitív nyilatkozata mindenképpen a nyilatkozat tartalmi elemének minõsül, hiszen ez jelenti a megjelölt munka megfelelõ minõségben való elvégzésének igazolását. A pozitív nyilatkozat utólagos teljesítése a csatolt irat tartalmának bõvítést jelentené, amit pedig nem enged a törvény hiánypótlást rögzítõ rendelkezése. A csatolt referencianyilatkozat a felhívás 11. a) pont (5)-(6) bekezdésében elõírtakkal ellentétben nem tekinthetõ az üzemeltetõ ellenjegyzésének, illetve pozitív nyilatkozatának, így a kérelmezõi ajánlat nem felelt meg a felhívásban és dokumentációban elõírt feltételeknek, a kérelmezõ nem csatolta az ajánlatkérõi elvárásnak megfelelõ referencianyilatkozatot a megjelölt munkáiról.
<br>A fenti indokok alapján az ajánlat hiányossága a referencia tartalmára vonatkozóan nem volt kiküszöbölhetõ, így az, hogy ajánlatkérõ a referenciaként megjelölt munkákat megrendelõ társaságot megkereste, illetõleg hogy a halastó kotrását megrendelõ tulajdonossal egyeztetett-e a munka elvégzésérõl, nem bír relevanciával az ügy érdemi eldöntése körében. Az ajánlatkérõi egyeztetés eredményeképpen sem lett volna ugyanis jogszerû lehetõség arra, hogy a kérdéses kérelmezõi referencianyilatkozat tartalmi hiányosságát korrigálják, így a kérelmezõi ajánlatot nem lehetett a további elbírálásra alkalmas, érvényes ajánlattá tenni sem hiánypótlás keretében, sem ajánlatkérõi egyeztetéssel. Ajánlatkérõ tehát helyesen állapította meg, hogy a kérelmezõi referencianyilatkozat nem megfelelõ a pozitív üzemeltetõi nyilatkozat hiányában, és ezért az eljárás további szakaszában a kérelmezõ nem vehet részt.
<br>A Döntõbizottság megállapította, hogy az alábbi indokok szerint alaptalan a kérelmezõ kérelme arra vonatkozóan is, hogy a nyertes ajánlattevõ ajánlata a kérelmezõ által hivatkozott okból érvénytelennek tekinthetõ-e.
<br>A nyertes ajánlattevõ ajánlatában a munka megkezdésének idõpontjaként került feltüntetésre, annak 1. oldalán levõ felolvasólapon 2004. március 10. szerepel. Az ajánlat 111. oldalán csatolt szerzõdéstervezet IV. pontjában március 11. szerepel a munkaterület-átadás idõpontjaként.
<br>Ajánlatkérõ a dokumentációban a munkaterület-átadás idõpontját határozta meg akként, hogy a munkaterület a szerzõdés megkötésének napján kerül átadásra. A felhívás elõírásai alapján a szerzõdéskötésre 2004. március 11-én került volna sor.
<br>Az, hogy a nyertes ajánlattevõ még a szerzõdés aláírását megelõzõen, saját üzleti kockázata körében, a szerzõdés teljesítésének megkezdése érdekében elõkészületeket kíván végezni, nem ellentétes az ajánlatkérõi elvárásokkal, miután erre vonatkozóan elvárás nem került megfogalmazásra a dokumentációban. Tény az, hogy a nyertes ajánlattevõ a dokumentációban megadott idõpontban határozta meg a munkaterület átvételét.
<br>A nyertes ajánlattevõ tehát ajánlatában az ajánlati dokumentációban elvárt idõpontot jelölt meg a munkaterület átvételének idõpontjául, ezáltal nem tért el a felhívás, illetve dokumentáció elõírásától, így ajánlata ezen okból nem tekinthetõ érvénytelennek. Kérelmezõ ezen kifogása tehát alaptalan.
<br>Tekintettel arra, hogy ajánlatkérõ az általa lefolytatott közbeszerzési eljárásban a kérelmezõ által kifogásoltakkal összefüggésben nem követett el jogsértést, a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmeket elutasította.
<br>A költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 15.
<br>
<br>Dr. Sárkány Izolda s. k., Bújdosó Gézáné s. k.,
<br>közbeszerzési biztos közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>