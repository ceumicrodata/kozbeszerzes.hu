<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4432/2004)
</h2>
<br>1024 Budapest, Margit krt. 85.
<br>Ikt.sz.: D.141/10/2004.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás a Budapest Kõbányai Önkormányzat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által Budapest Kõbányai Önkormányzat (1102 Budapest, Szent László tér 29., nevében eljár: Tender-Co Gazdasági Szervezõ és Vagyonkezelõ Kft., 1119 Budapest, Petzvál József u. 56., a továbbiakban: ajánlatkérõ) "Budapest X., Sütöde u.-Gergely u. közötti területen létesítendõ 80 férõhelyes új, idõsek otthona kivitelezése során jelentkezõ, elõre nem látható munkák elvégzése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 71/B. § (1) bekezdését, ezért ajánlatkérõt 1 000 000 Ft, azaz egymillió forint pénzbírság megfizetésére kötelezi.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS:
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozatai alapján az alábbi tényállást állapította meg:
<br>Ajánlatkérõ 2002. évben nyílt elõminõsítési közbeszerzési eljárást folytatott le Budapest X., Sütöde utca-Gergely utca közötti területen létesítendõ 80 férõhelyes új, idõsek otthona kivitelezési munkáinak elvégzésére. A nyertes ajánlattevõ a PROGRESS-B '90 Építõipari és Fõvállalkozó Rt. lett, bruttó 849 221 304 Ft vállalkozási díjjal.
<br>Az eredményhirdetésre 2002. október 11-én, míg a szerzõdés megkötésére 2002. november 13-án került sor azzal, hogy vállalkozó képviselõje a szerzõdéshez 2002. november 14-én a módosított kivitelezési határidõt 2003. november 15-ében megjelölõ véleményeltérést fûzött.
<br>A kivitelezési munkálatok 2003 februárjában megkezdõdtek, majd 2003. november 26-án az ÁNTSZ, december 15-én pedig a Fõvárosi Tûzoltóparancsnokság részvételével szakhatósági szemlékre került sor. Mindkét szakhatóság rögzítette a mûszaki átadás-átvétel feltételeit, pontosan felsorolva az észlelt hiányosságokat.
<br>Az ajánlatkérõ képviselõ-testülete 2003. december 18-án döntött arról, hogy az idõsek otthona kivitelezése során jelentkezõ pótmunkákra a Kbt. 70. § (2) bekezdése alapján tárgyalásos közbeszerzési eljárást folytat le, a közbeszerzési eljárás lebonyolításával pedig a Tender-Co Gazdasági Szervezõ és Vagyonkezelõ Rt.-t bízza meg.
<br>Ajánlatkérõ 2004. február 25-én levélben kereste meg a korábbi nyílt közbeszerzési eljárás nyertes ajánlattevõjét azzal, hogy a kivitelezés során jelentkezõ, elõre nem látható munkák elvégzésére hirdetmény közzététele nélküli tárgyalásos közbeszerzési eljárást folytat le, és egyben felkérte, hogy a mennyiségi kiírás és az ajánlati felhívás alapján 2004. március 3-ra tegye meg írásbeli ajánlatát.
<br>Ajánlatkérõ ugyanezen a napon tájékoztatta a Döntõbizottság elnökét, hogy a Kbt. 70. § (2) bekezdése alapján hirdetmény közzététele nélküli tárgyalásos közbeszerzési eljárást folytat le - a korábbi nyílt közbeszerzési eljárás nyertesével - a Budapest X. kerület, Sütöde utca-Gergely utca közötti területen létesítendõ 80 férõhelyes új, idõsek otthona kivitelezése során jelentkezõ, elõre nem látható munkák elvégzése tárgyában. (Az elvégzendõ munkák megnevezését és mennyiségét a felhíváshoz mellékelt mennyiségi kimutatás tartalmazta.)
<br>Ajánlatkérõ az eljárásfajta választását a következõkkel indokolta:
<br>A közbeszerzési eljárás dokumentációját képezõ tervek 2001. évben készültek el. A kivitelezés az engedélyes terveknek megfelelõen megkezdõdött. A kivitelezés elõrehaladtával a beruházó és a kivitelezõ a mûszaki átadás zökkenõmentességének biztosítása érdekében elõzetes szakhatósági szemléket kért. Ennek során egyes szakhatóságok részérõl a jogszabályi elõírások idõközi változása miatt olyan észrevételek merültek fel, amelyek rendezése az eredeti tervekhez képest módosításokat, illetve az eredeti költségvetéshez képest többletmunkát és többletköltséget eredményez. Ilyen hatósági észrevételek voltak:
<br>Az ÁNTSZ részérõl:
<br>- konyhaberendezés átalakítása a 2004. május 1-jétõl kötelezõ HACCP-rendszer követelményei szerint, ezen belül:
<br>- a konyhatér és az ebédlõtér szétválasztása falakkal és ajtóval,
<br>- a melegen tartó pult vízellátásának és áramellátásának átalakítása,
<br>- a moslékolás megoldásának módosítása,
<br>- hulladéköblítõ átalakítása.
<br>A tûzvédelmi hatóság részérõl:
<br>- a módosított 2/2002. (I. 23.) BM sz. rendelet szerint tûzjelzõ rendszer létesítése,
<br>- tûzvédelmi mázolás készítése a tetõ acélszerkezeténél,
<br>- többlet tûzvédelmi szigetelések a tetõszerkezetnél,
<br>- külsõ tûzcsapszekrények elhelyezése.
<br>Az elõzõekben részletezett hatósági kifogások kiküszöbölése érdekében ajánlatkérõ felkérte a tervezõt, hogy a szükséges mûszaki megoldásokat, kiegészítéseket határozza meg.
<br>Az elvégzendõ pótmunkák tervezõ által elõzetesen számított költsége bruttó 54 000 000 Ft, amely az eredeti nyertes ajánlati ár 6,3%-a.
<br>A munkákat részben a már elkészült szerkezetek megbontásával, átalakításával, kibõvítésével kell elvégezni.
<br>A munkák elvégzése feltétlenül szükséges, elválasztása a jelenleg folyó munkáktól ésszerûtlen lenne, mûszakilag és gazdaságilag is aránytalan többletterhet jelentene. Mindezekre tekintettel kívánnak a Kbt. 70. § (2) bekezdés a) és b) pontja alapján hirdetmény közzététele nélküli tárgyalásos eljárást lefolytatni.
<br>Ajánlatkérõ a felhívásban az ajánlat elbírálásának szempontjaként a legalacsonyabb összegû ellenszolgáltatást jelölte meg, a teljesítés határidejét pedig 2004. március 31-ében határozta meg. Az ajánlati felhívás nem tartalmazta az ajánlattevõ pénzügyi, gazdasági és mûszaki alkalmasságának igazolására kért adatokat és tényeket, és a szerzõdés teljesítésére alkalmatlanná minõsítés szempontjait.
<br>A Döntõbizottság elnöke 2004. március 8-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint az ajánlati felhívás nem tartalmazza teljeskörûen a Kbt.-ben elõírt adatokat és tényeket, így az ajánlati felhívásból hiányoznak az alkalmassági/alkalmatlanná minõsítés szempontjai, továbbá a rendelkezésre álló iratokból a Kbt. 70. § (2) bekezdés a) és b) pontjaiban foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a Kbt. 70. § (2) bekezdésben foglalt feltételek jelen közbeszerzési eljárásban megvalósulnak. Indokolásként elõadta, hogy az építési beruházáshoz szükséges építési engedélyezési tervek 2001 júniusában készültek el. A tervek és ennek alapján az elõminõsítési eljárással induló nyílt közbeszerzési eljáráshoz összeállított mûszaki dokumentáció megfelelt az akkor hatályos mûszaki elõírásoknak és követelményeknek.
<br>Az építési engedélyt és a szükséges szakhatósági hozzájárulásokat megkapták. Az eredeti tervek szerinti érzékelõk mennyisége és elhelyezése - különös tekintettel az álmennyezet alatti terekre -, továbbá a jelzõhurkokban alkalmazott kábel minõsége nem felel meg az idõközben hatályba lépett, a tûzvédelem és a polgári védelem mûszaki követelményeinek meghatározásáról szóló 2/2002. (I. 23.) BM sz. rendeletben foglalt elõírásoknak.
<br>Idõközben az építkezés átadáshoz közeli állapotot ért el. A zökkenõmentes mûszaki átadás biztosítása, valamint a felmerült észrevételek egységes megoldása érdekében kérték az elõzetes szakhatósági szemléket. A szemlén a tûzoltóság részérõl felmerültek további, az eredeti tervekben nem szereplõ, egyébként szakmailag indokoltnak tekinthetõ igények is. (Ilyen a tûzvédelmi szigetelések és mázolások elkészítése a be nem épített tetõtér fa tetõszerkezetének preventív védelme érdekében, valamint az itt elhelyezésre kerülõ tûzérzékelõk elszennyezõdésének és az ebbõl eredõ téves riasztásoknak a kiküszöbölésére és további külsõ tûzcsapszekrények elhelyezésére vonatkozó igény.)
<br>A biztonság szempontjából fontosnak tartják közvetlen riasztás megvalósítását a tûzoltósághoz.
<br>A kivitelezés során jelentkezõ kiegészítõ munkákra vonatkozó közbeszerzési eljárást pénzügyi fedezet hiányában a korábbi idõszakban nem állt módjukban megindítani.
<br>A képviselõ-testület 1869/2003. (XII. 18.) számú határozatában döntött a tárgyalásos közbeszerzési eljárás megindításáról az elõre nem látható munkák elvégzése tárgyában.
<br>A "Veszélyelemzés Kritikus Szabályozási Pontok", azaz a HACCP-rendszer alkalmazásának szempontjait mind a tervezõ, mind a kivitelezõ figyelembe vette munkája során. Az ÁNTSZ a szemle alkalmával a már majdnem kész létesítmény megismerése eredményeként csak kiegészítõ jellegû, a konyhatechnológiát, illetve kiképzést általánosságban kifogásoló észrevételeket tett.
<br>Az ajánlattevõ alkalmassága igazolásának hiányával kapcsolatosan ajánlatkérõ elõadta, hogy a beszerzés tárgya egy csaknem befejezett nagyberuházáson pótmunkák elvégzése. Az ajánlatkérõ egy korábbi közbeszerzési eljárásban kiválasztott céget kért fel ajánlattételre. Az ajánlattevõ alkalmasságának kérdése érdemben fel sem merült. A hatályos Kbt.-ben nem lát konkrét kötelezõ elõírást arra vonatkozóan, hogy az alkalmassági feltételek meghatározásra kerüljenek az ajánlati felhívásban. Álláspontjuk szerint a Kbt. 44. § (3) bekezdése megengedõ fogalmazást takar, ezért a felhívásban nem határoztak meg alkalmassági feltételeket.
<br>Ajánlatkérõ a közbeszerzési eljárást lefolytatta. 2004. március 3-án megtörtént az ajánlat bontása, s még ugyanezen napon megkezdték a tárgyalásokat is, majd az értékelõbizottság elfogadta a bruttó 49 300 960 Ft értékû, 2004. március 31-i teljesítési határidejû ajánlatot. A vállalkozási szerzõdés felek részérõl történõ aláírására 2004. március 11-én került sor.
<br>A Döntõbizottság a közbeszerzési eljárásban keletkezett iratok, ajánlatkérõ és az egyéb érdekelt érdemi észrevétele alapján megállapította, hogy az ajánlatkérõ közbeszerzési eljárása ellen kezdeményezett jogorvoslati eljárás megalapozott.
<br>A Kbt. 26. § (1) bekezdés szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás ezen megengedõ szabályokat a Kbt. 70. §-a tartalmazza.
<br>Ajánlatkérõ a közbeszerzési eljárását a Kbt. 70. § (2) bekezdésére alapította, mely szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy:
<br>a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és
<br>b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy
<br>c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.
<br>Ezen eljárásfajta alkalmazásának elsõdleges feltétele, hogy olyan kiegészítõ építési munkára vonatkozzon, amelynek teljesítése szükséges az eredeti beszerzési igény kielégítéséhez, azonban ez nem volt elõre látható és az eredeti szerzõdésben sem rendelkeztek róla. Szükséges továbbá, hogy indokolt legyen a korábbi nyertes ajánlattevõvel való elvégeztetése. Ezen eljárásfajta az elsõdleges feltételek fennállása esetén akkor alkalmazható jogszerûen, ha vagy az a)+b) vagy az a)+c) pontban megjelölt további követelmények is teljesülnek.
<br>A Döntõbizottság áttekintette - a korábban részletesen is ismertetett - kiegészítõ munkákat és megállapította, hogy azok teljesítése szükséges az eredeti beszerzési igény kielégítéséhez. Ajánlatkérõ eredeti beszerzési igénye az volt, hogy megvalósuljon a 80 férõhelyes új, idõsek otthona. A Döntõbizottság álláspontja szerint a kiegészítõ munkák ezt a célt szolgálják. Figyelemmel arra, hogy a kivitelezés alapját képezõ tervek elkészülte és a mûszaki átadás között eltelt idõszak alatt módosultak a tûzvédelmi mûszaki követelmények, e tárgyban a munkák szükségessége ajánlatkérõ számára elõre nem volt látható. Az ÁNTSZ részérõl kért kiegészítõ munkák pedig az üzembe helyezés feltételei közé sorolhatók, amelyek az eredeti tervek megvalósítását szolgálják, ezen munkák felmerülése sem volt elõre látható ajánlatkérõ számára.
<br>Jelen esetben megvalósult a Kbt. 70. § (2) bekezdés a) és b) pontjában foglalt feltétel is, mivel a kiegészítõ építési beruházás munkaértéke (49 300 960 Ft) nem érte el a korábbi közbeszerzési eljárás értékének (849 221 304 Ft) 50%-át és a kiegészítõ építési munka aránytalan nehézség nélkül mûszakilag nem választható el a korábban kötött szerzõdéstõl.
<br>A Döntõbizottság az elõzõeken túlmenõen vizsgálta az ajánlati felhívás jogszerûségét is.
<br>A Kbt. 71/B. § (1) bekezdése szerint a hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik. Az ajánlati felhívásnak a 71. § (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d) , 3., 4., 8., 9. a)-c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.
<br>A Döntõbizottság megállapította, hogy az ajánlati felhívás a 9. sz. melléklet kötelezõ tartalmi elemei közül nem tartalmazza a 8., valamint a 9. a) és b) pontokban foglaltakat. Ennek alapján a felhívás nem tartalmazza az ajánlattevõ pénzügyi, gazdasági és mûszaki alkalmassága igazolására kért adatokat és tényeket, valamint a jelentkezõ alkalmasságának elbírálása, valamint a szerzõdés teljesítésére alkalmatlanná minõsítésének szempontjait.
<br>A Kbt. 71. § (3) bekezdése értelmében a tárgyalásos eljárásban is irányadóak a nyílt közbeszerzési eljárás szabályai.
<br>A Kbt. 43. § (3) bekezdése szerint az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát, valamint - ha ezt az ajánlatkérõ az ajánlati felhívásban a 33. § (5) bekezdésének figyelembevételével elõírta - az általa a közbeszerzés értékének 10%-át meghaladó mértékben igénybe venni kívánt alvállalkozókét. Az erre vonatkozó igazolásokat az ajánlathoz csatolni kell. A 46. §-t a közbeszerzés értékének 10%-át meghaladó mértékben igénybe venni kívánt alvállalkozókra kell alkalmazni.
<br>Ajánlatkérõ a pénzügyi, gazdasági és mûszaki alkalmasság igazolása körében kizárólag a Kbt. 44. § (1), illetve (2) bekezdésében taxatíve felsorolt igazolási módok közül választhat.
<br>A Kbt. 44. § (7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Kbt. 44. § (8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.
<br>A fenti jogszabályi rendelkezésekbõl következõen ajánlatkérõ köteles meggyõzõdni az ajánlattevõk pénzügyi, gazdasági és mûszaki alkalmasságáról, hiszen a közbeszerzési eljárásban csak a szerzõdés teljesítésére alkalmas ajánlattevõk vehetnek részt.
<br>A Döntõbizottság nem fogadhatta el ajánlatkérõ azon érvelését, hogy a Kbt. 44. § (3) bekezdés megengedõ fogalmazására tekintettel a hatályos Kbt. nem tartalmaz kötelezõ elõírást arra, hogy az alkalmassági feltételek meghatározásra kerüljenek az ajánlati felhívásban.
<br>A Döntõbizottság a fenti indokokra tekintettel megállapította, hogy az ajánlati felhívás nem felel meg a Kbt. 71/B. § (1) bekezdésében foglaltaknak, ezért az jogsértõ.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a jogsértést megállapította, az f) pont alapján döntött a bírság kiszabásáról.
<br>A Döntõbizottság a bírság összegének megállapításánál a Kbt. 88. § (5) bekezdés vonatkozó rendelkezéseit vette figyelembe.
<br>(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a fenti jogszabályhelyek figyelembevételével mérlegelési jogkörben eljárva a minimális összegû bírság kiszabása mellett határozott, tekintettel volt a beszerzés összegére, valamint a jogsértés súlyára, illetve arra, hogy az elkövetett jogsértés az érdemi döntésre kihatással nem volt.
<br>A Döntõbizottság az eljárási költségek viselésérõl a Kbt. 88. §. (1) bekezdés h) pontja alapján rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 15.
<br>
<br>Dr. Bátorligeti Márta s. k., Kalmárné Diósy Ildikó s. k.,
<br>közbeszerzési biztos közbeszerzés i biztos
<br>
<br>Engler Magdolna s. k.,
<br>közbeszerzési biztos
<br>
<br>
<br><br></body></html>