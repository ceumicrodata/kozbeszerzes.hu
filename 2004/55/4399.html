<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4399/2004)
</h2>
<br>1024 Budapest, Margit krt. 85.
<br>Ikt.sz.: D.180/10/2004.
<br>
<br>Tárgy: a Trans-Ver 3 '96 Kft. jogorvoslati kérelme a Szegedi Tudományegyetem közbeszerzési eljárása ellen.
<br>
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>
<br>HATÁROZAT-ot:
<br>
<br>
<br>A Trans-Ver 3 '96 Kft. (1107 Budapest Száva u. 5-7., képv.: dr. Kovátsits László ügyvéd - továbbiakban: kérelmezõ) jogorvoslati kérelmének - melyet a Szegedi Tudományegyetem (6722 Szeged, Tisza Lajos krt. 107., képv.: dr. Nagymihály Tamás ügyvéd - továbbiakban: ajánlatkérõ) ajánlatkérõ könyvtáraiból a dokumentáció szerint 28 000 folyóméter dokumentumállomány, bútorok és egyéb eszközök költöztetése tárgyú közbeszerzési eljárása ellen indított - a Döntõbizottság részben helyt ad.
<br>Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 44. § (8) bekezdését, az 52. § (1) bekezdését és az 55. § (6) bekezdését. A jogsértések miatt a Döntõbizottság 1 000 000 Ft, azaz egymillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára történõ átutalással.
<br>Kötelezi továbbá ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft igazgatási szolgáltatási díjat.
<br>Ezt meghaladóan a jogorvoslati kérelmet elutasítja.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2003. december 17-én megjelent számában a rendelkezõ részben megjelölt beszerzés tárgyában.
<br>A pénzügyi, gazdasági alkalmasság igazolására ajánlatkérõ elõírta az ajánlattevõ pénzintézetének 60 napnál nem régebbi igazolását arra nézve, hogy egy éven belül volt-e sorban állás az ajánlattevõ számláján. A 11. b) pont elsõ bekezdése szerint alkalmatlan az ajánlattevõ, ha számláján egy éven belül sorban állás volt. A felhívás 11. a) pontja második bekezdésében az ajánlattevõ "elõzõ 2 év (2001., 2002. évek) mérlegének és eredménykimutatásának, egyszerûsített mérlegének és eredménylevezetésének, illetve egyéni vállalkozók esetében az adóbevallás benyújtását" kérte.
<br>A 11. b) pont második bekezdésében kikötötte, hogy alkalmatlannak nyilvánítja a szerzõdés teljesítésére az ajánlattevõt, ha a mérlegadatokból kitûnõen gazdálkodása veszteséges a 2001. vagy 2002. években.
<br>A mûszaki alkalmasság igazolására ajánlatkérõ elõírta a megelõzõ 3 év legjelentõsebb dokumentáció költöztetési munkáinak ismertetését az ellenszolgáltatás összege, a teljesítés mennyisége (dokumentáció folyóméterben), a teljesítés ideje és a szerzõdést kötõ másik fél megnevezésével, referencialevelek csatolásával (amelyet a megrendelõ ír alá, tartalmazza a költöztetett dokumentáció mennyiségét és a minõsítést). A 11. b) pont szerint alkalmatlan az ajánlattevõ, ha nem rendelkezik legalább 3000 folyóméter mennyiségû dokumentumállomány (megrendelési helyenként legalább 1000 folyóméter) pozitív minõsítésû költöztetési referenciával.
<br>Az ajánlatok elbírálásának szempontja az összességében legelõnyösebb ajánlat volt, az elsõ részszempont 10-es súlyszámmal a 28 000 folyóméter dokumentum- és eszközállomány átköltöztetésének díja. A pontozásnál adható pontszámtartomány: 1-10.
<br>Ajánlatkérõ közölte: "a részszempontokon belül az értékelési pontszám az arányosítás módszerével kerül kiszámításra. Részszempontonként a legkedvezõbb ajánlat a legmagasabb pontot kapja, az ettõl eltérõ ajánlatok a legkedvezõbbtõl való eltérések arányával kapnak kevesebb pontszámot, az így meghatározott pontszám annyival tér el a maximális pontszámtól, mint az adott ajánlat a legkedvezõbb ajánlattól."
<br>A felhívás szerint az eredményhirdetés idõpontja 2004. február 16., a szerzõdéskötésé február 26.
<br>Az egyéb információk között, a 16. pont hatodik bekezdésében ajánlatkérõ elõírta, hogy az ajánlatban meg kell jelölni a Kbt. 43. § (2) bekezdés a), b) és c) pontjai szerinti adatokat. A nyolcadik bekezdésben elõírta továbbá, hogy "ajánlattevõ csatolna a közbeszerzés értékének 10%-át meghaladó mértékben igénybe venni kívánt alvállalkozói vonatkozásában a Kbt. 46. § (1) bekezdés a), b) és c) pontjai, valamint a (2) bekezdés a) és b) pontjai, továbbá a (4), (5) és (6) bekezdései szerinti igazolásokat és nyilatkozatokat."
<br>A tizedik bekezdésben ajánlatkérõ rögzítette: "a nyertes ajánlattevõ visszalépése esetén a következõ legkedvezõbb ajánlattevõvel köti meg a szerzõdést, amennyiben az eredményhirdetéskor azt megnevezte".
<br>Az ajánlati dokumentáció az ajánlattételi követelményeket, az elvégzendõ feladatok leírását és a szerzõdéses feltételeket tartalmazta. Az ajánlat legelsõ oldalaként a felolvasólapot kellett csatolni, amelynek 7. pontjában kellett megjelölni az alvállalkozó bevonását a szerzõdés teljesítésébe.
<br>A dokumentáció 5.3. pontja szerint ismertetni kellett a költöztetés részletes technológiai leírását, a leírás ajánlatkérõ kikötése szerint nem megfelelõ, "ha csak a dokumentáció 1. és 2. sz. mellékletét tartalmazza és csak általánosságban írja le az egyes dokumentumok, bútorok, egyéb eszközök átköltöztetését". (Az 1. sz. melléklet a költöztetendõ bútorok, egyéb eszközök és dokumentumállomány jegyzéke, a 2. sz. melléklet a költöztetési követelmények meghatározása.)
<br>Az 5.4. pontban ajánlatkérõ elõírta: csatolni kell az ajánlathoz az ajánlattevõ tárgyi munkájára vonatkozó felelõsség biztosítás kötvénymásolatát, illetõleg nyilatkozatát, hogy a felelõsségbiztosítást meg fogja kötni.
<br>Az ajánlattételi határidõre, 2004. január 27-re a kérelmezõ 53 000 000 Ft-os, a Veri-Trans Bt. 26 700 000 Ft-os, a Hóruk-Speed Bt. 23 700 000 Ft-os, Mauer Péter egyéni vállalkozó 41 340 000 Ft-os ajánlati árral nyújtott be ajánlatot.
<br>Ajánlatkérõ a március 16-ra halasztott eredményhirdetésen a Hóruk-Speed Bt. ajánlatát hirdette ki nyertesnek, a nyertest követõ legkedvezõbb ajánlattevõt nem hirdetett ki. Az összegezést ajánlatkérõ március 16-án kelt levelével az ajánlattevõknek megküldte. A nyertessel a szerzõdést március 26-án megkötötte.
<br>Kérelmezõ március 22-én személyesen 15.10 órakor nyújtotta be jogorvoslati kérelmét. A 150 000 Ft igazgatási szolgáltatási díj megfizetésérõl szóló igazolást ugyanezen a napon, a hivatalos munkaidõn túl, 19.33 órakor faxon küldte meg, így az igazolást a Döntõbizottság március 23-ára iktatta. Kérte a jogsértés megállapítását, az eljárást lezáró döntés megsemmisítését és ideiglenes intézkedéssel a szerzõdéskötés megtiltását, ez utóbbi kérelmét március 25-én 20.20 órakor faxon megismételte.
<br>Elõadta, hogy az összegezés március 16-án történt kézhezvételével értesült annak tartalmáról.
<br>Sérelmezte, hogy ajánlatkérõ a nyertes ajánlattevõt nem nyilvánította alkalmatlannak a szerzõdés teljesítésére az ajánlati felhívás 11. b) pontja alapján, mivel a kérelméhez csatolt, a cégbíróságtól beszerzett egyszerûsített mérlegadatok alapján az elõírt idõszakban a Hóruk-Speed Bt. veszteséges volt.
<br>Kifogásolta, hogy ajánlatkérõ számítási hibát vétett az átköltöztetési díj értékelése során, álláspontja szerint az ajánlata szerinti díjra helyes számítással 4 pont jár az 1 helyett, így a súlyszámot is figyelembe véve ajánlatkérõ 30 ponttal adott részére kevesebbet, mint ami járt volna.
<br>A Döntõbizottság ideiglenes intézkedést nem hozott, mert a kérelembõl nem volt megállapítható az eredményhirdetés és erre tekintettel a szerzõdéskötés idõpontja, ezeknek a felhívás alapján február 16-án, illetve február 26-án be kellett következni. A kérelembõl továbbá nem volt megállapítható az sem, hogy a nyertesnek volt-e alvállalkozója és a nyertes ezen alvállalkozóval együtt sem felelt-e meg a pénzügyi, gazdasági alkalmassági feltételnek.
<br>Ajánlatkérõ kérte a jogorvoslati kérelem elutasítását.
<br>Elõadta, hogy a nyertes alvállalkozója, az Insure 98. Kft. mindkét évre pozitív mérleget csatolt, és mivel a felhívás értelmében az alkalmassági feltételeknek az ajánlattevõnek és az alvállalkozónak együttesen kellett megfelelnie, nem lett volna jogszerû a nyertes alkalmatlanná nyilvánítása. Észrevételében foglaltak alátámasztása céljából hivatkozott a Döntõbizottság korábbi határozataiban foglalt megállapításokra.
<br>Az átköltöztetési díj részszempont-értékelésére vonatkozóan elõadta, hogy az elõre megadott módszerrel értékelt, így kérelmezõ legdrágább ára az alsó ponthatár szerinti 1 pontot kapta.
<br>Az ideiglenes intézkedéssel kapcsolatos kérelemre és kiegészítésére közölte, hogy mivel nem hirdetett második legkedvezõbb ajánlattevõt, kérelmezõ a jogorvoslati kérelme esetleges megalapozottsága esetén sem lehetne az eljárás nyertese a beszerzés becsült értékéhez képest magas ajánlati ára miatt. Így kérelmezõt nem érte hátrány az ideiglenes intézkedés elmaradása miatt.
<br>Kérelmezõ jogorvoslati kérelmét a jogorvoslati eljárásban április 14-én tartott tárgyaláson kiegészítette. A tudomásszerzés idõpontjaként az április 13-i iratbetekintésre hivatkozott.
<br>Sérelmezte a következõket:
<br>A nyertes ajánlattevõ nem csatolta a 2001., 2002. évi mérlegét.
<br>A nyertes alvállalkozója nem csatolt be banki igazolást a sorban állásra nézve.
<br>A nyertes nem csatolta a Munkaerõ-piaci Alappal kapcsolatos igazolást.
<br>A nyertes által csatolt igazolásokban nincs megjelölve, hogy azokat közbeszerzési eljáráshoz adta ki az illetékes hatóság.
<br>A nyertes nem rendelkezik közúti árufuvarozási felelõsségbiztosítással, e kérdésben nem is tett nyilatkozatot. Ezen biztosítással nem is rendelkezhet, mert tevékenységi körében nem szerepel a fuvarozási tevékenység.
<br>A nyertes irreális vállalást tett, mert az általa megadott árért csak veszteségesen lehet 28 000 polcfolyóméterre nézve a beszerzés szerinti munkát elvégezni.
<br>Irreális a vállalás azért is, mert 7 fõ szakemberrel csak a munkaügyi szabályok megsértésével lehet a rendelkezésre álló idõ alatt teljesíteni a szolgáltatást.
<br>A nyertes nem csatolt elegendõ számú referenciát, azok nem megfelelõek.
<br>A nyertes a dokumentációban foglalt elõírás ellenére nem dolgozta ki megfelelõ szinten a könyvtárköltöztetés technológiáját, ezért az ajánlata érvénytelen.
<br>Ajánlatkérõ a kiegészítõ kérelemre a következõket adta elõ:
<br>Az alkalmassági feltételeknek való együttes megfelelés folytán elegendõ volt, ha a banki nyilatkozatot illetõleg a mérleget vagy az ajánlattevõ vagy az alvállalkozó csatolta. Azért nem zárta ki a nyertest, mert a mérleget az alvállalkozó, a banki nyilatkozatot a nyertes ajánlattevõ csatolta.
<br>A hatósági igazolások egy részében meg van jelölve, hogy az közbeszerzési eljárásra tekintettel lett kiadva, a hatóságok formanyomtatványt alkalmaznak erre a célra, ezek szövegezésébe az ajánlattevõknek nincs beleszólásuk.
<br>A nyertes nyilatkozott, miszerint a Munkaerõ-piaci Alappal szemben nem áll fenn fizetési kötelezettsége. Nem vizsgálta e nyilatkozat valóságtartalmát, mert az ilyen tevékenységek tipikusan olyanok, melyek végzését nem alkalmazottakkal, hanem alkalmi megbízás alapján végzik a cégek.
<br>A nyertes az ajánlat 36. oldalán, alvállalkozója az ajánlat 37. oldalán nyilatkozott arra nézve, hogy felelõsségbiztosítást fog kötni.
<br>Álláspontja szerint ajánlati ára azért alacsonyabb a többi ajánlattevõ áránál, mert csak a nyertes nem budapesti székhelyû.
<br>A 7 munkást elegendõnek tartotta a munka elvégzésére, tekintettel arra is, hogy a nyertes nyilatkozott ajánlata 75. oldalán, hogy szükség esetén megemeli a létszámot.
<br>A munkavégzés technológiáját a nyertes kidolgozta, a kidolgozást elegendõ mélységûnek tartotta.
<br>A nyertes elegendõ számú referenciaigazolást csatolt.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>Az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi, gazdasági és mûszaki alkalmassága igazolására vonatkozó rendelkezéseket a Kbt. 44. §-a szabályozza.
<br>A Kbt. 44. § (1) bekezdése szerint igazolható a pénzügyi, gazdasági, a (2) bekezdés szerint a mûszaki alkalmasság.
<br>A (4) bekezdés elõírja: "Az ajánlatkérõ az (1) és (2) bekezdésben foglaltak alapján az ajánlattevõre és az alvállalkozókra vonatkozóan egymástól eltérõ igazolási módot is elõírhat. Ha azonos igazolási módot ír elõ, a szerzõdés teljesítésére való alkalmassá minõsítéshez az ajánlattevõnek és az alvállalkozónak együttesen kell megfelelniük az elõírt alkalmassági követelményeknek, kivéve, ha az ajánlatkérõ ettõl eltérõen rendelkezik."
<br>A (6) bekezdés szerint az ajánlatkérõnek az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A (8) bekezdés úgy rendelkezik, hogy az ajánlattevõ az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról.
<br>A tárgyi közbeszerzési eljárás ajánlati felhívása 11. a) pontjában elõírt igazolási módok a Kbt. 44. § (1) és (2) bekezdés szövegezése értelmében úgy az ajánlattevõre, mint az alvállalkozókra vonatkoztak. Ajánlatkérõ a felhívásban ettõl eltérõ rendelkezést nem tett, ezért az alkalmassági feltételeket az ajánlattevõnek és az alvállalkozónak együttesen kellett teljesíteniük.
<br>A nyertes ajánlattevõ az ajánlatában így nyilatkozott: "Alul írott Lajos Mihály mint a Hóruk-Speed Bt. képviselõje nyilatkozom, hogy a kért idõszakra pozitív mérlegeredményt tartalmazó mérleget csatolni nem tudok, így az alvállalkozóval együttesen teljesítem ezen feltételt." A nyertes mérleget nem csatolt.
<br>A nyertes csatolta alvállalkozója, az Insure 98 Kft. 2001., 2002. évi mérlegét. A 2001. évi mérleg 666 000 Ft, a 2002. évi mérleg 1 032 000 Ft mérleg szerinti eredményt mutatott.
<br>A nyertes alvállalkozója tehát megfelelt a pénzügyi, gazdasági alkalmassági feltételnek.
<br>A Döntõbizottság álláspontja szerint az ajánlattevõ és az alvállalkozó együttes alkalmassága megállapításához vizsgálni kell e két résztvevõ elõjelhelyes nyereségösszegét. Az ajánlattevõ és az alvállalkozó akkor felel meg együttesen a pozitív mérleg feltételnek, ha a pozitív mérlegadat és a negatív mérleg adat összege pozitív.
<br>Ajánlatkérõ ezt a vizsgálatot nem végezhette el, mert a nyertes ajánlattevõ egyáltalán nem csatolt mérleget, így nem lehetett megállapítani, hogy az alvállalkozó és az ajánlattevõ mérlegeredményeinek összege pozitív volt-e. Ajánlatkérõ tehát ebben a tekintetben nem dönthetett az alkalmasság kérdésében. Mivel a nyertes a felhívásban elõírtak ellenére nem csatolta a mérleget, ajánlata érvénytelen volt.
<br>A nyertes nem csatolta alvállalkozója banki igazolását sem, az ajánlat ez okból is érvénytelen.
<br>A Kbt. 43. § (1) bekezdése elõírja: "az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie." Az 52. § (2) bekezdés d) pontja szerint az ezen feltételnek nem megfelelõ ajánlat érvénytelen, melyet az (1) bekezdés alapján ajánlatkérõnek érvénytelenné kell nyilvánítania.
<br>A Döntõbizottság megállapította, hogy ajánlatkérõ az érvénytelenség kimondása elmulasztása által megsértette a Kbt. 52. § (1) bekezdését is.
<br>Ajánlatkérõ az értékelés módjaként azt írta elõ, hogy bírálati részszempontokon belül az értékelési pontszám az arányosítás módszerével kerül kiszámításra. A legkedvezõbb ajánlati elem a legmagasabb pontot kapja, az ettõl eltérõ ajánlatok a legkedvezõbbtõl való eltérésük arányával kapnak kevesebb pontszámot.
<br>Ezt megerõsítve közölte még, hogy az így meghatározott pontszám annyival tér el a maximális pontszámtól, mint az adott ajánlat a legkedvezõbb ajánlattól.
<br>A szövegezésbõl következik, hogy ajánlatkérõ az arányosság alatt egyenes arányosságot értett.
<br>Ennek ellenére az elsõ bírálati részszempontból akként végezte az ajánlatok értékelését, hogy a legmagasabb és a legalacsonyabb ajánlati ár különbségét elosztotta a ponthatárok 9-es különbségével, és az így kijött hányadossal pontozási lépcsõket hozott létre:
<br>53 000 000 Ft-23 700 000 Ft = 29 300 000 Ft.
<br>29 300 000 Ft/9 = 3 255 556 Ft.
<br>A legalacsonyabb összegû ajánlatra 10 pontot adott. A hányados összegét hozzáadta a legalacsonyabb árhoz, az így keletkezett számot tekintette 9 pontra érdemesnek, majd a 9 pontot érõ összeghez ismét hozzáadta hányadost, ez az összeg ért számára 8 pontot és így tovább.
<br>A számítással kijött 23 700 000 Ft, 26 955 556 Ft, 30 211 112 Ft, 33 466 668 Ft, 36 722 224 Ft, 39 977 780 Ft, 43 233 336 Ft, 46 488 892 Ft, 49 744 448 Ft és 53 000 000 Ft küszöbszámok közül csak a legalacsonyabb és a legmagasabb egyezett pontosan valamelyik ajánlattevõ által ajánlott díjösszeggel, nevezetesen a nyertesé, mint a legalacsonyabb, valamint a kérelmezõé, mint a legmagasabb díj. A másik két ajánlattevõ pontszámát úgy határozta meg, hogy ezekre azt a pontszámot adta, amelyik küszöbszámhoz tartozó pontszámhoz az ajánlati áraik a legközelebb esik; a Veri-Trans Kft. 26 700 000 Ft-os ajánlata a 9 pontos küszöbszámhoz esett a legközelebb, így 9 pontot kapott, Mauer Péter egyéni vállalkozó 41 340 000 Ft-os ajánlata pedig a 4 pontoshoz, így 4 pontot kapott.
<br>Kétséget kizáróan megállapítható, hogy ez az értékelési mód nem az egyenes arányosság alapján áll, nem arányosan tükrözi az egyes ajánlati elemek közötti különbségeket.
<br>Az arányossági képlettel számolva kérelmezõnek az elsõ részszempontra 4,47 pont jár, súlyozva 44,7 pont. Kérelmezõ összpontszáma 150 volt, így a helyes pontszám (150-10) + 44,7 = 184,7.
<br>A nyertes összpontszáma: 150, tehát amennyiben ajánlatkérõ hirdetett volna második legkedvezõbb ajánlattevõt, úgy az kérelmezõ lett volna.
<br>Ajánlatkérõ tehát nem az ajánlati felhívásban megadott módon - arányosítással - végezte az ajánlatok értékelését.
<br>A Kbt. 55. § (6) bekezdés második mondata szerint ajánlatkérõnek az ajánlatokat az ajánlati felhívásban meghatározott módszerrel kell végeznie.
<br>A Döntõbizottság megállapította, hogy ajánlatkérõ az elsõ részszempont értékelését nem az ajánlati felhívásban megadott módszerrel végezte, ezáltal megsértette az 55. § (6) bekezdését.
<br>Kérelmezõ sérelmezte, hogy ajánlatkérõ nem nyilvánította alkalmatlannak a nyertest annak ellenére, hogy nem csatolt elegendõ és megfelelõ referencialevelet.
<br>A Döntõbizottság megvizsgálta a nyertes ajánlatát és észlelte, hogy a nyertes az ajánlata 49., 50., 51. oldalán az irodai felszerelések, dokumentumok költöztetésére, a bútorok költöztetésére, a nehéz és értékes tárgyak költöztetésére összesen 35 referenciát jelölt meg.
<br>Az 52-58. oldalon csatolt 7 referencialevelet.
<br>Mivel a felhívás értelmében az ismertetett referenciákat referencialevéllel kell alátámasztani, a Döntõbizottság csak azokat a referenciákat vette alapul a megfelelõség vizsgálatakor, amelyekre nézve ismertetés és referencialevél is volt az ajánlatban.
<br>Az ajánlatkérõ 2004. január 15-én kelt referencialevelével igazolta, hogy a nyertes 2002 novemberében és decemberében 4-6 dolgozóval, 18-20 munkaóra alatt 18 000 kötetet szállított át a Hattyas sori külsõ raktárba, mely munkáért 120 000 Ft-ot számlázott.
<br>A referencialevél tartalmazta a munkavégzés évét, a teljesítés mennyiségét, az ellenszolgáltatás összegét, a megrendelõ megnevezését és a munka minõsítését.
<br>A Döntõbizottság nem fogadta el a referenciaigazolást, mert abban a megrendelõ nem a felhívásban foglalt elõírás szerint - folyóméterben - adta meg a teljesítés mennyiségét.
<br>A DÉMÁSZ Rt. a 2004. január 22-én kelt referencialevéllel igazolta, hogy a nyertes a 2001 márciusában kötött keretszerzõdés alapján megfelelõ minõségben folyamatosan végzett számára több ezer folyóméter dokumentáció költöztetésére irányuló tevékenységet. A munka értéke éves szinten több millió forint volt.
<br>A Döntõbizottság nem fogadta el a referenciát, mert az nem tartalmazta konkrétan a teljesítés mennyiségét és az ellenszolgáltatás összegét.
<br>A Trióda Kft. a 2004. január 22-én kelt referencialevéllel igazolta, hogy a nyertes 2003 áprilisában az új telephelyére 1000 folyóméter iratot költöztetett megfelelõ minõségben. Az ellenszolgáltatás összegét nem jelölte meg.
<br>A Döntõbizottság nem fogadta el a referenciát, mert az nem a felhívás megjelenését megelõzõ 3 év idõszakra vonatkozott és nem tartalmazta az ellenszolgáltatás összegét.
<br>Az Országos Fordító és Fordításhitelezõ Iroda Rt. a 2004. január 20-án kelt referencialevéllel igazolta, hogy a nyertes 2003 júniusában 1000 folyóméter iratot szállított át az új székhelyére kifogástalan módon, 125 000 Ft-ért.
<br>A Döntõbizottság nem fogadta el a referenciát, mert az nem a felhívás megjelenését megelõzõ 3 év idõszakra vonatkozott.
<br>A Szegedi Vásár és Piac Kft. a 2004. január 22-én kelt referencialevéllel igazolta, hogy a nyertes 2001 márciusában kb. 1000 folyóméter dokumentumot, valamint irodabútorokat stb. költöztetett részére az "M" pavilonba jó minõségben, 61 600 Ft ellenszolgáltatásért.
<br>A Döntõbizottság elfogadta a referenciát, mert az megfelelt a felhívásban foglaltaknak.
<br>A Csongrád Megyei Földhivatal a 2004. január 26-án kelt referencialevéllel igazolta, hogy a nyertes folyamatosan, jó minõségben végzett részére több mint 1000 folyóméter dokumentum költöztetésére irányuló tevékenységet. Az ellenszolgáltatást nem jelölte meg.
<br>A Döntõbizottság nem fogadta el a referenciát, mert az nem tartalmazta az ellenszolgáltatás összegét és teljesítés konkrét idejét.
<br>A Röntgen és Kórháztechnikai Bt. a 2004. január 22-én kelt referencialevéllel igazolta, hogy a nyertes több éve végez részére költöztetési tevékenységet jó minõségben. Az ellenszolgáltatást nem jelölte meg.
<br>A Döntõbizottság az elõzõ indokkal nem fogadta el a referenciát.
<br>A Döntõbizottság megállapította, hogy a nyertes nem tett eleget a felhívás azon kikötésének, hogy az elõzõ 3 évben legalább 3 000 000 folyóméter dokumentumállományra vonatkozó pozitív megítélésû referenciával kell rendelkezni. A felhívásnak megfelelõ tartalmú referenciaigazolások összesen csak 1000 folyóméter teljesítés igazolására alkalmasak.
<br>Ezért a Döntõbizottság megállapította, hogy ajánlatkérõnek ezen okból alkalmatlannak kellett volna nyilvánítania a nyertes ajánlatát. Az alkalmatlanság megállapítása mellõzésével ajánlatkérõ megsértette a Kbt. 44. § (8) bekezdését.
<br>Kérelmezõ sérelmezte, hogy ajánlatkérõ nem nyilvánította érvénytelennek a nyertes ajánlatát a felelõsségbiztosítással való rendelkezés hiánya miatt.
<br>Az ajánlati dokumentáció ebben a tekintetben vagylagos feltételt szabott. Ha az ajánlattevõ nem rendelkezik a felelõsségbiztosítással, akkor elegendõ ennek a nyertesség esetére való megkötésére tett nyilatkozat.
<br>A nyertes ajánlatában nyilatkozott, hogy a felelõsségbiztosítást meg fogja kötni. Ajánlatkérõnek nem volt jogalapja e nyilatkozatot megkérdõjelezni, így helytállóan járt el, amikor a felelõsségbiztosítás hiánya miatt nem nyilvánította érvénytelennek a nyertes ajánlatát.
<br>A Döntõbizottság ezért a jogorvoslati kérelmet ebben a részében elutasította.
<br>A Döntõbizottság nem fogadta el kérelmezõ érvelését, miszerint a tevékenységi kör hiánya miatt a nyertesnek nem áll módjában felelõsségbiztosítást kötni, mert nincs olyan jogszabályi rendelkezés, ami erre az esetre kizárná a biztosításszerzõdés megkötését.
<br>Kérelmezõ kifogásolta, hogy a nyertes ajánlatában lévõ hatósági igazolásokban nincs megjelölve, hogy azokat a hatóság közbeszerzési eljáráshoz adta ki.
<br>A kérelem alaptalan. Sem az ajánlati felhívás, sem a dokumentáció nem tartalmaz olyan megszorítást, miszerint csak akkor fogadható el a hatósági igazolás, ha azon szerepel a szóban forgó megjelölés, így ajánlatkérõ ezen az alapon nem mondhatta volna ki az ajánlat érvénytelenségét.
<br>A Döntõbizottság ezért a jogorvoslati kérelmet ebben a részében elutasította.
<br>Kérelmezõ irreálisnak tartja a nyertes ajánlatát úgy az ajánlati ár, mint a 7 fõ szakemberrel történõ munkavégzés tekintetében.
<br>A Kbt. 57. § (2) bekezdése irreálisan alacsony ár esetén azt a kötelezettséget rója ajánlatkérõ terhére, hogy írásban magyarázatot kell kérnie az ajánlattevõtõl, a magyarázat elfogadása vagy el nem fogadása esetéhez további jogkövetkezményt nem fûz.
<br>Ajánlatkérõnek tehát nincs olyan lehetõsége, hogy az írásbeli magyarázat tartalmát ne fogadja el és emiatt érvénytelenné nyilvánítsa az ajánlatot. Ajánlatkérõ úgy nyilatkozott, hogy a többi ajánlati árhoz képest nem tartotta kirívóan alacsonynak a nyertes árát, mert a nyertes székhelye a teljesítés helyéhez közel van, a többi ajánlattevõ budapesti (vagy ahhoz közeli) székhelyû, továbbá az eljárás elõkészítése során a becsült érték lényegében egyezett a nyertes ajánlattevõ árával.
<br>Mivel ajánlatkérõ indokoltan nem tartotta kirívóan alacsonynak a nyertes árát, terhére az 57. § (2) bekezdésének megsértése sem állapítható meg.
<br>A szolgáltatás ajánlatkérõ álláspontja szerint 7 fõ szakemberrel is elvégezhetõ, megfelelõ munkaszervezés mellett a Döntõbizottság sem látja ezt a vállalást irreálisnak. A nyertes ajánlatában vállalta, hogy szükség esetén növelni fogja a munkavégzõk létszámát.
<br>A Döntõbizottság ezért a jogorvoslati kérelmet ebben a részében elutasította.
<br>Kérelmezõ kifogásolta, hogy a nyertes nem csatolta a Munkaerõ-piaci Alap igazolását, emiatt ajánlatát érvénytelenné kellett volna nyilvánítani.
<br>A nyertes az ajánlata 26. oldalán nyilatkozott, hogy elkülönített állami pénzalappal szemben nem áll fenn fizetési kötelezettsége.
<br>Ez a Munkaerõ-piaci Alap tekintetében azt jelenti, hogy a nyertesnek alkalmazottja nincs.
<br>Az ajánlatban nincs arra utaló adat, tény vagy körülmény, ami ennek a nyilatkozatnak a valóságtartalmát megkérdõjelezné, ezért ajánlatkérõnek nem volt jogalapja arra, hogy a nyilatkozatot ne fogadja el és érvénytelennek nyilvánítsa a nyertes ajánlatát.
<br>Ajánlatkérõ a tárgyaláson közölte, hogy tapasztalata szerint a beszerzés tárgya szerinti tevékenységet végzõk nem mindegyike foglalkoztat alkalmazottat; a megrendeléseket túlnyomórészt alkalmilag megbízott személyekkel végeztetik.
<br>Mivel ellenkezõ bizonyíték hiányában a Döntõbizottság sem cáfolhatja a nyilatkozat valóságtartalmát, a jogorvoslati kérelmet ebben a részében elutasította.
<br>Kérelmezõ kifogásolta, hogy ajánlatkérõ elfogadta a nyertes által adott néhány oldalas technológiai leírást, holott pl. kérelmezõ ajánlatában ez 30 oldalt tesz ki.
<br>Ajánlatkérõ az ajánlati dokumentációban ekként határozta meg a technológiai leírásra vonatkozó elvárását: közölte: a "technológiai leírás nem megfelelõ, ha csak a dokumentáció 1. és 2. sz. mellékletét tartalmazza és csak általánosságban írja le az egyes dokumentumok, bútorok, egyéb eszközök átköltöztetését." "Külön-külön válaszoljon a következõ kérdésekre: honnan, hová?, mit?, mennyit?, hány fõvel?, mikor?, milyen eszközökkel?, hogyan?."
<br>A nyertes ajánlata 75-85. oldalán tételesen ismertette a dokumentumok, bútorok, reprográfiai eszközök, kötészeti gépek, anyagok, informatikai eszközök, fémpolcos állványzat, személyi anyagok költöztetésére vonatkozóan a munkavégzés módját, mennyiségét, a munkavégzõk számát, a szükséges idõmennyiséget, a használandó eszközöket, a költöztetés útvonalát.
<br>A nyertes ezáltal eleget tett a technológiai leírásra vonatkozó ajánlatkérõi követelményeknek.
<br>Ezért a Döntõbizottság a jogorvoslati kérelmet ebben a részében elutasította.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a), d), f) és h) pontja szerint rendelkezett.
<br>A Döntõbizottság 1 M Ft bírságot szabott ki ajánlatkérõ terhére.
<br>A Kbt. 88. § (1) bekezdés f) pontja alapján jogsértés megállapítása esetén a bírság kiszabása kötelezõ. A bírság mértéke a (4) bekezdés értelmében min. 1 M Ft, max. a beszerzés értéke 30%-a.
<br>Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, ez eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A Döntõbizottság elegendõnek tartotta a minimumösszegû bírság kiszabását, mivel a beszerzés alacsony értékû (nyertes ajánlati ára: 23 700 000 Ft), valamint az ajánlattevõvel szemben korábbi közbeszerzési eljárásban jogsértés megállapítására nem került sor.
<br>A bírósági jogorvoslatot a 89. § (1) bekezdése biztosítja.
<br>
<br>Budapest, 2004. április 20.
<br>
<br>Dr. Csitkei Mária s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Dr. Tukacs László s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>