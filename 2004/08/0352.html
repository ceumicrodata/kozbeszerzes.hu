<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0352/2004)
</h2>
<br>
<br>3.Kf.27.152/2003/5.
<br>
<br>A Fõvárosi Ítélõtábla a Szerencsés és Társa Ügyvédi Iroda (1016 Budapest, Gellérthegy u. 29. ügyintézõ: dr. Szerencsés Angéla ügyvéd) által képviselt Pest Megye Önkormányzata (1052 Budapest, Városház u. 7.) felperesnek, a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen, amely perbe az alperes pernyertessége érdekében a dr. Koppány Tamás ügyvéd (1143 Budapest, Ida u. 2.) által képviselt BAU-TRADE Kft. (2100 Gödöllõ, Gábor Áron u. 2-10.)beavatkozott, közigazgatási határozat bírósági felülvizsgálata iránt indult perében a Fõvárosi Bíróság 2002. november 19. napján kelt 12.K.32.206/2001/8. számú ítélete ellen a felperes által 9. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi a felperest, hogy 15 napon belül fizessen meg az alperesnek 30 000 (harmincezer) és az alperesi beavatkozónak 10 000 (tízezer) forint másodfokú perköltséget.
<br>A feljegyzett fellebbezési illetéket az állam viseli.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS:
<br>
<br>A felperes, mint ajánlatkérõ 2001. április 15. napján nyílt közbeszerzési eljárást indított Aszód 80 fõs kollégium építésére, kiviteli terv elkészítésére és generálkivitelezésére. Az ajánlati felhívás 13. a), b) pontjaiban elbírálás szempontjaként az összességében legelõnyösebb ajánlat [ajánlati ár (40), szerzõdéses feltételek (30), az intézmény mûködése zavartalanságát biztosító szervezési megoldás (20), részszámlázás igénybevételének minimálisra csökkentése (10)] szempontját jelölte meg, az értékelés során adható részpontszámot 1-100-ig meghatározva. A felperes az ajánlati dokumentációban részben pontosította, részben kiegészítette további ajánlatkérõi elvárásokkal és elõírásokkal ajánlatát. Így az ajánlati dokumentáció 3.2.13. pontjában az üzemelõ épület körülményeihez való alkalmazkodás érdekében az ajánlattevõk részére megjelölte a munkaterületnek belsõ ideiglenes kerítéssel való lekerítését. Ehhez kapcsolódóan az ajánlati dokumentáció 6. pontjában kiegészítette és pontosította az értékelés során az egyes ajánlatokra részszempontonként adható pontszámok számítását akként, hogy minden egyes részszempontnál a legjobb ajánlat kap 100 pontot, míg a legrosszabb ajánlat 1 pontot. A szerzõdéses feltételek részszempontnál mindezt kiegészítette azzal, hogy a részszempontra adható pontszámot minõsítési segédpontok alkalmazásával állapítja meg. Sem az ajánlati felhívás, sem az ajánlati dokumentáció nem rögzítette azt, hogy milyen alszempontok értékelése történik meg, milyen segédpontozási módszerrel.
<br>A nyertes pályázó a Bayer-Center Kft. lett. Az egyik pályázó - az alperesi beavatkozó - jogorvoslati kérelemmel fordult az alpereshez. Kérelmében többek között kifogásolta az értékelés során alszempontként figyelembe vett nyertes ajánlattevõ részérõl tett többletszolgáltatást, az intézmény mûködésének zavartalanságát biztosító szervezési megoldás részszempontjának értékelését, és a felperes összegzését azzal, hogy abból nem volt megállapítható, hogy az értékelést milyen tartalmi elemek alapján végezte el.
<br>Az alperes határozatában megállapította, hogy a felperes megsértette a közbeszerzésekrõl szóló 1995. évi XL. törvény (a továbbiakban: Kbt.) 55. § (6) bekezdésére figyelemmel a Kbt. 61. § (1) bekezdését, és a felperessel szemben 2 M Ft-os bírságot szabott ki. Az alperes a nyertes ajánlattevõ által megajánlott többletszolgáltatás értékelését jogsértõnek találta, tekintve, hogy az a szerzõdéses feltételek részszempont keretén belül nem lett volna értékelhetõ. Az intézmény mûködésének zavartalanságát biztosító szervezési megoldás részszempontja szerint az ajánlati felhívás valós tartalmát a munkaterület lekerítése jelentette, így az ideiglenes palánkkerítés, a porvédõ háló alkalmazása nem jelent olyan többletet, amely 2000 pontot indokolt volna a többi ajánlattevõ 20 pontjához képest. A felperes által készített összegzés nem felelt meg a Kbt. szabályainak, mivel abban nem közölte sem az ajánlatok részszempontonkénti tartalmi elemeit, sem az értékelési pontszámok indokolását.
<br>A felperes keresetében az alperes határozatának megváltoztatását, a bírság mellõzését és az alperes perköltségben való marasztalását kérte.
<br>Az elsõfokú bíróság a keresetet elutasította. A többletszolgáltatás körében megállapította, hogy a nyertes pályázó által egyedüliként ajánlott többletszolgáltatást a felperes valóban külön alszempontként vette figyelembe. Az értékelõ táblázatból megállapíthatóan arra plusz 77 segédpontot kapott a szerzõdési feltételek részszempontnál. Így a legjobbnak bizonyult, amit 100 ponttal értékelt a felperes. Kétséget kizáróan megállapította azt is, hogy a segédpontozás kritériumait utólag, már az ajánlattevõk ajánlatainak ismeretében állapította meg a felperes. Ezen eljárást az elsõfokú bíróság a Kbt. szabályaival ellentétesnek minõsítette azzal, hogy az ellentétes a jogszabály céljával, sérti az esélyegyenlõség elvét. Nem fogadta el a felperesi hivatkozást arra, hogy az ajánlati ár részszempontnál értékelte a többletszolgáltatást, mivel a közbeszerzési eljárás iratanyagából az volt megállapítható, hogy a szerzõdéses feltételek körében került a vitatott többletszolgáltatás értékelésre. Az értékelõ táblázat tanúsága szerint az ajánlati ár vonatkozásában a nyertes pályázó a legalacsonyabb, 1 pontszámot kapta. A mûködés zavartalanságát biztosító feltételek körében az elsõfokú bíróság döntõnek értékelte, hogy a felperes a pontszámok aránytalan értékelésével lényegi eltérést teremtett az ajánlattevõk ajánlatai között. Arra hivatkozott, hogy a közbeszerzési eljárás tárgyát képezõ szerzõdés lényegi elemei közé nem tartozott a munkálatok palánkkal, védõhálóval való körbevétele, és elkülönítése a környezetétõl. A felperes ezt az ajánlati ár és a szerzõdéses feltételek szempontjai mögött jelölte meg, tehát a felperes sem tulajdonított e szempontnak olyan jelentõséget, amely önmagában a pályázat sorsát eldöntené. Az összegzésrõl az elsõfokú bíróság megállapította, hogy az egyéniesített indokolás hiánya a Kbt. megsértéséhez vezetett. A Kbt. 5. számú melléklete, annak 2. c) pontja helyes értelmezés szerint ugyanis a konkrét ügyben hozott döntés indokainak rögzítését követelik meg.
<br>Az elsõfokú bíróság ítélete ellen a felperes terjesztett elõ fellebbezést, annak megváltoztatását, a kereseti kérelmének helyt adó döntés meghozatalát kérve. A többletszolgáltatás értékelésének jogszerûségét azzal indokolta, hogy az ajánlati felhívásában és a részletes ajánlati dokumentációban mind az ajánlati ár, mind a szerzõdési feltételek részszempont értékelési szempontjait és lehetséges tételeit rögzítette. Ehhez képest a szerzõdési feltételek tartalommal való megtöltése, így minél elõnyösebb ajánlat megtétele az ajánlattevõ feladata volt. Iratellenes az elsõfokú ítélet 5. oldalán a keresetlevélre tett hivatkozás. A felperes sérelmezte az intézmény mûködésének zavartalanságát biztosító szervezési megoldás részszempont vonatkozásában elfoglalt elsõfokú bírói álláspontot is. Az értékelés szempontjainak megválasztását a törvény kifejezetten az ajánlatkérõ jogkörébe utalja, a Kbt. nem ír elõ kötelezõ elõnyben részesítési szempontokat. Állította, hogy annak értékelése, felülvizsgálata, felülbírálata, hogy a felperes által elõírt szempontok megfelelõek-e, nem tartozik az alperes hatáskörébe, és az alperes túl is lépte a hatáskörét, amikor olyan szakkérdésben foglalt állást, és olyan megállapításokat tett, amelyek nem tartoznak felülvizsgálati hatáskörébe. Az összegzés tekintetében fenntartotta azt az álláspontját, hogy az megfelelt a Kbt. 61. § (1) bekezdésében foglaltaknak. Kiemelte, hogy e körben esetlegesen is csak az lenne megállapítható, hogy nem teljeskörûen, de nagyobb mértékben eleget tett a törvényi kötelezettségének. Ezen körülménynek pedig azért van jelentõsége, mert a jogszabály lehetõvé teszi, hogy a kisebb mértékû jogszabálysértés ne vonjon maga után súlyosabb szankciót.
<br>Az alperes ellenkérelmében fenntartva korábbi jogi álláspontját, az elsõfokú bíróság ítéletének helybenhagyását és a felperes perköltség megfizetésére kötelezését kérte.
<br>Alperesi beavatkozó érdemi ellenkérelmében az elsõfokú ítélet helybenhagyását, és perköltség megítélését kérte.
<br>A fellebbezés - az alábbiak szerint - alaptalan.
<br>Az elsõfokú bíróság a tényállást teljeskörûen és helyesen állapította meg és abból helytálló jogi következtetést vont le, amellyel a másodfokú bíróság egyetért.
<br>A fellebbezésben foglaltakra tekintettel a Fõvárosi Ítélõtábla a következõket kívánja kiemelni.
<br>A Kbt. 34. § (3) bekezdés a) pontja alapján, ha az ajánlatkérõ az összességében legelõnyösebb ajánlatot kívánja kiválasztani, az ajánlati felhívásában köteles meghatározni az összességében legelõnyösebb ajánlat megítélésére szolgáló részszempontokat. A felperes e kötelezettségének eleget tett. Az ajánlati felhívásban és az ajánlati dokumentációban azonban nem található meg a részszempontok között a többletszolgáltatás szempontja. Olyan kiterjesztõ értelmezését az értékelésnek, amely az elsõ két megadott bírálati szempont elemei sorába e szempontot beemelhetné, a Kbt. rendelkezései nem teszik lehetõvé. A Kbt. 55. § (6) bekezdése meghatározza az értékelés szabályait, amelyet az ajánlatkérõnek az ajánlatok elbírálása során be kell tartania. Az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között kell értékelni. A nem vitatott tényállás szerint a nyertes pályázat a többletszolgáltatásra figyelemmel kapott plusz 77 segédpontot a szerzõdéses feltételek részszempont értékelése körében. Helyesen hivatkozott az elsõfokú bíróság a felperesi érveléssel ellentétben arra, hogy a többletszolgáltatás nem az ajánlati ár szempontja szerint, árengedményként került értékelésre. Utalni kíván a másodfokú bíróság a felperesnek a jogorvoslati eljárás során, 2001. július 12. napjának 9.00 órájakor megtartott tárgyaláson tett nyilatkozatára. E szerint a felperes is elismerte, hogy a szerzõdéses feltételek részszempont vonatkozásában a segédpontozásos rendszert, illetõleg az alpontszámokat kifejezetten nem írta elõ. "Egyedül a többletszolgáltatás volt az, ami miután a nyertes ajánlattevõ tett erre vállalást, amit külön értékeltünk újként". A felperes alpereshez intézett 2001. június 25-i nyilatkozatának 4. oldala tartalmazza "a legjobb feltételeket vállaló ajánlat 10 segédpontot kapott, a legrosszabb feltételeket vállaló 0 segédpontot". Tehát a felperesi érveléssel ellentétben nem a szerzõdéses feltételek részszempontjának tartalommal való kitöltésérõl van szó, hanem egy többl
<br>etvállalás új alszempontkénti figyelembevételérõl. Az elsõfokú ítélet nem tartalmazott iratellenes megállapításokat, a kifogásolt indokolási rész a felperes keresetlevelében foglaltak értékelését tartalmazza.
<br>Az intézmény mûködésének zavartalanságát biztosító szervezési megoldás részszempont körében a felperes meghatározta, hogy mit vár el az üzemelõ épület körülményeihez való alkalmazkodásnál. A Kbt. 34. § (3) bekezdés b) pontja szerint az értékelést a releváns tartalmi elemek valós súlyához kell igazítani. Az összességében legelõnyösebb ajánlat kiválasztásakor adott részszempont súlyát úgy kell meghatározni, hogy a szerzõdés és az ajánlat lényegi elemei kerüljenek elõtérbe. A perbeli esetben adott részszempont súlya mellett ilyen értékelhetõ elem a munkaterület ideiglenes kerítéssel való elkerítése volt, hiszen ez volt az ajánlati dokumentációban egyértelmûen és kifejezetten meghatározott tartalmi elem. Nem vitatottan a nyertes ajánlat vállalta a munkálatok palánkkal, védõhálóval való körbevételét is. Helyesen mutatott rá az elsõfokú bíróság, hogy e vállalás felperes általi pontozása a többi, sorban elõbbre álló részszempontot is befolyásoló torzulást eredményezett. Itt jegyzi meg a másodfokú bíróság, hogy az alperes ennek elemzésekor hatáskörét nem lépte túl, mivel ezen körülmények vizsgálata azt a célt szolgálta, hogy a vállalás tartalma az ajánlattal összevethetõ legyen, mindez pedig annak vizsgálatához volt szükséges, hogy a Kbt. szabályai sérültek-e vagy sem.
<br>Helytállóan foglalt állást az elsõfokú bíróság a felperes összegzésével kapcsolatos jogsértés tekintetében is. A Kbt. 61. § (1) bekezdése és 5. számú melléklete összevetésébõl egyértelmûen levonható volt az a jogi következtetés, hogy a jogszabály nemcsak a táblázatnak a minta szerinti kitöltését és ekként való összegzését kívánja meg, hanem ezen túl az abban szereplõ összegek mögötti értékelést és indokolást. Ezzel a jogalkotó azt a célt kívánja elérni, hogy nemcsak a végeredmény, hanem a döntéshez vezetõ eljárás is megismerhetõ legyen. Hiszen csak a döntés végeredménye és annak indokolása egységes ismeretében dönthetõ el a végeredmény megalapozottsága, illetõleg a döntés is csak mindezek ismeretében vitatható. Az elsõfokú bíróság az alperesi határozatban rögzített jogsértéssel összefüggésben az 5. számú melléklet 2. c) pontját emelte ki, amely nem jelenti azt, hogy a közigazgatási határozatban hivatkozott 2. a) pontra vonatkozó indokolásbeli megállapításokat elvetette volna.
<br>Mindezekre tekintettel a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján helybenhagyta.
<br>A pervesztes felperest a Pp. 78. § (1), (2) és 79. § (1) bekezdése alapján kötelezte az alperes és az alperesi beavatkozó másodfokú perköltségének megfizetésére.
<br>A fellebbezési illetéket az illetékekrõl szóló 1990. évi XCIII. törvény 5. § (1) bekezdés b) pontja értelmében a felperes személyes illetékmentessége értelmében a 6/1986. (VI. 26.) IM. r. 14. §-a szerint az állam viseli.
<br>
<br>Budapest, 2003. november 5. napján
<br>
<br>Dr. Sára Katalin s. k., Dr. Szõke Mária s. k.,
<br>tanácselnök elõadó bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>