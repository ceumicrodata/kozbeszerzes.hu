<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0434/2004)
</h2>
<br>
<br>3.Kf.27.143/2003/4.
<br>
<br>A Fõvárosi Ítélõtábla a dr. Tasnádi Zoltán ügyvéd (1111 Budapest, Kende u. 18.) által képviselt Kipszer Rt. (1106 Budapest, Jászberényi út 24-35.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében, amely perbe az alperes pernyertességének elõmozdítása érdekében dr. Lovász Éva ügyvéd (6721 Szeged, Szilágyi Erzsébet u. 2.) által képviselt Könnyûszerkezet Építõ és Szolgáltató Kft. (6721 Szeged, Szilágyi Erzsébet u. 2.) beavatkozott, a Fõvárosi Bíróság 2002. október 18. napján kelt 2.K.38.245/1999/30. számú ítélete ellen az alperes által 31. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi az alperest, hogy 15 napon belül fizessen meg a felperesnek 20 000 (húszezer) forint másodfokú perköltséget.
<br>A fellebbezési illetéket az állam viseli.
<br>Ez ellen az ítélet ellen fellebbezésnek helye nincs.
<br>
<br>INDOKOLÁS:
<br>
<br>Az Országos Nyugdíjbiztosítási Fõigazgatóság 1998. december 23-án elõminõsítési eljárás lefolytatása tárgyában részvételi felhívást tett közzé a Borsod-Abaúj-Zemplén Megyei Nyugdíjbiztosítási Igazgatóság új irodaépületének megvalósítása tárgyában.
<br>A felhívásra jelentkezõ tizenhárom ajánlattevõ közül tíz részére 1999. március 23-án ajánlati felhívást küldött. Az ajánlatra kilenc ajánlattevõ nyújtott be ajánlatot, ebbõl kettõt érvénytelennek nyilvánított, hét ajánlatot elbírált, és a felperes ajánlatát hirdette ki nyertesnek.
<br>A Könnyûszerkezet Építõ és Szolgáltató Kft. (alperesi beavatkozó) jogorvoslati kérelmet terjesztett elõ, amelyben az eljárást lezáró döntés megsemmisítését és a szerzõdéskötés megtiltását kérte. Az alperes elvégezte a kérelmezõ és a nyertes ajánlattevõ alapajánlatának összehasonlítását, és arra a következtetésre jutott, hogy a kérelmezõ ajánlata összességében kedvezõbb volt a nyertesnek hirdetett ajánlattevõénél. Megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 59. § (1) bekezdését, ezért az eljárást lezáró döntést megsemmisítette és kötelezte az ajánlatkérõt 30 000 Ft igazgatási szolgáltatási díj megfizetésére.
<br>Az alperes határozata ellen a felperes terjesztett elõ keresetet, kérve az alperes határozatának megváltoztatását, a kérelmezõ jogorvoslati kérelmének elutasítását.
<br>Az elsõfokú bíróság ítéletében az alperes 1999. június 16-án kelt D.102/9/1999. számú határozatát hatályon kívül helyezte, és az alperest új eljárásra kötelezte. Indokolásában megállapította, hogy az alperesi határozat nem felelt meg a Kbt. 79. § (1) bekezdése folytán alkalmazandó Áe. 43. § (1) bekezdés c) pontjában elõírt követelménynek, nevezetesen az indokolási kötelezettségnek. Álláspontja szerint az indokolási kötelezettség teljesítése akkor valósul meg, ha abból nemcsak a döntés jogi érvei, hanem annak ténybeli megalapozottsága is kitûnik. Nem fogadta el az alperes azon érvelését, hogy döntése indokolásában kizárólag az ajánlatkérõ érvelésére tért ki, mert a teljes körû átvizsgálási jogosultsága, valamint az ajánlatkérõ döntésének el nem fogadása miatt eltérõ álláspontját az alperesnek részletesen és okszerûen levezetve kellett volna alátámasztania. A megismételt eljárásban az alperesnek valamennyi értékelési szempont esetében álláspontját részletesen megindokolva kell új döntést hoznia.
<br>Az elsõfokú ítélet ellen az alperes nyújtott be fellebbezést annak megváltoztatása, a felperes keresetének elutasítása iránt. Álláspontja szerint határozatában mind a tényállás tisztázási, mind az indokolási kötelezettségének eleget tett, részletesen kifejtette, miért találta jogszerûtlennek az ajánlatkérõ értékelését. Álláspontja szerint a perben kirendelt szakértõ is megerõsítette, hogy az alperes által végzett értékelés az összességében legelõnyösebb ajánlat elbírálási szempont alapján történt.
<br>A felperes ellenkérelmében az elsõfokú bíróság ítéletének helybenhagyását kérte.
<br>Az alperesi beavatkozó ellenkérelmet nem terjesztett elõ.
<br>A fellebbezés nem alapos.
<br>Az elsõfokú bíróság helyesen állapította meg, hogy a közigazgatási eljárásban az alperes a tényállást nem teljeskörûen tárta fel, és helyesen jutott arra a következtetésre, hogy az alperesi határozattal szemben követelmény annak részletes indokolása, amely kötelezettségének az alperes nem tett eleget, mert az ajánlatkérõ döntését ugyan jogszerûtlennek minõsítette, de ellentétes álláspontja ténybeli alapját kellõ részletességgel nem támasztotta alá. Indokait a Fõvárosi Ítélõtábla osztja, azokat megismételni nem kívánja.
<br>A fellebbezésben foglaltakra tekintettel kiemeli a Fõvárosi Ítélõtábla, hogy az elsõfokú bíróság a szakértõi véleményre alapítottan nem azt kifogásolta, hogy az értékelés nem az összességében legelõnyösebb ajánlat elve alapján történt, hanem azt, hogy a mûszaki tartalom, az ár és a minõség összhangjának vizsgálata elmaradt. Nem elfogadható, hogy a mûszaki tartalom tekintetében az alperes az ajánlatkérõnek a jogorvoslati eljárás során tett, e szempont vizsgálata körébe tartozó példálózó felsorolását (tetõfedõ cserép, gránitburkolat és tartószerkezet minõsége) vette alapul, holott a mûszaki tartalom egészét értékelnie kellett volna. Ugyanez a megállapítás vonatkozik az ajánlati árra is, mert a költségvetésbõl kiragadott egyes tételek alapján nem lehet következtetni az alperes által irreálisan magasnak tartott árra. A harmadik elbírálási szempont, a garanciális, jóteljesítési feltételek vizsgálata során az alperes a két ajánlatot közel azonosnak értékelte, nem adva választ az általa kiemelt szempontok (késedelmes teljesítésre felajánlott kötbér-jóteljesítési garancia) mellett e részszempontnál vizsgálandó további ajánlati elemekre (hibás teljesítés, meghiúsulási kötbér). Ezért helyesen mutatott rá az elsõfokú bíróság az alperesi határozat teljeskörûségének hiányára. Kiemeli a Fõvárosi Ítélõtábla, hogy amikor az eljárást lezáró döntés alapjául szolgáló értékelésnek a jogszerûsége a jogvita tárgya, nem mellõzhetõ az összevetendõ ajánlatoknak az elbírálási szempontok szerinti teljes átvilágítása, amelynek megtörténte az alperes határozatából nem nyomon követhetõ.
<br>Mindezekre tekintettel a Fõvárosi Ítélõtábla az elsõfokú bíróság megalapozott és törvényes döntését a Pp. 253. § (2) bekezdése alapján helybenhagyta.
<br>A pervesztes alperes a Pp. 78. § (1), (2) és 79. § (1) bekezdése alapján köteles a pernyertes felperes másodfokú perköltségének megfizetésére.
<br>Az alperes személyes költségmentessége folytán a feljegyzett fellebbezési illetéket a 6/1986. (VI. 26.) IM. rendelet 14. §-a alapján az állam viseli.
<br>
<br>Budapest, 2003. november 5. napján.
<br>
<br>Dr. Sára Katalin s. k., Dr. Páldy Zsuzsanna s. k.,
<br>tanácselnök elõadó bíró
<br>
<br>Dr. Szõke Mária s. k.,
<br>bíró
<br>
<br>
<br><br></body></html>