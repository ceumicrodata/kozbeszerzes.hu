<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0435/2004)
</h2>
<br>
<br>3.Kf.27.214/2003/6.
<br>
<br>A Fõvárosi Ítélõtábla a dr. Zsoldos Mária ügyvéd (6800 Hódmezõvásárhely, Lázár u. 10.) által képviselt HÓDÚT Kft. (6800 Hódmezõvásárhely, Lázár u. 10.) felperesnek a dr. Csanádi Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében, amely perben a felperes pernyertessége érdekében beavatkozott a dr. Puskás János jogtanácsos által képviselt "KÖVITE" Körösvidéke Vízgazdálkodási Társulati Egyesülés I. r. (5701 Gyula, Pf. 42) és Téglássy Sándor elnök által képviselt Vegyesipari Szolgáltató Szövetkezet II. r. (5600 Békéscsaba, Szerdahelyi u. 2/A) beavatkozó, valamint az alperes pernyertessége érdekében a dr. Kukucska János ügyvéd (4400 Nyíregyháza, Fészek u. 16.) által képviselt STRABAG Kft. (1135 Budapest, Szegedi u. 35-37.) beavatkozó a Fõvárosi Bíróság 2003. január 17. napján kelt 13.K.31.769/2002/17. számú ítélete ellen a felperes által 18. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi a felperest, hogy 15 napon belül fizessen meg az alperesnek 20 000 (húszezer) forint másodfokú perköltséget.
<br>Kötelezi a felperest, hogy fizessen meg a Magyar Államnak - az illetékhivatal külön felhívására - 24 000 (huszonnégyezer) forint fellebbezési illetéket.
<br>Ez ellen az ítélet ellen fellebbezésnek helye nincs.
<br>
<br>INDOKOLÁS:
<br>
<br>Körösladány Nagyközség Önkormányzata a 2002. január 9-én kötött megbízási szerzõdéssel megbízta az I. r. felperesi beavatkozót a ,,Körösladány" Nagyközség vákuumos szennyvízelvezetõ rendszer I. ütem megépítése a vízjogi létesítési engedélyben meghatározott mûszaki tartalommal" tárgyú közbeszerzési eljárás teljes körû lebonyolításával és mûszaki ellenõrzésével. A megbízási szerzõdés 3. pontja szerint a "Megbízott kijelenti, hogy a kivitelezés során ajánlattevõként vagy alvállalkozóként nem kíván részt venni." Az I. r. felperesi beavatkozó a közbeszerzési eljárást nyílt elõminõsítési eljárással megindította. Hat társaság jelentkezett részvételre, köztük a Vákuum 2003 közös vállalkozás, amelynek a felperes, valamint a II. r. felperesi beavatkozó a tagjai. A felperessel munkaviszonyban álló területi fõmérnök és egyben a felperes egyik tagja Puskás Sándor, aki az I. r. felperesi beavatkozó képviseletében eljáró dr. Puskás János igazgató testvére. Az ajánlatkérõ 31/2002. (IV. 8.) számú képviselõ-testületi határozatával a Vákuum 2003 közös vállalkozást három más társasággal együtt a szerzõdés teljesítésére alkalmasnak, további 4 társaságot alkalmatlannak minõsített.
<br>Az eljárás ezen szakaszában az alperesi beavatkozó és további két - perben nem álló - gazdasági társaság nyújtott be jogorvoslati kérelmet, többek között összeférhetetlenségre hivatkozva.
<br>Az alperes D.219/18/2002. számú határozatával a jogorvoslati kérelmeknek részben helyt adva az ajánlatkérõ eljárást lezáró döntését megsemmisítette, az ajánlatkérõvel szemben egymillió forint, az I. r. felperesi beavatkozó képviseletében eljáró dr. Puskás János igazgatóval szemben 100 000 Ft pénzbírságot szabott ki. Megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 31. § (2) bekezdés d) pontjára és a Kbt. 52. § (2) bekezdés b) pontjára tekintettel a Kbt. 52. § (1) bekezdését, valamint a Kbt. 63. § (3) bekezdésére tekintettel a Kbt. 44. § (8) bekezdését. Többek között arra hivatkozott, hogy az ajánlatkérõ megbízottjának igazgatója, valamint a Vákuum 2003 vállalkozás egyik tagjának, a Hódút Kft.-nek területi fõmérnöke között testvéri, tehát közeli hozzátartozói viszony áll fenn, valamint a felperes mint egyik részvételre jelentkezõ a törvény értelmében érdekelt gazdálkodószervezettel Puskás Sándor munkajogi kapcsolatban áll, továbbá a társaságban - mint annak egyik tagja - tulajdonosi részesedéssel is bír, ezért a Kbt. 31. § (2) bekezdés c) pontja szerinti összeférhetetlenség mindkét okból fennáll.
<br>Az alperes határozatával szemben keresettel élõ felperes a közigazgatási határozat hatályon kívül helyezését kérte. Álláspontja szerint az ajánlatkérõ és az I. r. felperesi beavatkozó közötti megbízási szerzõdés 3. pontja olyan szerzõdéses nyilatkozatnak minõsül, amelyre tekintettel nem kell alkalmazni a Kbt.-nek az összeférhetetlenségre vonatkozó szabályát, mert a nyilatkozat kivételt ad az összeférhetetlenség vizsgálata alól.
<br>Az elsõfokú bíróság ítéletével a felperes keresetét elutasította és a felmerült perköltségben marasztalta. Indokolásában rámutatott, hogy az összeférhetetlenségi szabályozás célja a Kbt. alapelvei - versenytisztaság és nyilvánosság, esélyegyenlõség - érvényesülésének érdekében annak biztosítása, hogy a beszerzési eljárás elõkészítésében vagy az eljárás más szakaszában az ajánlatkérõ nevében kizárólag olyan szervezet vagy személy járjon el, akinek eljárása nem összeférhetetlen az egyéb gazdasági, személyi kapcsolataival. A Kbt. 31. § (2) bekezdése szerint összeférhetetlenség akkor áll fenn, ha e szervezet maga is részt vesz a közbeszerzési eljárásban ajánlattevõként vagy alvállalkozóként, vagy ha az e minõségben részt vevõ szervezettel függõségi, irányítási, tulajdonosi jogviszonyban van, vagy ilyen jogviszonyban álló személy hozzátartozója. A felperes által hivatkozott nyilatkozat nem mentesít az egyéb okból fennálló összeférhetetlenség alól. Az ajánlatkérõ nevében eljáró szervezet igazgatója és a közbeszerzési eljárásban részt vevõ ajánlattevõ felperes egyik tulajdonosa, valamint munkavállalója közötti közeli hozzátartozói viszony nem volt vitás, mindezek alapján az alperes határozata a keresettel támadott részében a jogszabályoknak megfelelt.
<br>Az elsõfokú bíróság ítélete ellen a felperes nyújtott be fellebbezést, az ítélet megváltoztatása és a kereseti kérelemnek megfelelõ döntés érdekében. Álláspontja szerint az ajánlatkérõ nevében eljáró I. r. felperesi beavatkozó jogszerûen járt el, és az összeférhetetlenségre vonatkozó szerzõdéses nyilatkozata mentesítette õt minden további vizsgálat alól. Jogsértõnek tartotta, hogy az elsõfokú bíróság nem rendelkezett az alkotmányossági kifogás tárgyában kezdeményezendõ alkotmánybírósági eljárás megindításáról és ennek indokát sem adta.
<br>Az I. r. felperesi beavatkozó észrevételében rámutatott, hogy az ajánlatkérõ nevében eljáró személy a KÖVITE Egyesülés, aki jogokat szerez és kötelezettséget vállal. Dr. Puskás János mint a társaság jogi képviselõje járt el és írt alá nyilatkozatokat, vagyis világosan elválasztható a jogi személy és a természetes személy tevékenysége egymástól. Ez utóbbi nem vett részt az eljárásban, ezért összeférhetetlenség sem állapítható meg.
<br>Az alperes fellebbezési ellenkérelmében az elsõfokú bíróság ítéletének helyes indokai alapján történõ helybenhagyását kérte.
<br>A II. r. felperesi beavatkozó és az alperesi beavatkozó ellenkérelmet, észrevételt nem terjesztett elõ.
<br>A fellebbezés nem alapos.
<br>Az elsõfokú bíróság a tényállást helyesen állapította meg, abból helytálló jogi következtetésre jutott, indokait a Fõvárosi Ítélõtábla is osztja. A fellebbezéssel és a fellebbezési ellenkérelemmel kapcsolatban kiemeli a másodfokú bíróság, hogy a Kbt. 31. §-a szerinti összeférhetetlenségi szabályok a felhívás és ajánlati dokumentáció elkészítésén túlmenõen kiterjednek az eljárás elõkészítésére és a közbeszerzési eljárás teljes tartamára. A törvény az ajánlatkérõ oldaláról közelíti meg és szabályozza az összeférhetetlenséget, de annak helyes értelmezésébõl az következik, hogy az összeférhetetlenség fennállását az érdekelt gazdálkodószervezet, vagyis a közbeszerzés tárgyával kapcsolatos gazdasági tevékenységet végzõ gazdálkodószervezet, illetõleg olyan személyek vagy szervezetek esetében, amelyre az a)-d) pontban felsorolt feltételek fennállnak, így az ajánlattevõ oldaláról is vizsgálni kell, figyelemmel a 31. § (2) bekezdésének második fordulatára. A szigorú összeférhetetlenségi szabályok - mint arra az elsõfokú bíróság helytállóan hivatkozott - a Kbt. 24. § (1) és (2) bekezdésében foglalt alapelvek - különös tekintettel a verseny tisztaságára - hatályosulását hivatottak elõsegíteni, ezért a konkrét beszerzés tárgyával kapcsolatba kerülõ gazdasági tevékenységet végzõ szervezetre és személyre egyaránt kiterjednek. Alkalmazásuktól - túl azon, hogy a Kbt. rendelkezései kógens rendelkezésnek tekintendõk a 25. § értelmében - még akkor sem lehet eltekinteni, ha ezzel egy adott területen a gazdasági társaságokat jelentõs vagyoni hátrány is éri, mint arra a felperes utalt.
<br>Azt az I. r. felperesi beavatkozói érvelést, mely szerint a jogi személy és a természetes személy tevékenysége világosan elválasztható egymástól, mert a természetes személy nem járt el az eljárásban, azért nem tartotta helytállónak a másodfokú bíróság, mert értelemszerûen a jogi személy abban az eljárásban, amelynek tárgya az elõminõsítési eljárásban a részvételi jelentkezések véleményezése volt, nyilatkozatot csak képviselõje útján tehetett, ez a nyilatkozat jogosítja és kötelezi a jogi személyt. Ebbõl következõen az ajánlatkérõ nevében eljáró személy és a beszerzésben érdekelt, arra ajánlatot tevõ felperesi gazdasági társasággal a Kbt. 31. § (2) bekezdésének a) és c) pontjai szerinti kapcsolatban álló személy között az összeférhetetlenség megállapítható, jogszerûen döntött tehát mind az alperes, mind az elsõfokú bíróság a kérelem, illetve a kereset elutasításáról.
<br>A felperesnek alkotmányossági kifogása tárgyában az elsõfokú bíróság által nem érintett és indokolt alkotmánybírósági eljárás kezdeményezésére irányuló indítványával kapcsolatban kiemeli a Fõvárosi Ítélõtábla, hogy a Legfelsõbb Bíróság Kfv. I. 25.437/1993. számú határozatában (közzétéve: BH 1994. 448.) is leszögezte, a bíróság nem köteles indokolni azt a döntését, amellyel a felperesnek az eljárás felfüggesztésére és az Alkotmánybíróság eljárásának kezdeményezésére irányuló kérelmét elutasítja, mert az elutasítás indokolása a jogszabály alkotmányosságának értékelését jelentené, amely nem a bíróság feladata.
<br>Mindezekre tekintettel a Fõvárosi Ítélõtábla az elsõfokú bíróság ítéletét a Pp. 253. § (1) bekezdése, (2) bekezdése alapján helybenhagyta.
<br>A pervesztes felperes a Pp. 78. § (1), (2) , 79. § (1) bekezdése alapján - figyelemmel a 83. § (1) bekezdésére - köteles a pernyertes alperesnek járó másodfokú perköltség megfizetésére. Az alperesi beavatkozónak a fellebbezési eljárás során költsége nem merült fel, ezért errõl rendelkezni nem kellett.
<br>A fellebbezési illeték viselésérõl szóló rendelkezés az illetékekrõl szóló 1990. évi XCIII. törvény (továbbiakban: Itv.) 39. § (1) bekezdésének c) pontján, 46. § (l) bekezdésén, a 62. § (1) bekezdésének h) pontján, valamint az Itv. 64. §-a folytán alkalmazandó 6/1986. (VI. 26.) IM r. 13. § (2) bekezdésén alapul.
<br>
<br>Budapest, 2003. október 8. napján.
<br>
<br>Dr. Sára Katalin s. k., Dr. Páldy Zsuzsanna s. k.,
<br>tanácselnök elõadó bíró
<br>
<br>Dr. Szõke Mária s. k. ,
<br>bíró
<br><br></body></html>