<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (0431/2004)
</h2>
<br>
<br>13.K.30.914/2003/6.
<br>
<br>A Fõvárosi Bíróság dr. Andrási László ügyvéd (1054 Budapest, Szemere u. 23.) által képviselt Fõvárosi Önkormányzat Uzsoki Utcai Kórháza (1145 Budapest, Uzsoki u. 29.) felperesnek a dr. Csanádi Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.65/11/2003.) alperes ellen közbeszerzési ügyben hozott közigazgatási határozat felülvizsgálata iránt indított perében meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 10 000 (tízezer) Ft perköltséget.
<br>A kereseti illetéket az állam viseli.
<br>Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Fõvárosi Ítélõtáblához címezve benyújtani.
<br>
<br>INDOKOLÁS:
<br>
<br>A felperes mint ajánlatkérõ a 2002. november 20-án közzétett ajánlati felhívásával a közbeszerzésekrõl szóló 1995. évi XL. tv. (a továbbiakban: Kbt.) 32. § (1) bekezdése alapján nyílt közbeszerzési eljárást indított az éves csípõ- és térdprotézis-, valamint csontcementszükségletének beszerzése tárgyában.
<br>Az ajánlatkérõ az ajánlati felhívás 3. a) pontjában a beszerzés tárgyát és mennyiségét 14 tételben határozta meg, és a 3. c)-d) pont szerint az ajánlattevõ bármelyik tételre tehetett részajánlatot.
<br>Az ajánlati felhívás 13. a) pontja szerint az ajánlatok elbírálása az összességében legelõnyösebb ajánlat szempontja alapján történik, a 13. b) pontban meghatározott, 0-10 pontszámokkal értékelhetõ alábbi részszempontok és súlyszámok alapján.
<br>- ajánlati ár 10
<br>- kedvezõbb fizetési határidõ 6
<br>- ártartás idõtartama 6
<br>- kedvezõbb szállítási határidõ 6
<br>
<br>Az ajánlati felhívás 15. b) pontja szerint a szerzõdéskötés idõpontja az eredményhirdetést követõ 16. nap 10.00 óra, amennyiben ez a nap nem munkanap, úgy az ezt követõ elsõ munkanap ugyanezen órája.
<br>A 2002. december 31-ig tartó ajánlattételi határidõben 7 ajánlattevõ nyújtott be ajánlatot.
<br>Az ajánlatok értékelésére alakult bizottság 2003. január 23-án elvégezte az ajánlatok értékelését, javaslatot tett a fõigazgatónak az eljárás nyertesére az 5., 10., 12., 13. és 14. tételek kivételével, mivel e tételek vonatkozásában az eljárást eredménytelenné nyilvánítását javasolta a Kbt. 60. § (1) bekezdés d) pontjára hivatkozással. Az eredménytelenné nyilvánítandó tételekre vonatkozó javaslatot azzal indokolták, hogy az összességében legelõnyösebb ajánlat elfogadása esetén a legelõnyösebb ajánlattevõ ajánlati ára az 5. tételnél 215%-a, a 10. tételnél 180%-a, a 12. tételnél 316%-a a benyújtott ajánlatokban szereplõ legkedvezõbb ajánlati árnak, a 13. és 14. tételnél pedig azt állapították meg, hogy az összességében legelõnyösebb ajánlatot tevõ ajánlati ára az ajánlatkérõ számára rendelkezésre álló anyagi fedezet mértékére tekintettel nem megfelelõ.
<br>Az ajánlatkérõ a 2003. január 27-i eredményhirdetésen az elõterjesztés alapján hozta meg döntését. Ennek megfelelõen egyes ajánlattevõk ajánlatát érvénytelennek minõsítette, az érvényes ajánlatot benyújtók közül az 1., 2., 3., 4., 6., 7., 8., 9. és 11. tétel vonatkozásában kihirdette az eljárás nyertesét. A 11. tétel nyertese az Afamia Trade Kft. lett.
<br>Az 5., 10., 12., 13. és 14. tétel tekintetében az eljárást a Kbt. 60. § (1) bekezdés d) pontjára hivatkozással eredménytelenné nyilvánította.
<br>Az ajánlatkérõ az eljárásról készült összegzést 2003. január 28-án megküldte az ajánlattevõknek.
<br>Az összegzés az eredménytelennek nyilvánított tételeknél az ajánlattevõket és az eredménytelenné nyilvánítás jogszabályi alapját jelölte meg. Az értékelõ és a pontozási táblázatok nem tartalmazták az eredménytelenné nyilvánított tételek vonatkozásában az értékelés adatait.
<br>Az Afamia Trade Kft. (kérelmezõ ) 2003. február 10-én jogorvoslati kérelmet terjesztett elõ az alpereshez. Elõadta, hogy az 1., 2., 4., 6., 7., 8. és 9. tételek vonatkozásában a nyertes Comesa Budapest Kft. 275 napos fizetési határidõt, valamint félórás szállítási határidõt vállalt. A félórás szállítási határidõ irreálisan alacsony, a 275 napos fizetési határidõ nem felel meg a piaci viszonyoknak, ezért ezen ajánlati elemek vonatkozásában az ajánlatkérõnek a Kbt. 57. § (2) bekezdése alapján írásban magyarázatot kellett volna kérnie. Sérelmezte továbbá, hogy saját ajánlatukban nyilatkoztak arról, hogy az ajánlatkérõ területén konszignációs raktárt hoznak létre 1 éves idõtartamra, így e részszempont vonatkozásában azonnali szállítás valósul meg, de ezt a nyilatkozatukat az ajánlatkérõ nem vette figyelembe a pontszámok alkalmazásakor. Pontosított kérelmében vitatta az 5., 10., 12. és 14. tétel vonatkozásában az eljárást eredménytelenné nyilvánító ajánlatkérõi döntés jogszerûségét arra hivatkozással, hogy - figyelembe véve az ajánlatkérõ elmúlt évi beszerzéseit - társaságuk ajánlata megfelelõnek minõsíthetõ. Jogorvoslati kérelmét kiegészítve azt is sérelmezte, hogy az ajánlatkérõ a vele történõ szerzõdéskötést a jogorvoslati eljárás tárgyát nem képezõ 11. tétel vonatkozásában is felfüggesztette. Kérte annak megállapítását, hogy az ajánlatkérõ megsértette a Kbt. 55. § (6) bekezdését, az 59. § (1) bekezdését, a 60. § (1) bekezdés d) pontját. Kérte továbbá az ajánlatkérõ eljárást lezáró döntésének megsemmisítését a fenti részajánlatok tekintetében, valamint ideiglenes intézkedés keretében a szerzõdéskötés megtiltását.
<br>Az ajánlatkérõ a 2003. február 12-én kelt levelében tájékoztatta a nyertes ajánlattevõket arról, hogy a jogorvoslati eljárásra figyelemmel a közbeszerzési eljárást lezáró szerzõdések megkötését a döntõbizottsági határozat meghozataláig felfüggeszti. A 2003. február 14-én kelt levelében közölte, hogy az alperes 2003. február 10-én kelt értesítésében foglaltaknak megfelelõen csatoltan megküldi a közbeszerzési eljárással kapcsolatban rendelkezésre álló összes iratot, valamint a felelõsségi rendet szabályozó okiratot.
<br>A jogorvoslati kérelem tárgyában 2003. február 27-én tartott tárgyaláson az ajánlatkérõ képviselõje elõadta, hogy a 14. résztétel vonatkozásában a szakmai értékelõ bizottság szakmai értékelését fogadták el, nem elsõsorban a pénzügyi fedezet hiányát. Utalt arra, hogy az elõzõ két, orvosi cementre vonatkozó részvételre való döntés hiányában nem lett volna szerencsés e szintén antibiotikumos tartalmú, de hasonló orvosi anyag vonatkozásában a döntést meghozni.
<br>Az alperes felhívására az ajánlatkérõ nyilatkozott, hogy a költségvetésében a jelen beszerzés tárgyát képezõ tételek nem szerepelnek, a költségvetési elõirányzatok csak összevont tételeket tartalmaznak. A 2003. évi költségvetését még nem hagyták jóvá, a 2003. évi orvosi implantátumokra vonatkozó mennyiségi és az ajánlati felhívás tételeire vonatkozó keretösszegeket tartalmazó kalkulációt csatolt be, illetve nyilatkozott, hogy ennek alapján döntött az egyes tételek tekintetében az eljárás eredménytelenné nyilvánításáról.
<br>Az alperes a 2003. március 12-én kelt D.65/11/2003. számú határozatával a jogorvoslati kérelemnek részben helyt adva megállapította, hogy az ajánlatkérõ az 5., 10., 12. és 14. tételek tekintetében megsértette a Kbt. 55. § (4) bekezdés elsõ fordulatára tekintettel a Kbt. 55. § (6) bekezdését és a Kbt. 59. § (1) bekezdését, valamint a 60. § (1) bekezdés d) pontjára tekintettel a Kbt. 55. § (4) bekezdés második fordulatát, továbbá a Kbt. 61. § (1) bekezdését és a Kbt. 62. § (1) bekezdését. Ezért az ajánlatkérõ eljárást lezáró döntését az 5., 10., 12. és 14. tétel vonatkozásában megsemmisítette, és az ajánlatkérõvel szemben 1 000 000 Ft, dr. Golub Iván fõigazgatóval szemben pedig 100 000 Ft bírságot szabott ki. Egyebekben a jogorvoslati kérelmet elutasította.
<br>Az alperes ideiglenes intézkedést nem alkalmazott, mert annak törvényi elõfeltételeit nem látta megállapíthatónak.
<br>A határozat indokolása tartalmazta, hogy a fizetési határidõ és szállítási határidõ bírálati részszempontok vonatkozásában tett jogorvoslati kérelem nem megalapozott, mivel e tekintetben a Kbt. 57. § (2) bekezdésében foglalt szabály nem érvényesül. A Comesa Budapest Kft. ajánlatában megjelölt 275 napos fizetési határidõ és a kérelmezõ által vállalt 60 napos fizetési határidõ vonatkozásában a 10, illetõleg a 2.2 pont az alperes állás pontja szerint helyesen, az arányosítási módszernek megfelelõen tükrözi a fizetési határidõvel kapcsolatos ajánlati elemek közötti különbséget. A szállítási határidõ részszempontnál a kérelmezõ a kórház területén fenntartott konszignációs raktárra vonatkozó nyilatkozatában 24 órás szállítási határidõt vállalt az ajánlatkérõi igénybejelentéstõl, illetve lehívásoktól számítva. A Comesa Budapest Kft. a kereskedelmi feltételekkel kapcsolatos nyilatkozatában a kórház területén létesített konszignációs raktárban elhelyezett implantátumok pótlását 30 percen belül vállalta. A kérelmezõ ajánlata tehát független attól, hogy van konszignációs raktára a kórház területén. A szállítási határidõ tekintetében a nyertes Comesa Budapest Kft. tette a kedvezõbb ajánlatot, az ajánlatkérõ helyesen értékelte a nyertes ajánlatát 10 ponttal, a kérelmezõét pedig 0,2 ponttal.
<br>Fentiek alapján az alperes megállapította, hogy az ajánlati felhívás 1., 2., 4., 6., 7., 8. és 9. tételei vonatkozásában elõterjesztett jogorvoslati kérelem megalapozatlan.
<br>Az egyes tételek tekintetében az eljárás eredménytelenné nyilvánításával kapcsolatban az alperes kifejtette, hogy az ajánlatkérõ a Kbt. 32. § (2) bekezdés szerint rendelkezésére álló anyagi fedezet mértékére hivatkozással csak akkor nyilváníthatta a Kbt. 60. § (1) bekezdés d) pontja alapján eredménytelenné a közbeszerzési eljárást, ha az ajánlatok értékelését teljeskörûen elvégezte, és a saját pénzügyi forrása - figyelembe véve az összességében legelõnyösebb ajánlatban foglalt ajánlati árat - nem elégséges. Az ajánlatkérõ az ajánlati felhívás 5., 10., 12. és 14. tételei vonatkozásában az ajánlatok értékelését nem végezte el, az összességében legelõnyösebb ajánlatot tevõ ajánlattevõ konkrét megjelölése az értékelõ bizottság jegyzõkönyvébõl hiányzik. A jegyzõkönyv csak arra utal, hogy az összességében legelõnyösebb ajánlatot tevõ ajánlati ára milyen százalékos arányban haladja meg a legkedvezõbb ajánlati árat, és a jegyzõkönyv mellékletét képezõ összefoglaló táblázat is csak az eredménytelenség tényét rögzíti. Az ajánlatkérõ az összegzésben is csak az eredményes tételekre tett részajánlatok tekintetében adott meg pontozási táblázatot, és az összefoglaló táblázatban is csak az eredménytelenné nyilvánítás ténye került rögzítésre. Az ajánlatkérõ - a Kbt. 61. § (1) bekezdésében foglaltak ellenére - nem jelölte meg az összegzésben az 5. számú melléklet 1. d) pontja szerint az eredménytelenné nyilvánított fenti tételszámú eljárásait, illetve az eredménytelenség indokát, valamint az összegzés nem tartalmazza az eredménytelenné nyilvánított tételszámú eljárások értékelését, így a nyertes ajánlattevõ megnevezését sem.
<br>Az alperes megállapította, hogy az ajánlatkérõ - általa is elismerten - az ajánlati felhívásban megjelölt bírálati részszempontokon kívüli szempontot is figyelembe vett, mivel orvos-szakmai szempontból is vizsgálta az érvénytelenítés tárgyát képezõ tételek vonatkozásában az ajánlatokat, amely sérti a Kbt. 55. § (6) bekezdésének elsõ fordulatát.
<br>Az alperes a Kbt. 55. § (4) bekezdésére hivatkozással rámutatott arra, hogy az ajánlatkérõ azzal, hogy az eredménytelenné nyilvánítás tárgyát képezõ tételszámok vonatkozásában nem bírálta el a részajánlatokat és nem határozta meg az összességében legelõnyösebb ajánlatot, továbbá a pénzügyi fedezet vizsgálatánál a viszonyítást az egyes ajánlati árakhoz képest végezte el, szintén jogsértõen járt el. Az ajánlatkérõ döntése jogszerûségének megállapítása az eljárás eredménytelenné nyilvánításával kapcsolatban az ajánlatok teljes körû elbírálásától függ, mivel ez nem történt meg és a közbeszerzési eljárás során a pénzügyi fedezet vizsgálata nem az ajánlatkérõ rendelkezésére álló pénzügyi forrás alapján történt, az ajánlatkérõ döntése az eredménytelenné nyilvánítás vonatkozásában is jogsértõ. Az ajánlatkérõ utólag, a jogorvoslati eljárásban hivatkozott a rendelkezésére álló pénzügyi fedezet hiányát igazoló adatokra, amelyeket az alperes már nem tudott figyelembe venni, a 14. tételszám vonatkozásában pedig az ajánlattevõ nem az összegzésben megjelölt pénzügyi fedezet hiányát, hanem orvosszakmai szempontokat vett figyelembe.
<br>Az alperes megállapította továbbá, hogy a 11. tételszámú részajánlat tekintetében - amely részajánlat nem képezte a jogorvoslati kérelem tárgyát - az ajánlatkérõ a Kbt. 62. § (1) bekezdésének elsõ és második fordulatát megsértve nem kötötte meg a szállítási szerzõdést a kérelmezõvel az ajánlati felhívásban elõírt 2003. január 12-i idõpontban.
<br>Fentiekre tekintettel az alperes a Kbt. 76. § (1) bekezdés c) pontjában biztosított jogkörében eljárva a jogorvoslati kérelem megalapozott részének helyt adva a Kbt. 88. § (1) bekezdés c), d) és f) pontja szerinti jogkövetkezményeket alkalmazta, míg a kérelem megalapozatlan részét a Kbt. 88. § (1) bekezdés a) pontja alapján elutasította.
<br>A bírság mértékét az alperes a Kbt. 88. § (4) bekezdésében és (5) bekezdésében foglaltakra figyelemmel a törvényben meghatározott minimális összegben határozta meg.
<br>A felperes keresetet terjesztett elõ az alperes határozatának bírósági felülvizsgálata iránt. Elõadta, hogy a pályázat kiírásakor még nem rendelkeztek az intézmény 2003. évi mûködésére vonatkozóan a Fõvárosi Közgyûlés által jóváhagyott költségvetéssel, de az anyagi eszközök beszerzésére irányuló eljárás elhúzódása miatt már meg kellett kezdeni az elõkészületeket. A beszerezni kívánt többletmennyiség pénzügyi fedezetét az elõzetes költségkalkuláció alapján biztosítottnak tekintették.
<br>A felperes támadta az alperes határozatát az eredménytelennek nyilvánított 5., 10., 12. és 14. tételekre vonatkozó ajánlatkérõi döntést jogszabálysértõnek nyilvánító és megsemmisítõ, a szerzõdéskötés felfüggesztése miatt marasztaló és a pénzbírságot kiszabó része vonatkozásában. Hivatkozott arra, hogy az értékelõ bizottság 2003. január 23-án, tárgyaláson, tételenként haladva, kézzel írott feljegyzéseket és értékelést készített valamennyi részajánlat tekintetében, amely alapján a döntést meghozták. Egyes tételek esetén már az értékelés során kiderült, hogy az ajánlatok jellege és vonzata folytán indokolatlan többletkiadást jelentene az elfogadásuk, így nem tartották szükségesnek azt, hogy a kézzel írott értékelõ adatait teljeskörûen gépre vigyék, de az értékelésrõl a tárgyaláson készült kézzel írott feljegyzés rendelkezésre állt a jogorvoslati eljárás során és jelenleg is. Minden tétel tekintetében hasonló eljárás szerint készültek el a nyomtatott értékelõ táblázatok. Kifogásolta, hogy sem a tárgyaláson, sem korábban a döntõbizottság nem hívta fel õket a hiányzó dokumentumok csatolására, ezzel az alperes megsértette az Áe. 26. § (1) bekezdését. Álláspontja szerint az alperes határozata megalapozatlan azért is, mert a jegyzõkönyvben az ajánlatot tevõ cég nevének feltüntetésén kívül pontosan szerepel, hogy az összességében legelõnyösebb ajánlat meghatározásra került. Az alperes tehát tévesen állapította meg a tényállást és tévesen jutott arra a következtetésre, hogy eljárásukkal a Kbt. 55. § (4) bekezdését és (6) bekezdését megsértették.
<br>A felperes vitatta a kérelmezõvel kötendõ szerzõdés megkötésének elmaradása miatt történõ elmarasztalását is. Elõadta, hogy a kérelmezõ maga indítványozta a jogorvoslati kérelmében a sérelmezett tételek tekintetében a felfüggesztést, de utóbb e kérelmének kiterjesztése esetén a szerzõdés megkötése nehéz helyzetbe hozta volna az intézményt. Tévesnek tekintette annak megállapítását, hogy 2003. január 12-én nem kötötték meg a szerzõdést, és utalt arra, hogy az ajánlatok elbírálása is csak 2003. január 23-án történt meg.
<br>Az alperes - fenntartva a határozatában foglaltakat - a kereset elutasítását kérte. Elõadta, hogy a alapján a rendelkezésére álló összes irat becsatolására, valamint a Kbt. 60. § (1) bekezdés d) pont körében a pénzügyi fedezetre vonatkozó adatok közlésére felhívta.
<br>A felperes a jogorvoslati eljárás során és a tárgyalási jegyzõkönyv szerint nem hivatkozott kézzel írt feljegyzésekre, kizárólag az értékelési jegyzõkönyvre, amely az 5., 10., 12. és 14. tételekre vonatkozó részajánlatok értékelését nem tartalmazza. A Kbt. 24. § (1) bekezdése szerinti alapelvi követelményekre figyelemmel a felperes alappal nem hivatkozhat ajánlatkérõi belsõ munkaanyagra, amelyet a közbeszerzési eljárás nyilvános dokumentumai (eredményhirdetési jegyzõkönyv, összegzés az eljárásról) nem tartalmaznak. A Kbt. 5. számú mellékletének 2. b) és 2. c) pontja elõírja az összességében legelõnyösebb ajánlat bírálati szempont esetére az értékelést, valamint az értékelési pontszámok indokolását. A felperes a Kbt. 60. § (1) bekezdés d) pontjára, és nem a 60. § (1) bekezdés e) pontjára alapozta az eljárás eredménytelenné nyilvánítását, ezért a vonatkozó részajánlatok tekintetében az összességében legelõnyösebb ajánlatot nyilvános dokumentumban meg kellett volna állapítania.
<br>Az alperes utalt arra, hogy a Kbt. 62. § (1) bekezdésének megsértését nem a jogorvoslati eljárás tárgyát képezõ tételek, hanem a 11. tételszámú részajánlat vonatkozásában állapította meg. E tekintetben a jogsértés az ajánlati felhívásban meghatározott idõpontban, 2003. február 13-án bekövetkezett, mivel a nyertes ajánlattevõvel - a kérelmezõvel - a szerzõdéskötés elmaradt.
<br>A felperes keresete alaptalan.
<br>A bíróság az alperes határozatát az államigazgatási eljárás általános szabályairól szóló 1957. évi IV. tv. (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.
<br>A bíróságnak a perben arról kellett döntenie, hogy az alperes határozata a felperes keresetében megjelölt okokból jogszabálysértõ-e, és ettõl függõen jogszerû volt-e a felperessel szemben az 1 000 000 Ft bírság kiszabása. A felperes a Kbt. 61. § (1) bekezdésének megsértését nem vitatta.
<br>A Kbt. 24. § (1) bekezdése értelmében a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.
<br>A bíróság rámutat arra, hogy az 5., 10., 12. és 14. tételek tekintetében az eljárást érvénytelenné nyilvánító ajánlatkérõi döntés megalapozottsága és az eljárás jogszerûsége a közbeszerzési eljárásban keletkezett és az ajánlattevõkkel közölt dokumentumok tartalma alapján vizsgálható. Nyilvánvaló, hogy az ajánlatkérõi döntés alapjául az utóbb keletkezett iratok nem szolgálhattak, a verseny tisztaságára és a nyilvánosságra vonatkozó alapelvek pedig csak akkor érvényesülhetnek, ha az ajánlatkérõi döntés indokait, a döntésnél figyelembe vett adatokat az ajánlattevõk a Kbt. elõírásai szerint megismerhetik.
<br>A Kbt. 55. § (4) bekezdése elõírja, hogy az ajánlatkérõ köteles az ajánlatokat elbírálni, kivéve, ha a közbeszerzés megkezdését követõen - általa elõre nem látható és elháríthatatlan ok következtében - beállott lényeges körülmény miatt a szerzõdés megkötésére, illetve a szerzõdés megkötése esetén a teljesítésre nem lenne képes. Ebben az esetben az ajánlatkérõnek az eljárást eredménytelenné kell nyilvánítania.
<br>A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.
<br>A Kbt. 59. § (1) bekezdése értelmében az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.
<br>A Kbt. 61. § (1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.
<br>A Kbt. 5. számú mellékletének 1. d) pontja rögzíti, hogy az eljárásról készült összegzésnek tartalmaznia kell eredménytelen eljárás esetén az eredménytelenség indokát. A 2. a) pont alapján az eljárásról készült összegzésnek tartalmaznia kell az érvényes ajánlatot tevõ, ki nem zárt és alkalmasnak talált ajánlattevõk nevét, ajánlatuk elbírálásának szempontját és - az összességében legelõnyösebb ajánlat választása esetén - annak részszem pontjai szerinti tartalmi elemeit, a b) pont alapján pedig az a) pont szerinti ajánlatok értékelését az itt közölt táblázat szerinti kimutatásban.
<br>A Kbt. 60. § (1) bekezdése d) pontja alapján eredménytelen az eljárás, ha egyik ajánlattevõ sem vagy az összességében legelõnyösebb ajánlattevõ nem tett - az ajánlatkérõnek a 32. § (2) bekezdése szerint rendelkezésére álló anyagi fedezet mértékére tekintettel - megfelelõ ajánlatot.
<br>A bíróság a rendelkezésre álló adatok alapján megállapította, hogy a felperes a 2003. január 27-i eredményhirdetésen egyes ajánlattevõk ajánlatát érvénytelennek nyilvánította, az érvényes ajánlatot benyújtók közül az 1., 2., 3., 4., 6., 7., 8., 9. és 11. tétel vonatkozásában kihirdette az eljárás nyertesét. A 11. tétel nyertese az Afamia Trade Kft lett. Az 5., 10., 12., 13. és 14. tétel tekintetében a felperes az eljárást a Kbt. 60. § (1) bekezdés d) pontjára hivatkozással eredménytelenné nyilvánította. Az összegzés az eredménytelenné nyilvánított tételek vonatkozásában csak az ajánlattevõket és az eredménytelenné nyilvánítás jogszabályi alapját tüntette fel, az értékelõ és a pontozási táblázatok pedig kizárólag azon tételek adatait tartalmazták, amelyek tekintetében a felperes nyertest hirdetett.
<br>A bíróság osztotta az alperes azon álláspontját, hogy a Kbt. 60. § (1) bekezdés d) pontja alapján a közbeszerzési eljárás eredménytelenné nyilvánítására akkor kerülhet sor, ha az ajánlatkérõ az ajánlatok értékelését teljeskörûen elvégezte, és a saját pénzügyi forrása - figyelembe véve az összességében legelõnyösebb ajánlatban foglalt ajánlati árat - nem elégséges. Az e körben tette megállapításait az ajánlatkérõnek az összegzésben ismertetnie kell, mivel ennek hiányában az eredménytelenséget megállapító ajánlatkérõ döntés megalapozottsága nem állapítható meg, ill. nem vizsgálható.
<br>A bíróság megállapította, hogy az összegzés adatai szerint a felperes a Kbt. 55. § (4) bekezdését megsértve az ajánlati felhívás 5., 10., 12. és 14. tételei vonatkozásában az ajánlatok értékelését nem végezte el, az összességében legelõnyösebb pályázatot benyújtó ajánlattevõt nem jelölte meg. A döntõbizottsági tárgyalási jegyzõkönyvbõl kitûnõen a felperes a 14. tétel tekintetében orvosszakmai szempontot is értékelt, amely az ajánlati felhívásban közölt elbírálási részszempontok között nem szerepelt, ezzel a Kbt. 55. § (6) bekezdését és az 59. § (1) bekezdését is megsértette.
<br>Az összegzéssel kapcsolatban fentebb megjelölt hiányosságok a Kbt. 61. § (1) bekezdésének megsértéséhez vezettek, amely jogsértés meglétét a felperes nem vitatta.
<br>A Kbt. 62. § (1) bekezdése értelmében eredményes közbeszerzési eljárás alapján a szerzõdést az 59. § (1) bekezdése szerinti szervezettel (személlyel) kell a felhívás, a dokumentáció és az ajánlat tartalmának megfelelõen írásban megkötni.
<br>A bíróság rámutat arra, hogy a kérelmezõ a 11. tétel tekintetében az eljárás nyertese lett, így vele a Kbt. 62. § (1) bekezdése és az ajánlati felhívás 15. b) pontja szerint 2003. január 27. napját követõ 16. napon a felperesnek szerzõdést kellett volna kötnie. A szerzõdéskötés nem vitásan elmaradt, amely a Kbt. 62. § (1) bekezdésének megsértését jelentette.
<br>Megjegyzi a bíróság, hogy az alperes határozata a szerzõdéskötés idõpontját illetõen nyilvánvaló elírást tartalmaz, de ez a határozat helyes ténybeli és jogi megállapításait nem érinti.
<br>A Kbt. 88. § (1) bekezdés f) pontja értelmében az alperes a határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben. A 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. A (5) bekezdés elõírja, hogy a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A bíróság a fenti szabályozásra figyelemmel leszögezi, hogy a bírság kiszabása a Kbt. 88. § (1) bekezdés f) pontja alapján nem egy lehetséges, hanem kötelezõ jogkövetkezménye valamely jogsértésnek. Az alperes kizárólag a bírság mértékének meghatározásakor élhet mérlegelési jogkörével, illetõleg abban a kérdésben dönthet, hogy a kötelezõen alkalmazandó jogkövetkezmény mellett alkalmaz-e a Kbt. 88. § (1) bekezdésében megengedett egyéb intézkedést is.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez a minimum- összeg 1 millió Ft volt. Minderre figyelemmel a felperes esetében sem a bírság mellõzésére, sem mérséklésére nem volt jogszerû lehetõség.
<br>A kifejtettek alapján a bíróság a felperes keresetét elutasította, és a felperest a Pp. 78. § (1) bekezdése alapján az alperes költségeinek megfizetésére kötelezte.
<br>A felperes személyes illetékmentessége folytán a kereseti illetéket a 6/1986. (VI. 26.) IM rendelet 14. §-a alapján az állam viseli.
<br>
<br>Budapest, 2003. év szeptember hónap 5. napján
<br>
<br>Nagyné dr. Fürjes Erzsébet s. k.,
<br>bíró
<br>
<br>
<br><br></body></html>