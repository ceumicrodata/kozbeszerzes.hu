<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1030/2004)
</h2>
<br>1024 Budapest, Margit krt. 85.
<br>Ikt.sz. D.04/9/2004.
<br>
<br>Tárgy: A Greenlight Kft. jogorvoslati kérelme Budapest Fõváros Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Greenlight Környezetvédelmi Tanácsadó és Szolgáltató Kft. (1054 Budapest, Alkotmány u. 27., a továbbiakban: kérelmezõ) által a Budapest Fõváros Önkormányzata Fõpolgármesteri Hivatal Beruházási és Közbeszerzési Ügyosztály (1052 Budapest, Városház u. 9-11., képviseli: dr. Molnár Judit ügyvéd, 1065 Budapest, Bajcsy-Zsilinszky út 21., IV/1. a továbbiakban: ajánlatkérõ) a "Fõvárosi Önkormányzat Bajcsy-Zsilinszky Kórház új diagnosztikai és mûtéti tömbje kivitelezési munkáinak teljes körû lebonyolítása a dokumentációban meghatározottak szerint" tárgyú közbeszerzési eljárása ellen benyújtott kérelem alapján indított jogorvoslati eljárást - a jogorvoslati kérelem visszavonására tekintettel - megszünteti.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek nincs helye és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek írásbeli nyilatkozatai alapján az alábbi tényállást állapította meg:
<br>Ajánlatkérõ 2003. december 3-án, a Közbeszerzési Értesítõ 49. számában (8743/2003. szám alatt) ajánlati felhívást tett közzé nyílt közbeszerzési eljárás megindítására a rendelkezõ részben megjelölt tárgyban.
<br>Ajánlatkérõ az ajánlati felhívása 11. a) pontjában határozta meg a pénzügyi, gazdasági és mûszaki alkalmasság igazolására kért adatokat és tényeket. A mûszaki alkalmasság igazolása vonatkozásában - többek között - a következõket írta elõ:
<br>
<br>5. az elõzõ három (2000., 2001., 2002.) évben átadás-átvétellel befejezett jelentõsebb építési beruházások vagy felújítások teljes körû mûszaki ellenõrzési feladatainak teljesítésére vonatkozó lebonyolítási, továbbá orvostechnológiai eszközök beszerzésére vonatkozó közbeszerzési eljárások lebonyolítási referenciáinak, ezen túlmenõen nemzetközi szervezet által meghatározott külön eljárás alapján lefolytatott bármilyen tárgyú beszerzés(ek) (Kbt. 6. § b) pontja) referenciáinak ismertetése (a lebonyolítással megvalósult kivitelezés mûszaki tartalmának rövid ismertetése, lefolytatott közbeszerzési eljárás(ok) megjelölése, az ellenszolgáltatás összege, a teljesítés ideje, a szerzõdést kötõ másik fél megnevezése), valamint a megjelölt referenciamunkák (referencialevéllel történõ) igazolása a 11. b) 3. pontban foglaltakkal összhangban."
<br>A szerzõdés teljesítésére alkalmatlanná minõsítésének szempontjai között a 11. b) 3 pontban elõírta, hogy "a 11. a) 5. pontban meghatározott referenciák bemutatása alapján ajánlattevõ az elõzõ 3 évben (2000., 2001., 2002.) nem rendelkezik [közös ajánlattétel, valamint alvállalkozó(k) bevonása esetén együttesen nem rendelkeznek) a referenciahely felelõs megbízott vezetõjétõl származó pozitív (közepesnél jobb] visszaigazolású, az alábbi feltételeknek megfelelõ referenciákkal:
<br>- együttesen bruttó 6 milliárd forint bekerülési összeget elérõ, átadás-átvétellel befejezett építési beruházások vagy felújítások teljes körû mûszaki ellenõrzési feladataira vonatkozó lebonyolítási referenciákkal, amelyekbõl: többek közt - továbbá 1 db nemzetközi szervezet által meghatározott külön eljárás alapján lefolytatott bármilyen tárgyú beszerzési eljárás lefolytatására vonatkozó lebonyolítási referenciával."
<br>Az ajánlatok összeállításához dokumentációt készített, amely részletesen tartalmazta az ajánlatok tartalmi és formai követelményeit.
<br>Kérelmezõ 2004. január 5-én jogorvoslati kérelmet terjesztett elõ, melyben kérte az ajánlati felhívás megsemmisítését, a jogsértés megállapítását, valamint költségeinek megtérítését. Ideig lenes intézkedésként kérte a közbeszerzési eljárás felfüggesztését.
<br>Kérelme indokolásául elõadta, hogy sem az ajánlati felhívás, sem az ajánlattételi dokumentáció nem határoz meg a leendõ lebonyolító számára semmiféle nemzetközi eljárással kapcsolatos feladatot, így az ajánlati felhívás 11. b) 3 pont utolsó bekezdése a Kbt. 44. § (7) bekezdésében foglaltakba ütközik, azaz az ajánlatkérõ az alkalmasság körében meghatározott adatok és tények körét nem a közbeszerzés tárgyára korlátozta, illetõleg a követelményeket nem a szerzõdés teljesítéséhez ténylegesen szükséges mértékig írta elõ, ezáltal megsértette a Kbt. 24. § (2) bekezdésében rögzített esélyegyenlõséget is.
<br>Ajánlatkérõ 2004. január 9-én kelt észrevételében kérte az álláspontja szerint megalapozatlan jogorvoslati kérelem elutasítását, s kérelmezõnek az eljárás költségeiben történõ marasztalását.
<br>Elõadta, hogy a tárgyi beruházáshoz 5 milliárd forint címzett állami támogatást biztosított a 2003. évi LIX. törvény. A beruházás további költségeit mint saját forrást részint saját bevételbõl kívánja fedezni, részint EIB-II. hitel felvételével. A Budapest Fõváros Önkormányzatának Közgyûlése 2003. augusztus 28-ai ülésén jóváhagyta a beruházási engedély okiratát, egyben felhatalmazta a fõpolgármestert a nemzetközi hitelszerzõdés megkötésére.
<br>Nemzetközi hitel felvétele esetén az azt folyósító pénzintézet, az általa meghatározott eljárási szabályokhoz kötheti - és rendszerint köti is - a részérõl biztosított forrásból megvalósuló beszerzés lebonyolítását.
<br>Ezen körülményekkel összhangban határozta meg azt, hogy egy darab referenciaigazolás szükséges a nemzetközi szervezet által meghatározott külön eljárás alapján lefolytatott beszerzések lebonyolítása tekintetében az alkalmasság megállapításához. A referencia tárgyát nem szûkítette a jelen beszerzés tárgyára, bármilyen beszerzési tárgyú nemzetközi pályázat lebonyolítói referenciáját elfogadja. Álláspontja szerint az elõírt és kérelmezõ által sérelmezett követelmények a szerzõdés teljesítéséhez szükséges mértéket nem haladják meg, a versenyt indokolatlanul nem korlátozzák.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>Kérelmezõ 2004. január 12-én kelt beadványában, az Áe. 14. § (1) bekezdésére való hivatkozással a jogorvoslati kérelmét visszavonta.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.
<br>A kérelmezõ jogorvoslati kérelmének visszavonására tekintettel az Áe. 14 § (1) bekezdése alapján a Döntõbizottság a jogorvoslati eljárást megszüntette.
<br>A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a Kbt. 88. § (1) bekezdés h) pontjára.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. január 14.
<br>
<br>Dr. Telek Katalin s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>