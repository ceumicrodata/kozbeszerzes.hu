<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1029/2004)
</h2>
<br>1024 Budapest, Margit krt. 85.
<br>Ikt.sz. D.642/7/2003.
<br>
<br>Tárgy: A Ratio Siculum Kft. jogorvoslati kérelme az Informatikai és Hírközlési Minisztérium közbeszerzési eljárása ellen.
<br>
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>
<br>HATÁROZAT-ot:
<br>
<br>
<br>A Döntõbizottság a Ratio Siculum Kft. (1123 Budapest, Alkotás u. 21., képviseli: dr. Zsolnay Klára ügyvéd, 1122 Budapest, Karap u 7., a továbbiakban: kérelmezõ) jogorvoslati kérelmét, melyet az Informatikai és Hírközlési Minisztérium (1077 Budapest, Dob u. 75-81., a továbbiakban: ajánlatkérõ) "58 000 + 20% db ECDL oktatócsomag (könyvek és CD-k) gyártása és szállítása" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Ajánlatkérõ részvételi felhívást tett közzé hirdetmény közzétételével induló tárgyalásos gyorsított eljárás lefolytatására 8495/2003 szám alatt, 2003. november 26-án, a Közbeszerzési Értesítõ 48. számában, a rendelkezõ rész szerinti tárgyban.
<br>A felhívás 2. b) pontjában az eljárás alkalmazása feltételének indokolását a Kbt. 70. § (1) bekezdésének e) pontjára való hivatkozással adta meg.
<br>A felhívás 2. c) pontja szerint "az ajánlatkérõ a Kbt. 72. § (1) bekezdés szerint gyorsított közbeszerzési eljárást kíván lefolytatni, mivel egyfelõl a beszerzés mennyiségének elsõ részére lefolytatott közbeszerzési eljárás alapján megkötött vállalkozási szerzõdést a vállalkozó nem teljesítette, és ezért a szerzõdés megszüntetésére került sor. A gyorsított eljárás alkalmazásának indoka másfelõl, hogy a beszerzési mennyiség további részére a Kbt. 70. § (2) bekezdése szerint megindított kiegészítõ közbeszerzési eljárásban az ajánlatkérõ ajánlati felhívásának visszavonására kényszerült, mivel az ajánlattevõ által becsatolt iratok alapján egyértelmûvé vált, hogy az ajánlattevõ nem azonos a korábbi nyertessel." Hivatkozott továbbá arra, hogy a "beszerzés tárgyának megvalósítására 2003. december 31-ig sor kell hogy kerüljön, ez azonban csak gyorsított eljárás alkalmazásával lehetséges."
<br>A részvételi jelentkezés határideje a hirdetmény közzétételét követõ elsõ naptól számított 10. napot követõ elsõ munkanap volt. Az elsõ tárgyalás idõpontja az ezt követõ harmadik nap.
<br>Az ajánlati felhívás 8. pontjában határozta meg ajánlatkérõ az ajánlattevõk pénzügyi, gazdasági és mûszaki alkalmassága igazolásával kapcsolatos követelményeit és az alkalmatlansági szempontokat.
<br>Az ajánlatokat az összességében legelõnyösebb ajánlat szempontja szerint kívánta elbírálni. Meghatározta, hogy az ennek megítélésére szolgáló részszempontokat, súlyszámokat, pontszámokat és az értékelés módszerét az ajánlati felhívás fogja tartalmazni.
<br>Részajánlat tételére nem, többváltozatú ajánlat tételére a beszerzés mennyiségétõl függõen lehetõséget biztosított.
<br>2003. december 10-én, a Közbeszerzési Értesítõ 50. számában, 9541/2003. számon ajánlatkérõ a részvételi felhívás 2. a) és c) pontját, valamint a 4. pontját az alábbiak szerint módosította:
<br>"2. a) Választott eljárás: hirdetmény közzétételével induló tárgyalásos eljárás a Kbt. 70. § (1) bekezdésének e) pontja alapján.
<br>c) A gyorsított eljárás alkalmazása feltételeinek indokolása:
<br>
<br>4. A teljesítés határideje vagy a szerzõdés idõtartama: 2004. február 15. Elõteljesítés lehetséges."
<br>Új részvételi jelentkezési határidõként a módosító hirdetmény közzétételét követõ elsõ naptól számított 25. napot követõ elsõ munkanapot adta meg.
<br>Kérelmezõ 2003. december 8-án terjesztett elõ jogorvoslati kérelmet, melyet a tárgyaláson módosított. Kérelmében kérte az álláspontja szerint jogszabálysértõ részvételi felhívás megsemmisítését, jogsértés megállapítását, költségeinek megtérítését. Kérte ideiglenes intézkedésként a szerzõdéskötés megtiltását.
<br>Elõadta, hogy álláspontja szerint a részvételi felhívás jogszabálysértõ, tekintettel arra, hogy a gyorsított eljárás alkalmazásának indokai nem valósak, így a felhívás sérti az esélyegyenlõség követelményét.
<br>Elõadta, hogy a beszerzés mennyiségének elsõ részére lefolytatott közbeszerzési eljárás alapján megkötött szerzõdés megszüntetése nem felel meg indokként, mivel arra 2003. szeptember elején került sor, így az eltelt idõ alatt nyílt eljárás lefolytatására is volt lehetõség.
<br>A kiegészítõ közbeszerzési eljárás vonatkozásában elõadta, hogy ez sem biztosít elegendõ indokot a gyorsított eljárás lefolytatására, mert a hivatkozott ajánlatkérés 2003. júliusában történt, visszavonásának idõpontja pedig 2003. augusztus 13.
<br>Elõadta továbbá, hogy a beszerzés tárgyának megvalósítása 2003. december 31-ig lehetetlen. A felhívásban megadott idõk figyelembevételével ugyanis a leghamarabb 2003. december 30-án tud ajánlatkérõ szerzõdést kötni, és ezt követõen a teljesítésre egy nap áll rendelkezésre.
<br>Elõadta, hogy álláspontja szerint a 2003. december 10-én közzétett módosítás érvénytelen, ezért az eredeti felhívás van hatályban. Indokolása szerint vagy azért, mert a Kbt. X. Fejezetében lévõ gyorsított eljárás külön eljárásfajta s ez esetben a módosítás a Kbt. 27. §-a szerint érvénytelen, tekintettel arra, hogy a közbeszerzési eljárás során nem lehet áttérni egyik eljárási fajtáról a másikra. Amennyiben azonban a gyorsított eljárás nem számít külön eljárástípusnak, arra hivatkozott, hogy a részvételi felhívás határidejének meghosszabbítására került sor. Ez azonban szintén jogsértõ és érvénytelen lenne, mivel a Kbt. 47. § (2) bekezdése szerint az ajánlattételi határidõ csak indokolt esetben hosszabbítható meg, és a hirdetményben ajánlatkérõnek a határidõ meghosszabbításának indokát is meg kell jelölnie. Tekintettel arra, hogy a módosító hirdetményben a határidõ meghosszabbításának indoka nem szerepel, a módosítás érvénytelen. Fentiek alapján kérte az eredeti felhívás jogsértõ mivoltának megállapítását és a felhívás megsemmisítését.
<br>Ajánlatkérõ észrevételében kérte a kérelem elutasítását megalapozatlanság miatt. Észrevételeit csak az írásban benyújtott jogorvoslati kérelem vonatkozásában terjesztette elõ, mert a tárgyaláson szabályszerû értesítés ellenére nem jelent meg.
<br>Elõadta, hogy a hivatkozott vállalkozási szerzõdés megszüntetése nem 2003. szeptemberében történt, a vállalkozó a felmondást csak 2003. október 18-án vette át, s ezt követõen a jelen közbeszerzési eljárást öt munkanap múlva megindította.
<br>Elõadta, hogy a részvételi felhívás közzétételét követõen arra az álláspontra jutott, hogy az eljárást lezáró szerzõdés megkötésére 2003. december 30-án kerülhet csak sor, így a felhívásban megadott határidõig a szerzõdés teljesítése nem megoldható. Ennek megfelelõen a rendkívüli sürgõsség ellenére a részvételi felhívást módosította. A módosító hirdetményt 2003. december 4-én küldte meg a szerkesztõbizottságnak.
<br>Elõadta, hogy a részvételi felhívás módosításával a Kbt. rendelkezéseinek mindenben megfelelõen biztosította a résztvevõk esélyegyenlõségét, ezért álláspontja szerint a jogorvoslati kérelem okafogyottá vált.
<br>A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme megalapozatlan.
<br>A Kbt. 63. § (6) bekezdése kimondja, hogy a részvételi felhívást visszavonni, illetve a részvételi határidõt indokolt esetben - az indokok közlése mellett - egyszer meghosszabbítani a részvételi határidõ lejártáig közzétett hirdetménnyel lehet. A részvételi szakaszra vonatkozó dokumentációt és a részvételi felhívásnak a részvételi szakaszra vonatkozó részeit, valamint a beszerzés tárgyát és mennyiségét a részvételi határidõ lejártáig, annak egyéb elemeit az ajánlattételi határidõ lejártáig közzétett hirdetménnyel lehet módosítani.
<br>Kérelmezõ elsõsorban azt sérelmezte, hogy az ajánlatkérõ által megindított gyorsított eljárás alkalmazásának indokai nem valósak, másodsorban pedig azt, hogy a 2003. december 10-én megjelent hirdetmény érvénytelen, mert nem tartalmazza a határidõ meghosszabbításának indokolását.
<br>A Döntõbizottság megállapította, hogy a 2003. december 10-én megjelent hirdetmény nem a részvételi határidõnek a Kbt. 63. § (6) bekezdés elsõ mondatának második fordulata szerinti meghosszabbítása volt, hanem a második mondata szerinti módosítása. Ajánlatkérõ a részvételi felhívásban meghatározott feltételeket úgy módosította, hogy nem kívánta alkalmazni a gyorsított eljárást. A módosítás következtében megváltozott a részvételi jelentkezési határidõ és a szerzõdés teljesítésének a határideje is. A Kbt. 63. § (6) bekezdése a részvételi felhívás módosításának esetére nem tartalmaz indokolási kötelezettséget, a törvényhely azt írja elõ, hogy a módosításnak a részvételi határidõ lejártát megelõzõen kell megtörténnie, s a módosított feltételekrõl hirdetményt kell közzétenni. Ezen elõ írásoknak a hirdetmény eleget tett, tehát a részvételi felhívás módosítása nem jogszabálysértõ.
<br>Kérelmezõ a jogsértést abban jelölte meg, hogy ajánlatkérõ gyorsított eljárást alkalmazott, a módosítás következtében azonban a gyorsított eljárás megszûnt, már nincs folyamatban. A Döntõbizottság a gyorsított eljárás indokoltságát s a gyorsított eljárásban a teljesítés lehetetlenségét a fentiekre való tekintettel nem vizsgálta. A Döntõbizottságnak azt kellett vizsgálnia, hogy a módosítás a törvényben elõírt módon történt e. Ekörben a Döntõbizottság megállapította, hogy ajánlatkérõ a törvény rendelkezéseinek megfelelõen módosította a részvételi felhívását, jogsértést nem követett el.
<br>Kérelmezõ sérelmezte azt is, hogy ajánlatkérõ megsértette a Kbt. 27. § (1) bekezdését, mely kimondja, hogy a közbeszerzési eljárás során nem lehet áttérni egyik eljárási fajtáról a másikra, mivel álláspontja szerint a gyorsított eljárás a törvényben megjelölt külön eljárásfajta, tekintettel arra, hogy a törvényben önálló fejezetben szerepel.
<br>A Kbt. 26. § (1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet.
<br>A Kbt. 72. § (1) szerint az ajánlatkérõ a meghívásos vagy a tárgyalásos eljárás során gyorsított eljárást alkalmazhat, ha azt rendkívüli sürgõsség indokolja. A rendkívüli sürgõsséget indokoló körülmények nem eredhetnek az ajánlatkérõ mulasztásából.
<br>A Kbt. harmadik részének III. fejezete tartalmazza az eljárás általános szabályait, ezen belül, a 26. § (1) bekezdésében az eljárás fajtáit. A törvény három eljárásfajtát jelöl meg, a nyílt, a meghívásos, illetve a tárgyalásos eljárást. Ezek vonatkozásában tartalmazza azt a szabályt, hogy az egyik eljárásfajtáról nem lehet áttérni a másikra.
<br>A gyorsított eljárás nem önálló eljárásfajta, alkalmazására csak a meghívásos vagy a tárgyalásos eljárás esetén van lehetõség. Ebbõl következõen nem sértett jogszabályt ajánlatkérõ azzal az eljárásával, hogy a részvételi felhívását úgy módosította, hogy elállt a gyorsított eljárás alkalmazásától.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította.
<br>A Kbt. 88. § (1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére. A fentiek re tekintettel a Döntõbizottság a költségek viselésérõl a rendelkezõ részben foglaltak szerint határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 15.
<br>
<br>Dr. Telek Katalin s. k., Fábián Péter s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>