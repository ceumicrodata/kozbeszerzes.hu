<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4562/2004)
</h2>
<br>1024 Budapest, Margit krt. 85.
<br>Ikt.sz.: D.167/ 8/2004.
<br>
<br>Tárgy: a Depona Kft. jogorvoslati kérelme Hajdúhadház Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A DEPONA Mélyépítõ és Kereskedelmi Kft. (4400 Nyíregyháza, Csillag u. 16., képviseli: dr. Csire Lajos ügyvéd, 4400 Nyíregyháza, Ady u. 11., a továbbiakban: kérelmezõ) jogorvoslati kérelmét, melyet a Hajdúhadház Város Önkormányzata (4242 Hajdúhadház, Bocskai tér 1., lebonyolító: Nyír-Hidrofil Kft., 4400 Nyíregyháza, Szamos u. 4. I. 2., képviseli: dr. Prekub János ügyvéd, 4400 Nyíregyháza, Bercsényi u. 4., a továbbiakban: ajánlatkérõ) "Hajdúhadház-Téglás szennyvízcsatorna-hálózat és közös szennyvíztisztító telep bõvítése" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére álló iratok, valamint az írásbeli és szóbeli nyilatkozatok alapján az alábbi tényállást állapította meg.
<br>Ajánlatkérõ 2004. január 14-én a K. É. 4. számában részvételi felhívást tett közzé a rendelkezõ részben megjelölt beszerzés tárgyában 10154/2003 szám alatt.
<br>A felhívás alapján a jelentkezési határidõig, 2004. február 9-ig, hét részvételi jelentkezés érkezett a következõ cégektõl: kérelmezõ, KEVIÉP Kft., Betonút Rt., INNOTERV Rt., PURATOR Kft., Alterra Kft. és Strabag Rt. Ajánlatkérõ 2004. február 24-én valamennyi jelentkezõt a szerzõdés teljesítésre alkalmasnak minõsített, majd 2004. március 1-jén kelt levéllel ajánlattételre hívta fel õket.
<br>Ajánlatkérõ az ajánlati felhívás 13. pontjában megjelölte, hogy az összességében legkedvezõbb ajánlat szempontjából fogja az ajánlatokat elbírálni, melyhez meghatározta a bírálati részszempontokat és azok súlyszámát, valamint az értékelés módszerét az alábbiak szerint:
<br>részszempontok
<br>súlyszámok
<br>- teljesítési garancia abszolút értékben, Ft-ban megadva, bankgarancia-ígérvénnyel alátámasztva
<br>10
<br>- késedelmes teljesítés esetén a vállalt kötbér napi mértéke Ft/nap, 60 nap idõtartamra, bankgarancia-ígérvénnyel alátámasztva
<br>7
<br>- bruttó ajánlati ár
<br>4
<br>- jóteljesítési garancia mértéke, az ajánlattételt elõsegítõ dokumentációban elõírt idõre, abszolút értékben, Ft-ban bankgarancia-ígérvénnyel alátámasztva
<br>4
<br>Adható pontszám alsó és felsõ határa: 3,7-5,0.
<br>A részszempontokra adott megajánlások a legkedvezõbbtõl indulva sorrendbe állításra kerülnek.
<br>A legkedvezõbb ajánlat 5 pontot kap. A további helyezettek a helyezések csökkenésének sorrendjében az elõzõ helyezettre adott pontszám 95%-át kapják. A törtszámok kerekítése egy tizedes jegyig történik, a kerekítés szabálya szerint.
<br>A felhívás 17. pont 7. bekezdésében meghatározta, hogy ajánlatkérõ a Kbt. 57. § (2) alapján a kirívóan alacsony ajánlati ár ellenszolgáltatás esetén magyarázatot kér. A magyarázat részeként ajánlatkérõ figyelembe veszi, hogy a mûszaki tartalom teljes megvalósítása során milyen a megvalósítás gazdaságossága, a választott mûszaki megoldáshoz ajánlattevõ számára milyen kivételesen elõnyös feltételek állnak rendelkezésre, a tételes költségvetés kidolgozottsága megfelelõ-e.
<br>A 17. pont 8. bekezdésében ajánlatkérõ elõírta, hogy amennyiben az ajánlatok tartalmi elemei a részszempontok körében teljesíthetetlen (irreális, komolytalan) kötelezettségvállalásokat (szerzõdéses feltételeket) tartalmaznak, az ajánlatkérõ az ajánlatokat érvénytelenné nyilvánítja.
<br>Ajánlati dokumentációt is készített ajánlatkérõ, mely részletes tájékoztatást adott az ajánlattevõknek. A II. fejezet az ajánlat, illetve az értékelési szempontok tartalmát ismerteti többek között az alábbiak szerint:
<br>
<br>2.Teljesítési garanciavállalás (súlyszám)
<br>10
<br>Ajánlattevõ a szerzõdés maradéktalan teljesítésére vonatkozóan pénzügyi biztosítékot ajánljon fel, melynek lehívhatósága a mûszaki átadás-átvételi eljárás lezárás idõpontját követõ 90. nap kell hogy legyen. Nyertes ajánlattétel esetén a megajánlott összegnek megfelelõ bankgaranciát a szerzõdés megkötését megelõzõ idõpontban biztosítani kell.
<br>A bankgaranciára vonatkozóan a 3.2. pontban meghatározottak szerinti banki ígérvényt az ajánlatban csatolni kell. A megajánlás csak abszolút összegben kifejezett Ft-értékben történhet. Ettõl eltérõ formában tett ajánlat esetén az ajánlat érvénytelen.
<br>
<br>3. Késedelmes teljesítés esetén vállalt kötbér mértéke (súlyszám)
<br>7
<br>
<br>3.1. Az ajánlattevõ késedelmes teljesítés esetére késedelmi kötbért köteles felajánlani 60 napi idõtartamra. Ezt meghaladó késedelem esetén a teljesítési garancia kerül igénybevételre és amennyiben a késedelem a vállalkozó hibájából áll elõ, megrendelõ a szerzõdést felbonthatja. Az ajánlatkérõ a kötbérmegajánlás tekintetében elõírja, hogy a kötbérvállalás fedezeteként az ajánlattevõk csatolják a 60 napi kötbérvállalásuknak megfelelõ bankgarancia-ígérvényt, a mûszaki átadás-átvételi eljárás lezárásának idõpontját 90 nappal meghaladó érvényességgel. A vállalt kötbér mértékét az egy napra esõ Ft-összegben kell meghatározni. A megajánlás csak az ebben a pontban rögzített formában történhet. Nyertes ajánlattétel esetén a megajánlott összegnek megfelelõ bankgaranciát a szerzõdés megkötését megelõzõ idõpontban biztosítani kell. Ettõl eltérõ formában tett ajánlat esetén az ajánlat érvénytelen.
<br>
<br>5. Jóteljesítési garancia mértéke (súlyszám)
<br>4
<br>
<br>5.1. Ajánlattevõnek a mûszaki átadás-átvételi eljárás lezárása elõtt banktól származó, a mûszaki átadás-átvételi eljárás lezárás idõpontját 14 hónappal meghaladó, érvényben lévõ jóteljesítési garanciát kell szolgáltatni.
<br>A vállalásra vonatkozóan a megfelelõ bankigarancia-ígérvényt a 3.2. pont szerinti tartalommal biztosítani kell az ajánlatban.
<br>A jóteljesítési garanciát abszolút összegben, Ft-értékben kell megadni. Ettõl eltérõ formában tett ajánlat esetén az ajánlat érvénytelen.
<br>Az ajánlattételi határidõ 2004. április 13-ában lett meghatározva.
<br>Helyszíni konzultáció 2004. március 22-én volt, melyen kérelmezõ képviselõje nem vett részt. Ezen kérdés vetõdött fel az irreális vállalások határértékével kapcsolatban. Ajánlatkérõ válasza szerint határértékeket nem akar meghatározni. A vállalásokat egyedileg a többi ajánlathoz és a Közbeszerzési Döntõbizottság eseti döntéseibõl kikövetkeztethetõ gyakorlatához mérten lehet meghatározni és konkrét adattal indokolni. Rendelkezés hiányában az ajánlati elemeknek az üzleti (szerzõdéskötési) gyakorlat és a tisztesség szempontjából elfogadható szerzõdéses feltételeket kell tartalmaznia. Ajánlatkérõ rendelkezés hiányában a reális megvalósíthatóság feltételeit szem elõtt tartva a tervezõi költségvetés 80%-ában határozza meg a kirívóan alacsony ár kritériumát.
<br>Kérelmezõ 2004. március 22-én nyújtott be jogorvoslati kérelmet a Döntõbizottsághoz, melyben kifogásolja az ajánlatkérõ által a bírálati részszempontok értékelésére meghatározott módszert, mely szerint az ajánlatokat a legkedvezõbbtõl kiindulva sorrendbe állítja, és a helyezésük csökkenésének megfelelõen az elõzõ helyezettre adott pontszám 95%-át kapják úgy, hogy a törtszámok kerekítésére egy tizedesig történik a kerekítés szabálya szerint, és ez sérti a Kbt. 34. § (3) bekezdés d) pontját.
<br>Álláspontja szerint az ajánlatkérõ által megadott értékelési módszer nem alkalmas az ajánlatok valódi értékelésére, mert az akár 1 Ft-tal magasabb összegû ajánlati ár 0,3 pontot veszít, de az az abszurd helyzet is elõállhat, hogy 100 millió Ft-tal drágább ajánlattevõ is csak 0,2 ponttal kap kevesebbet a kerekítés miatt. Álláspontja szerint ez sérti a Kbt. 24. § (2) bekezdés szerinti esélyegyenlõség elvét.
<br>A négy bírálati részszempont közül sem a teljesítési garancia, sem a késedelmi kötbér, sem a jóteljesítési garancia mértékét nem maximálta ajánlatkérõ, ezáltal lehetõséget ad a gazdaságilag lényegesen erõsebb ajánlattevõknek az irreális ajánlatok adására. Az elmúlt idõszak gyakorlatában elõfordult, hogy a cégek a vállalási ár többszörösét ajánlották meg, ami mögött nyilvánvalóan nincs valós teljesítési szándék, csak az eljárás minden áron történõ megnyerésének szándéka áll. De az is elõfordulhat, hogy a beruházó a 100%-ban elkészült mûvet átveszi, majd az 1 éves garanciális felülvizsgálat során az elkészült beruházás 1,5-2-szeresét jóteljesítési garancia címén igénybe veszi. Véleménye szerint ajánlatkérõ az ilyen felhívással megsérti a Kbt. 34. § (4) bekezdés c) pontjának rendelkezését, mely szerint a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, és a szerzõdés feltételeivel kapcsolatban kell állniuk.
<br>Kérte a felhívás megsemmisítését, és ideiglenes intézkedéssel az eljárás felfüggesztésének elrendelését, valamint az eljárással felmerült költségek megtérítését.
<br>Ajánlatkérõ észrevételében elõadta, hogy a Kbt. az ajánlatkérõ saját belátására és mérlegelésére bízza, hogy milyen bírálati részszempontokat tart fontosnak és milyen mértékben, hogy a tervezett nagy értékû beruházás gazdaságilag és mûszakilag biztonságosan, megfelelõ határidõben és minõségben megvalósuljon. A beruházó önkormányzatok alapvetõ érdeke, hogy a vállalási árat megfelelõ súlyú garanciák egyensúlyozzák ki és a lehetõ legkisebbre csökkenjen a megkezdett beruházás esetleges félbeszakadásának, jelentõs késedelmének vagy mûszakilag hibás, hiányos teljesítésének a kockázata. Véleménye szerint amennyiben a szerzõdéses feltételeket maximálná az ajánlati ár %-ában, akkor ez látszólagossá tenné a versenyt, mert minden ajánlattevõ törekedne a maximális vállalás megtételére. Elõadja, hogy a Közbeszerzések Tanácsa 2/2003. számú ajánlása is csak azt ajánlja ajánlattevõknek, hogy azt vizsgálják meg, hogy kívánnak-e az egyes részszempontok körében olyan maximum-értékeket megállapítani, amelyek nem léphetõek át.
<br>Álláspontja szerint az általa alkalmazott módszernek épp az a logikája, hogy maximálás nélkül is a reális mértékû garanciák vállalására ösztönzi az ajánlattevõket, mivel a helyezési sorrend szerinti pontozás következtében egész egyszerûen nem éri meg irreálisan magas értékeket vállalni, hiszen nem hoznak a versenyt önmagában eldöntõ vagy érdemben befolyásoló többletpontokat.
<br>Az elõadottakra tekintettel kérte a kérelem elutasítását.
<br>A 2004. április 6-án megtartott tárgyaláson ajánlatkérõ elõadta, hogy a gyakorlatban már többször alkalmazták a kérelmezõ által sérelmezett módszert, kérelmezõ is már több olyan pályázaton vett részt, mely során ezt az értékelési metódust alkalmazták és akkor kérelmezõ ez ellen nem nyújtott be jogorvoslati kérelmet.
<br>Álláspontja szerint az árverseny önmagában nem alkalmas a verseny eldöntésére, mivel az ajánlattevõk hajlamosak arra, hogy irreális ajánlatokat tegyenek, hogy megnyerjék a közbeszerzési eljárást. Viszont majd a késõbbiek során kérdésessé válik az, hogy tudnak-e egyáltalán teljesíteni. Tehát arra törekedtek az elbírálás részszempontjainak megfogalmazásakor, hogy a garanciális feltételek fokozottabb hangsúlyt kapjanak, hiszen a település életében ez egy nagyon fontos beruházás. Számukra nem is az ajánlati ár volt a legfontosabb szempont, hanem az, hogy a beruházás ténylegesen meg is valósuljon és ehhez kötöttek ki olyan részszempontokat, amelyek biztosítják ezt a megvalósulást. A beruházás tervezett 1 milliárd forintos értékébõl az önerõ kb. 20-25%, a többi állami támogatás.
<br>Ajánlatkérõ elõadta, hogy az irreális vállalásokat az ajánlati felhívás alapján kiszûrtnek lehet tekinteni, hiszen az árajánlatnál a 80% alatti árajánlatot már irreálisnak minõsítik, tehát az az ajánlat már érvénytelen. Elõadta, hogy az õáltala alkalmazott értékelési módszer hosszú gyakorlatuk alapján alakult ki, eszerint nem lineáris arányosságot alkalmaznak a részszempontoknál, hanem helyezési sorrendet állítanak föl. Ez a módszer álláspontja szerint kiküszöböli az irreális vállalásokat, hiszen az értékelés során nem alakulhatnak ki kiugróan eltérõ pontszámok. Ezenkívül hozzátette, hogy az irreális vállalásoknak egy újabb fékét jelenti a bankgarancia vállalása is, hiszen a bankgaranciát irreális vállalásokhoz nem lehet beszerezni. Álláspontja szerint az õ kiírásuk a versenyt nem korlátozza, az esélyegyenlõség nem sérül, éppen ezek a feltételek teszik lehetõvé, hogy az ajánlattevõk reális ajánlatot tudjanak tenni, hiszen minden szempont ismert elõttük.
<br>Kérelmezõ tárgyaláson kifejtett álláspontja szerint ajánlatkérõ aggálya alaptalan a részszempontok vállalásának maximalizálását tekintve, mert akkor a Kbt. 59. § (5) bekezdése szerint tud sorrendet felállítani. Továbbiakban sérelmezte, hogy ajánlatkérõ nem lineáris arányosítást alkalmaz az értékelés módszereként. A Döntõbizottság kérdésére, miszerint ezt a Kbt. tiltja-e, kijelentette, hogy nem tud arról, hogy ezt az arányosítási módszert a Kbt. tiltaná, de szerinte ez a Kbt. 24. § (2) bekezdésébe ütközik. Álláspontja szerint az ajánlati felhívás azért sérti a 34. § (4) bekezdés c) pontját, mert ajánlattevõk irreális ajánlatokat adhatnak és akkor már gazdaságilag nem mérhetõk a megadott értékek.
<br>Ajánlatkérõ álláspontja szerint ez nem állja meg a helyét, mivel az ár tekintetében elõírták, hogy mi az irreális vállalás mértéke. Elõírták azt, hogy a tervezõi árhoz viszonyítva milyen százalékos ajánlati árnál kérnek a Kbt. 57. § (2) bekezdése szerint magyarázatot. A többi részszempontnál ezt nem lehet elõre látni. Ezeknél csak az ajánlatok beérkezése után, az ajánlatokat egymással összevetve lehet megállapítani, hogy melyik az irreális vállalás.
<br>Kérelmezõ álláspontja szerint ha ajánlatkérõ a beruházási értékhez viszonyítva írja elõ a teljesítési garanciák vonatkozásában a maximumot, ami álláspontja szerint a beruházás értéke körüli, akkor az ajánlati felhívás nem lenne jogsértõ.
<br>Ezzel kapcsolatban ajánlatkérõ elõadta, hogy éppen a pontozási metódus az, ami kizárja az irreális vállalások adásának az ésszerûségét. Hiszen a pontozási metódus szerint olyan kis különbségek vannak, hogy nem éri meg az ajánlattevõknek az irreális vállalás tétele, hiszen mindössze 5% a különbség. Álláspontja szerint a gazdasági szereplõk ésszerûen mûködnek, a költségeknél értelemszerûen bizonyos árszint alá már nem mehetnek az ajánlattevõk, viszont az egyéb vállalásoknál már a saját kockázatvállalásuk, hogy milyen ajánlatot tesznek például a teljesítési garanciák vonatkozásában.
<br>Egyéb érdekeltek észrevételt nem tettek.
<br>A Döntõbizottság ideiglenes intézkedést nem hozott, mivel annak törvényi feltételei nem álltak fenn.
<br>A Döntõbizottság a jogorvoslati kérelmet megalapozatlanság miatt az alábbiak szerint elutasítja.
<br>A jogorvoslati kérelem alapján a Döntõbizottságnak elõször abban kellett állást foglalnia, hogy ajánlatkérõ megadott értékelési módszere sérti-e a Kbt. 34. § (3) bekezdés d) pontját, illetve a Kbt. 24. § (2) bekezdését.
<br>A Kbt. 34. § (3) bekezdés c) és d) pontja szerint:
<br>c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;
<br>d) azt a módszert, amellyel megadja a ponthatárok [ c) pont] közötti pontszámot, mely módszer minden részszempont esetében azonos.
<br>A Kbt. 24. § (2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.
<br>Az ajánlati felhívás 13. pontja szerint az adható pontszám alsó és felsõ határa 3,7-5,0, a részszempontokra adott megajánlások a legkedvezõbbtõl indulva, sorrendbe állításra kerülnek.
<br>A legkedvezõbb ajánlat 5 pontot kap. A további helyezettek a helyezések csökkenésének sorrendjében az elõzõ helyezettre adott pontszám 95%-át kapják. A törtszámok kerekítése egy tizedes jegyig történik, a kerekítés szabálya szerint.
<br>A Döntõbizottság megállapította, hogy ajánlatkérõ mindegyik részszempontra azonos módon határozta meg az adható pontszám alsó és felsõ határát, valamint mindegyik részszempontra azonos módon határozta meg az értékelés módszerét is. Kérelmezõ maga sem tudott olyan jogszabályi hivatkozást felhozni, mely szerint ajánlatkérõ által megadott értékelési módszer a Kbt. valamely elõírásába konkrétan ütközne.
<br>A hatályos Kbt. 34. § (3) bekezdés d) pontja nem ír elõ a közbeszerzési eljárások értékelésekor kötelezõen alkalmazandó vagy ajánlott értékelési módszert, amikor ajánlatkérõ az összességében legelõnyösebb ajánlatot választja ki. Így értelemszerûen ajánlatkérõi kompetenciába tartozik az értékelés módszerének meghatározása, olyan megkötéssel, hogy az nem ütközhet jogszabályba, így jelen esetben a Kbt. elõírásaiba. Ez alapján ajánlatkérõk szabadon határozhatják meg az értékelés módszerét figyelembe véve azt, hogy mindegyik részszempont esetében ugyanazt a módszert kell alkalmazni. Így az értékelés módszereként elõírhatják pl. a lineáris arányosítást, vagy akár a sávos értékelés módszerét is. Ajánlatkérõ jelen esetben tulajdonképpen sávos értékelési módszert alkalmazott. Ehhez az ajánlati felhívásban megadta mindegyik részszempont esetében egységesen az adható pontszámok alsó és felsõ határát, valamint mindegyik részszempont esetében az értékelési módszert is, amely szintén azonos mindegyik részszempontnál. Ezt ajánlattevõk mindegyike elõre megismerhette és ehhez igazodva tehette meg ajánlatát. A Döntõbizottság megjegyzi azt, hogy az ajánlatkérõ által megadott bírálati módszer alapján a sorrendhez tartozó egyes értékelési pontszámok közti különbség 0,2-del csökkennek, szemben a kérelmezõ által elõadott 0,2 és 0,3 pontszámkülönbséggel, arra való tekintettel, hogy az alacsonyabb helyezéshez tartozó pontszámot az elõzõ pontszámhoz, tehát a már 1 tizedesre kerekített értékhez viszonyítva kell meghatározni a 0,95-ös szorzó alkalmazásával.
<br>A fentiekre tekintettel a Döntõbizottság álláspontja szerint ajánlatkérõ az elbírálás módszerének meghatározásakor nem sértette meg a Kbt. 34. § (3) bekezdés d) pontját, illetve a Kbt. 24. § (2) bekezdését sem. Ezért a jogorvoslati kérelem e részét megalapozatlanság miatt elutasította.
<br>Kérelmezõ álláspontja szerint ajánlatkérõ megsértette a Kbt. 34. § (4) bekezdés c) pontját, valamint a Kbt. 24. § (2) bekezdését, mivel a teljesítési garancia, a késedelmi kötbér, illetve a jóteljesítési garancia részszempontoknál nem maximálta a vállalások mértékét.
<br>A Kbt. 34. § (4) bekezdés c) pontja szerint a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk.
<br>A Döntõbizottság megállapította, hogy az ajánlatkérõ által a legelõnyösebb ajánlat kiválasztására szolgáló bírálati részszempontok szerzõdés teljesítésével kapcsolatos szerzõdéses feltételekre vonatkoznak, azok a teljesítés idõre és megfelelõ minõségben való megvalósításának biztosítékául szolgálnak. Azok a közbeszerzés tárgyával összefüggnek, továbbá azok gazdaságilag mérhetõek. A Döntõbizottság álláspontja szerint a bírálati részszempontok meghatározása megfelelt a Kbt. 34. § (4) bekezdés c) pontjában foglalt követelményeknek.
<br>A Kbt.-nek nincsen olyan rendelkezése, amely elõírná, hogy ajánlatkérõ köteles a vállalások maximális mértékét meghatározni, hiszen ez a gazdasági verseny korlátozásához vezethetne. A Kbt.-nek pedig egyik alapvetõ célja az, hogy jogszerû versenyben kerüljön sor az ajánlatkérõ számára összességében legelõnyösebb ajánlat kiválasztására és ezt követõen az eljárást lezáró szerzõdés megkötésére. A Döntõbizottság elfogadta ajánlatkérõ azon érvelését, hogy a sérelmezett részszempontok tekintetében az irreális ajánlatok tételének okszerû korlátját jelenti az általuk meghatározott értékelési módszer is, hiszen az az elõre meghatározott sávos értékelés miatt nem honorálja kiugróan magas pontszámmal a feltûnõen magas vállalásokat. Egyetértett azzal az ajánlatkérõi állásponttal is a Döntõbizottság, hogy az irreális ajánlatok megtételének korlátját jelentik a részszempontoknál követelt bankgarancia-ígérvények is, hiszen a bankok irreális vállalásokhoz garanciát feltételezhetõen nem biztosítanak.
<br>Az ajánlattevõk számára ezen részszempontok is megismerhetõek voltak az ajánlati felhívásból, azok mindegyik ajánlattevõ számára egyenlõ követelményeket fogalmaztak meg, így az ajánlattevõk esélyegyenlõsége sem sérülhet.
<br>A fentiekre tekintettel a Döntõbizottság álláspontja szerint ajánlatkérõ nem sértette meg a Kbt. 34. § (4) bekezdés c) pontját, valamint a Kbt. 24. § (2) bekezdését sem, ezért a jogorvoslati kérelem ezen részét is elutasítja megalapozatlanság miatt.
<br>Az elõzõekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította, és a h) pont szerint - tekintettel arra, hogy jogszabálysértés megállapítására nem került sor - rendelkezett a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 26.
<br>
<br>Dr. Szaller Ottó s. k., Bujdosó Gézáné s. k.,
<br>közbeszerzési biztos közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>