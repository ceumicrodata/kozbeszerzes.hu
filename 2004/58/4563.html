<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4563/2004)
</h2>
<br>1024 Budapest, Margit krt. 85.
<br>Ikt.sz.: D.212/ 7/2004.
<br>
<br>Tárgy: a Közbeszerzések Tanácsa tagjai által hivatalból kezdeményezett jogorvoslati eljárás Pusztaszentlászló Községi Önkormányzat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, dr. Kardkovács Kolos (1276 Budapest 22., Pf. 13), dr. Varga Zs. András (1372 Budapest, Pf. 438) és dr. Berczi Norbert (1860 Budapest 55. Pf. 1), a Közbeszerzések Tanácsa tagjai (a továbbiakban: a Tanács tagjai) által a Pusztaszentlászló Községi Önkormányzat (8896 Pusztaszentlászló, Kossuth u. 87., a továbbiakban: ajánlatkérõ) "szakértõi szolgáltatás biztosítása" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 34. § (4) bekezdés a) és c) pontját, ezért ajánlatkérõt 3 000 000 Ft azaz hárommillió forint, Tóth András polgármestert 200 000 Ft, azaz kettõszázezer forint pénzbírság megfizetésére kötelezi.
<br>A Döntõbizottság kötelezi az ajánlatkérõt és Tóth András polgármestert, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a kezdeményezõ irat alapján az alábbi tényállást állapította meg.
<br>Ajánlatkérõ a Közbeszerzési Értesítõ 2003. december 10-én megjelent 50. számában tett közzé részvételi felhívást tárgyalásos eljárás megindítására. Az ajánlatkérõ a részvételi felhívás 3. a) pontjában határozta meg a beszerzés tárgyát és mennyiségét az alábbiak szerint:
<br>"szakértõi szolgáltatás biztosítása az ajánlatkérõ részére:
<br>- az Európai Unió által folyósított nyugdíjasház létesítésére felhasználható pénzügyi támogatások elnyerésére kiírt lehetõségek felkutatása,
<br>- pályázatok elõkészítése,
<br>- pályázati dokumentáció összeállítása,
<br>- pályázati eljárásban a megbízó képviselete,
<br>- a megvalósítás során a megbízó képviselete."
<br>A részvételi felhívás tartalmazta a részvételre jelentkezõktõl a pénzügyi, gazdasági és mûszaki alkalmasságuk igazolására kért adatokat és tényeket, a szerzõdés teljesítésére alkalmassá, illetve alkalmatlanná minõsítés szempontjait.
<br>A részvételi felhívás 9. pontja szerint az ajánlatok elbírálásának szempontja az összességében legelõnyösebb ajánlat kiválasztása volt.
<br>A részvételi felhívás 10. pontja szerint az ajánlattételre felhívni kívánt ajánlattevõk keretszáma három.
<br>A részvételi jelentkezés határidejéig, 2004. január 8-ig részvételi jelentkezést nyújtott be a Kéköböl Egészségügyi Szolgáltató és Tanácsadó Kft., az AQUAPROFIT Mûszaki, Tanácsadási és Befektetési Rt., a Tímár és Társai Kft., valamint a PERFEKT TEN-der Kft.
<br>Ajánlatkérõ a részvételi jelentkezéseket elbírálta, mind a négy részvételi jelentkezést érvényesnek és a részvételre jelentkezõket alkalmasnak minõsítette.
<br>Ajánlatkérõ a részvételi szakaszt lezáró döntését 2004. január 19-én hirdette ki azzal, hogy a részvételi felhívásban meghatározott keretszámra tekintettel 3 részvételre jelentkezõt hívott fel ajánlattételre, nevezetesen a Kéköböl Egészségügyi Szolgáltató és Tanácsadó Kft.-t, az AQUAPROFIT Mûszaki, Tanácsadási és Befektetési Rt.-t, valamint a Tímár és Társai Kft.-t.
<br>Az ajánlati felhívásban ajánlatkérõ az összességében legelõnyösebb ajánlat kiválasztására vonatkozó elõírásait az alábbiak szerint részletezte:
<br>részszempontok
<br>súlyszámok
<br>- megbízási sikerdíj mértéke
<br>10
<br>- a pályázati eljárás képviseletének mértéke
<br>10
<br>- a feladat megoldásába bevont szakemberek száma
<br>40
<br>- a feladat megoldásába bevont szakemberek nyelvtudása
<br>50
<br>alszempontok:
<br>
<br>- felsõfokú nyelvvizsga
<br>35
<br>- középfokú nyelvvizsga
<br>15
<br>- a feladat megoldására vonatkozó módszertani tanulmány
<br>30
<br>Az értékelés során adható pontszám részszempontonként 1-20, az értékelés módszere: a legjobb ajánlati elem a maximális pontot kapja, a többi pedig a legjobb ajánlati elemhez lineárisan arányosítva kap pontot.
<br>Az ajánlattételi határidõig, 2004. február 9-ig mind a három ajánlattevõ benyújtotta az ajánlatát. Ajánlatkérõ 2004. február 12-én tárgyalást is folytatott az AQUAPROFIT Rt.-vel és a Kéköböl Kft.-vel. A tárgyalási jegyzõkönyv rögzítette, hogy a tárgyaláson a Tímár és Társai Kft. nem jelent meg.
<br>A bírálóbizottság 2004. február 16-án elkészítette a döntési javaslatát. Nyertesként a Kéköböl Egészségügyi Szolgáltató és Tanácsadó Kft. ajánlatát indítványozta elfogadni. A képviselõtestület a bírálóbizottság javaslatát 2004. február 17-én elfogadta és a 7/2004. sz. testületi határozatában a Kéköböl Kft. által benyújtott ajánlat nyertesként történõ kihirdetése mellett foglalt állást.
<br>Ajánlatkérõ ezen döntését 2004. február 19-én megtartott nyilvános eredményhirdetésen ki is hirdette. Ajánlatkérõ elkészítette az 5. sz. melléklet szerint az összegzését is az eljárásról, továbbá a 6. sz. melléklet szerinti tájékoztatót az eljárás eredményérõl, amely a Közbeszerzési Értesítõ szerkesztõségéhez 2004. február 23-án meg is érkezett.
<br>A Közbeszerzési Értesítõ szerkesztõsége hiánypótlásra hívta fel ajánlatkérõt. 2004. február 26-án egyrészt az ajánlatok értékelése körében kért pontosítást, másrészt pedig a közbeszerzés összértékére vonatkozó tájékoztatást kért, ugyanis a megküldött iratokból a rendelkezésre álló keretösszeg nem volt megállapítható. Ajánlatkérõ a válaszában közölte, hogy a szolgáltatás nyújtásának egyik legfontosabb eleme az ajánlattevõ szakembergárdája és az is nagyon fontos, hogy a szakembergárda milyen végzettséggel és nyelvismerettel rendelkezik.
<br>Ezt követõen, 2004. március 26-án került közzétételre a Közbeszerzési Értesítõ 31. számában a "Tájékoztató az eljárás eredményérõl", amelynek 4. pontja tartalmazta az ajánlati felhívás szerinti elbírálási szempontokat, a 9. pontja az ellenszolgáltatás összegére vonatkozóan pedig az alábbiakat tartalmazta: "a sikerdíj mértéke a pályázati összeg 8%-a, a pályázati eljárás képviseleti díja 3%. A közbeszerzés összértéke pontosan nem ismert, a pályázat függvénye, várhatóan 600 M Ft."
<br>Dr. Kardkovács Kolos, a Közbeszerzések Tanácsának tagja 2004. április 6-án, dr. Varga Zs. András, a Közbeszerzések Tanácsának tagja 2004. április 8-án, míg dr. Berczi Norbert, a Közbeszerzések Tanácsának tagja 2004. április 13-án kezdeményezett jogorvoslati eljárást ajánlatkérõ közbeszerzési eljárása ellen. A hivatalból történõ eljárási kezdeményezések arra irányultak, hogy az ajánlatkérõ az ajánlatok elbírálása során a 3. és 4. részszempont körében olyan körülményeket értékelt, amelyek a Kbt. rendelkezései szerint kizárólag az ajánlattevõ alkalmassága körében értékelhetõ szempontok, valamint kifogás tárgyát képezte a második részszempont meghatározása is, mert az gazdaságilag értékelhetõ tényezõvel nem mérhetõ. A hivatalból történõ kezdeményezés utalt arra is, hogy az eredményhirdetés idõpontja 2004. február 19-én volt, ezzel szemben ajánlatkérõ az eljárás eredményérõl szóló tájékoztatót az eredményhirdetéstõl számított 5 munkanapon belül nem tette közzé, a hirdetményt csak 2004. március 10-én adta fel.
<br>A hivatalból történõ kezdeményezõk a jogsértésrõl történõ tudomásszerzés idõpontjaként 2004. március 31-e, illetve 2004. április 5-e közötti idõpontokat jelöltek meg figyelemmel arra, hogy ekkor értesültek a Közbeszerzések Tanácsa elnöke által 2004. március 30-án kelt és részükre megküldött tájékoztatóból. A hivatalból történõ eljárást kezdeményezõk indítványozták a jogsértés megállapítását és ajánlatkérõvel szemben bírság alkalmazását.
<br>A Döntõbizottság az elsõ két hivatalból történõ kezdeményezés alapján indult jogorvoslati eljárásokat 2004. április 8-án a D.212/2004. sz. alatt egyesítette, majd az utolsóként beérkezett eljárási kezdeményezés alapján ez utóbbi D.221/2004. sz. alatti eljárást 2004. április 23-án hozzáegyesítette a D.212/2004. sz. ügyhöz.
<br>Az ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a közbeszerzési eljárás lefolytatása során jogszerûen járt el. A beszerzés tárgya speciális volt, ezért szükséges volt az ajánlattevõ szakembereinek száma és nyelvvizsgával való rendelkezésének értékelése is. Álláspontja szerint a szakemberek száma és nyelvvizsgával való rendelkezés nem értékelhetõ az alkalmasság körében, ugyanis az alkalmasság körében csak a szakemberek megnevezését és képzettségük ismertetését lehet kérni. E körbe nem fér bele a szakemberek száma és a nyelvvizsgával való rendelkezés sem a képzettséghez kapcsolódó fogalom. A több szakember és a több nyelvvizsgával való rendelkezést az értékelési szempontoknál figyelembe vették. Az eljárás eredményérõl szóló tájékoztatót az eredményhirdetést követõ napon, 2004. február 20-án a Közbeszerzési Értesítõ szerkesztõsége részére megküldték.
<br>A Döntõbizottság a közbeszerzési eljárásban keletkezett iratok, a hivatalból történõ eljárás kezdeményezése alapján megállapította, hogy ajánlatkérõ közbeszerzési eljárása ellen hivatalból kezdeményezett jogorvoslati eljárás megalapozott.
<br>A Kbt. 25. §-a szerint a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.
<br>A Kbt. 34. § (4) bekezdése szerint a 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia:
<br>a) a részszempontok körében nem értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága;
<br>b) a részszempontok között mindig meg kell adni az ellenszolgáltatás (ajánlati ár, díj) mértékének részszempontját;
<br>c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk;
<br>d) a részszempontok nem eredményezhetik ugyanazon ajánlati tartalmi elem többszöri értékelését;
<br>e) ha a részszempont körében alszempontok is meghatározásra kerülnek, alszempontokként azok - tényleges jelentõségével arányban álló - súlyszámát is meg kell adni.
<br>A Kbt. 33. § (5) bekezdése szerint az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.
<br>A Kbt. 44. § (2) bekezdés c) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek.
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. fenti rendelkezéseibõl következõen ajánlatkérõnek, amennyiben az összességében legelõnyösebb ajánlat szempontja alapján kíván értékelni, úgy figyelemmel kell lennie a részszempontok meghatározásánál a Kbt. elõírásaira.
<br>A Döntõbizottság áttekintette az ajánlatkérõ által megadott elbírálási szempontokat és megállapította, hogy azok nem felelnek meg maradéktalanul a Kbt. elõírásainak.
<br>Ajánlatkérõ a 3. és 4. részszempont körében tipikusan az alkalmasság körébe tartozó szempontot értékelt.
<br>A Kbt. 44. § (2) bekezdése teszi lehetõvé, hogy ajánlatkérõ elõírjon a szerzõdés teljesítésére vonatkozó mûszaki alkalmassági követelményeket. A Kbt. 44. § (2) bekezdés c) pontja teszi lehetõvé, hogy ajánlatkérõ meggyõzõdjön az ajánlattevõk szakembereinek a képzettségérõl, a szerzõdés teljesítésére való alkalmasságukról. E körben kérhetõ számon a szakemberek végzettsége és ide tartozik a nyelvtudás ismerete is. Ajánlatkérõ számára, amennyiben fontos a teljesítésbe bevonni kívánt szakemberek végzettségének és nyelvtudásának az ismerete, úgy a mûszaki alkalmasság körében kérhette volna ezek bemutatását.
<br>A fenti hivatkozott Kbt. 44. § (6) bekezdése pedig lehetõvé teszi olyan alkalmassági kritériumok elõírását, amelyek miatt ajánlatkérõ a szerzõdés teljesítésére az ajánlattevõt alkalmatlannak kívánja minõsíteni. Jelen ügyben ajánlatkérõ meghatározhatta volna, hogy amennyiben ajánlattevõ szakemberei között nincs pld. 5 felsõfokú nyelvvizsgával rendelkezõ szakember, úgy azt alkalmatlannak minõsíti.
<br>Ajánlatkérõ a fentiek alapján megsértette a Kbt. 34. § (4) bekezdésének a) pontját, amikor az alkalmasság körébe esõ szempontokat az ajánlatok értékelése körében írta elõ.
<br>Az ajánlatkérõ 2. részszempontként a pályázati eljárás képviseletének mértékét írta elõ. Ajánlatkérõ nem határozta meg, hogy ezen értékelési szemponton belül mit kíván értékelni. A beadott ajánlatok alapján megállapítható volt, hogy az ajánlattevõk a pályázatfigyeléstõl az elszámolásig vállalták a képviseletet. Ezen túlmenõen volt, aki lobbyterv készítését is vállalta, volt aki nyilatkozott, hogy az ajánlatkérõi igénynek megfelelõen vállalja a képviseletet.
<br>A fentiekbõl is megállapítható, hogy ezen elbírálási szempont gazdaságilag nem értékelhetõ, mennyiségi, illetve minõségi tényezõkön alapul.
<br>Ajánlatkérõ ezzel az elõírásával megsértette a Kbt. 34. § (1) bekezdés c) pontját.
<br>A Kbt. 61. § (5) bekezdése szerint az ajánlatkérõnek az eljárás eredményérõl szóló tájékoztatót legkésõbb annak kihirdetésétõl, illetõleg - eredménytelen eljárás esetén - az eredményhirdetés határidejének lejártától számított öt munkanapon belül a 6. számú mellékletben meghatározott minta szerinti hirdetményben közzé kell tennie. A közbeszerzési eljárás e hirdetmény közzétételével, illetve ha a szerzõdéskötés késõbb történik, azzal zárul le.
<br>A Döntõbizottság e körben megállapította, hogy ajánlatkérõ a közbeszerzési eljárás eredményét 2004. február 19-én hirdette ki és a fenti jogszabályhelynek megfelelõen a 6. sz. mellékletet elkészítette és a Közbeszerzési Értesítõ szerkesztõbizottsága részére az elõírt határidõn belül megküldte, hiszen a szerkesztõséghez az 2004. február 23-án meg is érkezett. A hiánypótlási felhívásra tekintettel került sor a közzétételre 2004. március 26-án. Ajánlatkérõ a hirdetmény megküldésének határidõben eleget tett, e körben ezért a Döntõbizottság jogsértést nem állapított meg.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a fenti indokokra tekintettel a jogsértést megállapította és az f) pont kötelezõ rendelkezése alapján döntött a bírság kiszabásáról.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A Döntõbizottság a bírság kiszabásánál figyelemmel volt az (5) bekezdésben foglaltakra, arra a körülményre, hogy ajánlatkérõ a jogsértést az ajánlatok elbírálási szempontjainak meghatározása körében követte el, amely súlyos jogsértésnek minõsül, figyelemmel volt továbbá arra a körülményre is, hogy a jogsértés már nem is volt reparálható, valamint figyelemmel volt a beszerzés magas értékére is. A becsatolt felelõsségi rend alapján a közbeszerzési eljárás folyamán hozott valamennyi döntésért egyszemélyes felelõs a polgármester volt, így a Döntõbizottság személlyel szemben is alkalmazott jogkövetkezményt. A személlyel szemben kiszabott bírság mértékének meghatározásánál is figyelemmel volt a fenti indokokra.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 28.
<br>
<br>Dr. Engler Magdolna s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>