<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (4575/2004)
</h2>
<br>
<br>3.Kf.27.284/2003/4. szám
<br>
<br>A Fõvárosi Ítélõtábla a dr. Puskás János jogtanácsos által képviselt Békésszentandrás Nagyközség Önkormányzata (5561 Békésszentandrás, Hõsök tere 1.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult a Fõvárosi Bíróság 2003. április 11-én kelt 13.K.30.012/2003/3. számú ítélete ellen az alperes által 4. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletének fellebbezéssel nem támadott rendelkezéseit nem érinti, fellebbezett részét megváltoztatja és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 30 000 (harmincezer) forint együttes elsõ és másodfokú perköltséget. A kereseti és fellebbezési illetéket az állam viseli.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>A felperes 2002. augusztus 22-én a közbeszerzésekrõl szóló 1995. évi XL. törvény (a továbbiakban: Kbt.) 42. § (1) bekezdése szerinti nyílt elõminõsítési közbeszerzési eljárást indított Békésszentandrás nagyközség szennyvízcsatorna-hálózata befejezõ ütemének megépítésére. A módosított részvételi felhívás 10. a) pontjában a felperes az alkalmasság vizsgálati szempontjai között jelölte meg "a feladat elvégzéséhez szükséges technikai eszközök fölötti rendelkezés" jogát. A 10. b) pont ötödik francia bekezdése szerint alkalmatlan az a részvételre jelentkezõ (közös részvételre jelentkezõk), aki nem rendelkezik a feladat elvégzéséhez szükséges technikai eszközök fölötti rendelkezési joggal (legalább 4 db árok ásó-kotró, 2 db teherautó és 2 db talajvízszint-süllyesztõ berendezéssel). E feltételhez a dokumentáció további részletes elõírást fûzött akként, hogy az elõírt technikai eszközök fölötti rendelkezési jogot hitelt érdemlõen kell igazolni: pl. számla, állóeszköz-nyilvántartás, leltár stb.
<br>A 2002. szeptember 30-ig terjedõ ajánlattételi határidõben érkezett részvételi jelentkezések alapján a felperes a Hídépítõ Rt., a Somogy és Társa Kft., a Schumann és Fischer Bt., továbbá a SADE-Mo Kft. és a SÁMA Kft. jelentkezõket alkalmatlannak minõsítette, mert a 10. b) pont ötödik francia bekezdésében meghatározott alkalmassági szempontnak nem feleltek meg, mivel a benyújtott tárgyieszköz-nyilvántartás, szándéknyilatkozat, bérleti szerzõdés, számla és leltárjegyzék alapján nem volt megállapítható, hogy rendelkeznek-e az elõírt gépi felszerelések rendelkezési jogával.
<br>A felperes a részvételi szakasz eredményét 2002. október 7-én kihirdette és az alkalmasnak minõsített jelentkezõk részére az ajánlati felhívást megküldte.
<br>A felperes részvételi szakaszt lezáró döntése ellen több jogorvoslati kérelem érkezett. Többek között kifogás érte a rendelkezési jog vizsgálatára vonatkozó felperesi értékelést. A jogorvoslati eljárás során a felperes akként nyilatkozott, hogy a részvételi felhívásban meghatározott rendelkezési jog mint a tulajdonjog egyik részjogosítványa feltételezi a tulajdonjogot, így a rendelkezési jog a gépek feletti tulajdonjogot jelenti. Az alperes a Kbt. 79. § (6) bekezdése alapján, a 44. § (7) bekezdésében meghatározott szabályok betartásának körében hivatalból vizsgálta azt, hogy helyesen járt-e el a felperes, amikor a gépek feletti rendelkezési jog megléte körében azt vizsgálta, hogy a jelentkezõk tulajdonjoggal rendelkeznek-e, és a kért gépek tulajdonjogának megkövetelése összhangban van-e a törvény szabályaival, illetõleg az alkalmatlanná minõsítés mindezek figyelembevételével tekinthetõ-e jogszerûnek. A Schumann és Fischer Bt. kérelmén kívül, a jogorvoslati kérelmeket alaposnak találva megállapította, hogy a felperes a saját részvételi felhívását megszegve végezte el az alkalmasság vizsgálatát a felhívás 10. b) pontjának ötödik francia bekezdése, a gépek rendelkezési jogának vizsgálata körében, ezért sérült a Kbt. 44. § (7) bekezdése. Az Integrál Rt. jogorvoslati kérelme alapján jogsértõnek minõsítette a referenciaigazolás formai hiányossága okán érvénytelennek nyilvánított ajánlatra vonatkozó döntést az 52. § (2) bekezdésének d) pontja, valamint 53. § (2) bekezdése szerint. A felperesnek a részvételi szakaszt lezáró döntését, a részvételi felhívásig visszamenõleg valamennyi döntését az ajánlati felhívásra is kiterjedõen megsemmisítette és 1 M Ft-os pénzbírsággal sújtotta.
<br>A felperes keresetet terjesztett elõ az alperes határozatának felülvizsgálata iránt, amelyben - többek között - elõadta, hogy az alperesi állásponttal ellentétben az érintett körben nem bizonyított a jelentkezõknek a felhívás 10. b) pontjának ötödik francia bekezdésében felsorolt eszközök feletti rendelkezése, illetve azok tulajdonjogának megléte, ezért õket helyesen minõsítette alkalmatlannak.
<br>Az elsõfokú bíróság az alperes határozatát részben megváltoztatta, a Kbt. 44. § (7) bekezdésének megsértésére vonatkozó részt törölte, ezt meghaladóan - a referenciát igazoló levelek alaki hiánya miatti érvénytelenséget megállapító rész elleni - felperesi keresetet elutasította. A részvételi felhívás 10. b) pont ötödik francia bekezdésével kapcsolatosan arra az álláspontra helyezkedett, hogy a felperes azzal elõre biztosítani kívánta a teljesítéshez szükséges gépek, felszerelések kellõ idõben való rendelkezésre állását, amelyet a tulajdonjog részjogosítványai közé tartozó rendelkezési jog megléte a legaggálytalanabb módon garantál. A részvételi felhívás ezen elõírását az érdekeltek nem kifogásolták, ezért az annak tulajdonítható tartalom alapján kellett az alkalmasságot értékelni. Erre figyelemmel a felperes nem járt el jogszabálysértõen akkor, amikor a tulajdonosi minõséget vizsgálta.
<br>Az elsõfokú bíróság ítélete ellen az alperes terjesztett elõ fellebbezést, annak megváltoztatását, a felperes keresetének teljes körben való elutasítását és perköltségben való marasztalását kérte. Arra hivatkozott, hogy az elsõfokú bíróság nem volt figyelemmel arra, hogy az alperes hivatalból vizsgálta, hogy az ajánlatkérõ jogszerûen írta-e elõ a részvételi felhívás 10. b) pontja ötödik francia bekezdésében megfogalmazott alkalmatlansági feltételt, így annak nem volt jelentõsége, hogy az érdekeltek azt nem támadták. A Kbt. 44. § (7) bekezdésének sérelme vizsgálatakor az elsõfokú bíróság nem foglalkozott azzal a kérdéssel, miért elengedhetetlen feltétel a szükséges gépek feletti tulajdonjog és miért nem elegendõ a tulajdonjog egy másik részjogosítványával való rendelkezés.
<br>A felperes fellebbezési ellenkérelmében az elsõfokú bíróság ítéletének helybenhagyását, alperes költségben való marasztalását indítványozta azzal, hogy a rendelkezési jogot érintõen az elsõfokú bíróság helytálló jogi álláspontra helyezkedett.
<br>A fellebbezés az alábbiak szerint alapos.
<br>A felperes elõminõsítési eljárást folytatott le, melynek célja, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. A Kbt. 63. § (1); (3) bekezdése szerinti kétszakaszos eljárás során a részvételi szakaszt megindító részvételi felhívásban a 44. § (l)-(7) bekezdése alapján kell meghatározni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére. A hivatkozott szakasz alapján ajánlatkérõt a Kbt. 44. § (7) bekezdésében foglaltak korlátozzák, ezért az ajánlatkérõnek az (l)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A felperes elõírása a gépek feletti rendelkezési jog volt, melyet a dokumentációban meg is erõsített, példálózó jelleggel sorolva fel az igazolásul szolgáló okirattípusokat. Helyesen hivatkozott arra az alperes, hogy a hivatalbóli eljárás során vizsgálat tárgyává tette a felperesi értékeléssel összefüggésben:
<br>
<br>1. jogszerûen járt-e el a felperes, amikor a rendelkezési jog helyett tulajdonjogot követelt meg,
<br>
<br>2. a tulajdonjog megkövetelése a törvénnyel összhangban van-e,
<br>
<br>3. az elõzõekbõl következõen az alkalmatlanná minõsítés jogszerû lehet-e.
<br>Tekintettel arra, hogy a felperes nem vitatottan a tulajdonjog fennállását vizsgálta, nem volt annak jelentõsége, hogy a részvételi felhívásban elõírt rendelkezési jog vizsgálatát az érintettek nem kifogásolták. Az elsõfokú bíróság az alperesi határozatban foglaltakat figyelmen kívül hagyva a részvételi felhívás tényleges tartalma helyett a felperesi nyilatkozatok szerinti tartalom alapján, lényegében egyenlõségjelet téve a tulajdonjog és rendelkezési jog közé jutott arra a következtetésre, hogy a kifogásolt jogsértést a felperes nem követte el. Ez téves jogi álláspont, mivel a rendelkezési jog a tulajdonjog egyik részjogosítványa. Ezért a másodfokú bíróság az alperes álláspontját osztva azt állapította meg, hogy a felperes a részvételi felhívástól eltérõen járt el, amikor az alkalmasságot aszerint ítélte meg, hogy a gépek tulajdonosai-e a jelentkezõk. Ezért a továbbiakban azt kellett a vizsgálat tárgyává tenni, hogy a tulajdonjog megkövetelése arányban áll-e a szerzõdés teljesítéséhez szükséges feltételek mértékével.
<br>A szerzõdés teljesítéséhez mûszakilag elengedhetetlen, hogy az ajánlattevõ "rendelkezzen" a szükséges gépekkel, hogy vállalt szerzõdéses kötelezettségének eleget tudjon tenni. A Kbt. 44. § (7) bekezdésébõl következõen azonban már nem tekinthetõ a szerzõdés teljesítésével arányban állónak az, hogy a felperes az eszközök tulajdonjogát megkívánva csak a tulajdonosi pozícióban lévõk számára biztosította a további részvételi lehetõséget a közbeszerzési eljárásban. Ugyanis nem mondható ki, hogy mûszakilag azok a jelentkezõk ne lennének alkalmasak, akik igazolják, hogy más jogalapon ugyan, de a megjelölt gépeket a feladat elvégzésére igénybe tudják venni. Ezért a perbeli esetben igénybevétel jogalapjának a mûszaki alkalmasság feltételeként való meghatározása sértette a Kbt. 44. § (7) bekezdését.
<br>A fentebb foglaltak alapján tévesen értelmezte az elsõfokú bíróság a részvételi felhívás 10. b) pont ötödik francia bekezdésére figyelemmel jogszerûnek és a szerzõdés teljesítésével arányban állónak azt, hogy a felperes a mûszaki alkalmasság körében a gépek feletti tulajdonjoggal való rendelkezést kívánta meg.
<br>Mindezekre tekintettel a Fõvárosi Ítélõtábla az elsõfokú bíróság ítéletének fellebbezéssel támadott rendelkezéseit a Pp. 253. § (2) bekezdése alapján megváltoztatta és a felperes keresetét elutasította.
<br>A pervesztes felperes a Pp. 78. § (l)-(2) és 79. § (1) bekezdése értelmében köteles a sikeresen fellebbezõ alperes javára elsõ és másodfokú perköltség megfizetésére.
<br>A feljegyzett fellebbezési illetéket a 6/1986. (VI. 26.) IM r. 14. §-a alapján az állam viseli, az illetékekrõl szóló 1990. évi XCIII. törvény 5. § (1) bekezdés b) pontjába foglalt, a felperest megilletõ személyes illetékmentesség folytán.
<br>
<br>Budapest, 2004. március 31.
<br>
<br>Dr. Sára Katalin s. k., Dr. Szõke Mária s. k.,
<br>a tanács elnöke, elõadó bíró,
<br>
<br>Dr. Páldy Zsuzsanna s. k.,
<br>bíró
<br><br></body></html>