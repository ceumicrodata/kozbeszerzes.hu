<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (4549/2004)
</h2>
<br>
<br>3.Kf.27.289/2003/6.
<br>
<br>A Fõvárosi Ítélõtábla a Bálintfy & Társai Ügyvédi Iroda (ügyintézõ: dr. Szabó Péter ügyvéd 1061 Budapest, Andrássy út 2.) által képviselt Diana Utcai Általános Iskola és Gimnázium (1125 Budapest, Diana u. 35-37.) felperesnek a dr. Csanádi Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indult perében a Fõvárosi Bíróság 2003. április 23-án kelt 13.K.31.871/2002/11. számú ítélete ellen a felperes által 12. sorszám alatt elõterjesztett fellebbezésére meghozta a következõ
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletének fellebbezéssel nem támadott részét nem érinti, fellebbezett részét helybenhagyja.
<br>Kötelezi a felperest, hogy 15 napon belül fizessen meg az alperesnek 30 000 (azaz harmincezer) forint másodfokú perköltséget.
<br>A fellebbezési illetéket az állam viseli.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>A felperes mint ajánlatkérõ a Közbeszerzési Értesítõ 2002. március 13-án megjelent számában közzétett ajánlati felhívásával nyílt közbeszerzési eljárást indított a XII. Kerületi Önkormányzat területén lévõ oktatási intézmény közétkeztetésének biztosítása és az intézmény melegkonyhájának üzemeltetése tárgyában.
<br>Az ajánlatok elbírálása az összességében legelõnyösebb ajánlat szempontja alapján történt 1-tõl 10-ig pontozható részszempontok alapján. Az ajánlati felhívás szerint a részszempontok a melléjük rendelt súlyszámokkal az alábbiak voltak:
<br>részszempontok
<br>súlyszámok
<br>- a szolgáltatások bruttó ára (eladási ár = nyers anyagár + rezsiköltség + áfa)
<br>60
<br>- a szolgáltatás változatossága és biztonsága
<br>30
<br>- az étlap változatossága
<br>15
<br>- idényszerûség érvényesítése
<br>7
<br>- vitamin/kalória szükséglet biztosítása
<br>5
<br>- meghiúsulási kötbér mértéke
<br>3
<br>- kedvezõbb fizetési feltétel
<br>10
<br>Az ajánlattételi határidõben az Elamen Rt. és a Sodexho Magyarország Kft. nyújtott be ajánlatot, melyek közül az eredményhirdetésen a felperes a Sodexho Magyarország Kft. ajánlatát hirdette ki nyertesnek. Az eljárásról készült összegzés szerint a felperes az alábbi elbírálási részszempontok és súlyszámok alapján értékelte az ajánlatokat:
<br>részszempontok
<br>súlyszámok
<br>- a szolgáltatás bruttó ára
<br>60
<br>- a szolgáltatás változatossága és biztonsága
<br>
<br>A) étlap
<br>15
<br>B) idényszerûség-érvényesítés
<br>7
<br>C) vitamin/kalória szükséglet biztosítása
<br>5
<br>D) meghiúsulási kötbér mértéke
<br>3
<br>- kedvezõ fizetési feltételek
<br>10
<br>Az Elamen Rt. (kérelmezõ) jogorvoslati kérelme folytán az alperes a szerzõdéskötést megtiltotta, majd 2002. június 11-én kelt D.266/10/2002. számú határozatában megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 26. §-ának (2) bekezdése 2. fordulatát és a 34. §-ának (4) bekezdés d) pontját. Ezért az ajánlatkérõ döntéseit megsemmisítette és 1 000 000 Ft bírságot szabott ki. Döntését azzal indokolta, hogy a felperes nem a Közbeszerzési Értesítõben megjelent felhívás szerint végezte el az értékelést. Az összegzés alapján ugyanis megállapítható volt, hogy a szolgáltatás változatossága és biztonsága részszempont alszempontjaként értékelte azok súlyszáma szerint az azt követõen megjelölt négy értékelési részszempontot. Az alperes hivatalból vizsgálta az ajánlati felhívásban szereplõ egyes részszempontokat, megállapítva ugyanazon ajánlati elem többszöri értékelését, a bírság mértékének megállapításánál figyelembe vette, hogy a jogsértés reparálható, a közbeszerzési érték 17 000 000 Ft, és azt, hogy az ajánlati felhívás tévesen került közlésre.
<br>A felperes keresetében kérte az alperes határozatának bírósági felülvizsgálatát mind a jogsértés megállapítása, mind a bírság kiszabása körében. Arra hivatkozott, hogy a beérkezett ajánlatokat a Kbt. rendelkezésének megfelelõen bírálták el.
<br>Az elsõfokú bíróság a felperes keresetét elutasította, az alperessel egyezõen megállapította, hogy a felperes nem a közzétett ajánlati felhívás 13. b) pontjában közölt részszempontok alapján bírálta el az ajánlatokat. Hibázott a felperes abban is, hogy a szerkesztési pontatlanságot észlelve nem kérte a Közbeszerzési Értesítõben megjelent ajánlati felhívás helyesbítését. Az elsõfokú bíróság az alperes döntésével a bírság kiszabásának ténye és mértéke tekintetében is mindenben egyetértett.
<br>Az elsõfokú ítélet ellen benyújtott fellebbezésében a felperes mindenekelõtt azt kifogásolta, hogy a 2003. április hó 23-ra kitûzött tárgyaláson a felek távollétében, egybehangzóan elõterjesztett halasztási kérelmük ellenére hozott ítéletet az elsõfokú bíróság, mely következtében a további érvek elõadásának, a méltányosság iránti kérelem elõterjesztésének a lehetõsége elveszett. Érdemben a bírság összegszerûségének mérséklését kérte méltányosságból. Arra hivatkozott, hogy az ítélet szigorú, szûk körû jogszabály-értelmezéssel a méltányossági szempontok figyelmen kívül hagyásával a Kbt. rendelkezéseinek szó szerinti alkalmazásával jelen esetben nagyobb jogsérelmet okoz, mint a bírság mellõzése.
<br>Az alperes fellebbezési ellenkérelmében kérte az elsõfokú bíróság ítéletének helybenhagyását, perköltségének megállapítását. Hangsúlyozta, hogy a határozatában megállapított jogsértés következményeként a bírság kiszabása a Kbt. 88. §-ának (1) bekezdés f) pontja alapján nem volt mellõzhetõ. A 88. § (5) bekezdése bírság kiszabásának méltányossági alapon történõ mellõzését nem teszi lehetõvé.
<br>A felperes fellebbezése nem alapos.
<br>A Fõvárosi Ítélõtábla a fellebbezési kérelem és ellenkérelem korlátai között elsõdlegesen azt vizsgálta, hogy történt-e az elsõ fokú eljárásban eljárási jogszabálysértés. Megállapította, hogy a Pp. 151 § (1) bekezdésben foglalt 8 napon túl terjesztették elõ a felek a tárgyalás elhalasztására közös kérelmüket. Olyan fontos okot nem jelöltek meg, ami indokolta volna a késedelem ellenére a halasztást, így az elsõfokú bíróság eljárásjogi szabálysértést nem követett el. A továbbiakban azt kellett vizsgálni, van-e lehetõség méltányosságból a bírság mérséklésére. E körben az elsõfokú bíróság a bizonyítékoknak a polgári perrendtartásról szóló 1952. évi III. törvény (a továbbiakban: Pp.) 206. §-ának (1) bekezdése szerinti helyes mérlegeléssel állapította meg a tényállást, a rendelkezésre álló peradatokból okszerû következtetésre jutott jogi okfejtésével a másodfokú bíróság mindenben egyetért.
<br>A fellebbezésben foglaltakra utalással mutat rá a másodfokú bíróság arra, hogy a Kbt. 88. §-ának (1) bekezdés f) pontja szerint az alperes határozatában bírságot köteles kiszabni az e törvény szabályait megszegõ szervezettel szemben. A Kbt. 88. § (5) bekezdése értelmében a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani, míg a bírság mértéke - a (4) bekezdés szerint a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez utóbbi törvény a kiszabható bírság legalacsonyabb mértékét 1 M Ft-ban határozta meg. E rendelkezésekbõl következõen méltányosság gyakorlására nincs jogszabályi lehetõség, így sem az alperes, sem az elsõfokú bíróság a felperes által elõadottakat ilyen szempontból nem értékelhette. Az alperes a Kbt. 88. § (5) bekezdésében rögzített szempontokat tehette csak mérlegre az összegszerûség meghatározásakor, mely következtében a kiszabható legalacsonyabb mértékû bírság megfizetésére kötelezte a felperest. Tekintettel arra, hogy a felperes a terhére rótt jogsértést a fellebbezésében már nem kifogásolta, a másodfokú bíróság a Kbt. 88. § (1) bekezdés f) pontja alapján csak annak kimondására szorítkozhatott, hogy a megállapított jogsértés alapján a kógens jogszabályi elõírásra tekintettel a bírság kiszabása nem mellõzhetõ. Méltányosságot pedig jogszabályi felhatalmazás hiányában a másodfokú bíróság sem gyakorolhatott.
<br>Ezért a Fõvárosi Ítélõtábla a Pp. 253. §-ának (2) bekezdésében foglaltak alapján az elsõfokú bíróság ítéletének fellebbezéssel támadott rendelkezéseit helybenhagyta.
<br>A sikertelenül fellebbezõ felperest az alperes másodfokú eljárásban felmerült költségének megfizetésére a Pp. 78. §-ának (1) bekezdésben foglaltak alapján kötelezte a Fõvárosi Ítélõtábla, míg a tárgyi illetékfeljegyzési jog folytán le nem rótt fellebbezési illetéket a 6/1986. (VI. 26.) IM rendelet 14. §-a alapján viseli az állam.
<br>
<br>Budapest, 2004. március 31.
<br>
<br>Dr. Sára Katalin s. k., Dr. Rothermel Erika s. k.,
<br>a tanács elnöke elõadó bíró
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>