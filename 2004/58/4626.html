<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4626/2004)
</h2>
<br>1024 Budapest, Margit krt. 85.
<br>Ikt.sz.: D.182/11/2004.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás Pest Megye Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által Pest Megye Önkormányzata (1052 Budapest, Városház u. 7., nevében eljár: Volmer Kft., 1113 Budapest, Villányi út 53., képviseli: Budapesti 169. Sz. Ügyvédi Iroda, ügyintézõ: dr. Váczi Judit ügyvéd, 1042 Budapest, Árpád u. 119., a továbbiakban: ajánlatkérõ) "Pest Megyei Flór Ferenc Kórház rekonstrukciójának I. üteme" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 26. § (1) bekezdésére tekintettel a Kbt. 70. § (2) bekezdés b) pontját, valamint a 71. § (3) bekezdés 2. fordulatára tekintettel a Kbt. 71/B. § (1) bekezdés második fordulatát és a Kbt. 62. § (2) bekezdését, ezért ajánlatkérõvel szemben 2 000 000 Ft, azaz kettõmillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.
<br>A felek az eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>Ajánlatkérõ 2004. március 17-én tájékoztatta a Döntõbizottság elnökét a Kbt. 70. § (2) bekezdés a) és b) pontjai szerinti, hirdetmény közzététele nélküli tárgyalásos eljárás megindításáról a rendelkezõ részben meghatározott tárgyban az ajánlati felhívás megküldésével.
<br>A felhívás szerint a beszerzés tárgya és mennyisége a következõ:
<br>"- a mûtõket a kiszolgáló légtechnikai rendszernek az épület-felügyeleti központhoz történõ csatlakoztatásának kiépítése, orvostechnológiailag, üzemeltetés és karbantartás miatt szükséges,
<br>- az intézményi orvosigáz-alapvezeték hálózata leromlott mûszaki állapotú, az üzembiztos mûködés érdekében annak cseréje nélkülözhetetlen, szükséges,
<br>- az újonnan létesítendõ mûtõkben ÁNTSZ-szakhatósági elõírás alapján, rozsdamentes ütközõsávokat kell létesíteni, a kiemelt gyógyászati egységeknél az MSZ 737/3 EU-harmonizált magyar szabvány elõírja a pressure-monitorok használatát, mellyel az orvosi gázok szünetmentes ellátását lehet biztosítani,
<br>- az eredetileg betervezettnél (felújítottnál) korszerûbb, a szakmai követelményeknek megfelelõ mûtõasztal beépítése a szülészeten, a császármûtõben,
<br>- az EU-országokban használatos mentõ-, roham- és esetkocsiknak megfelelõ módon átalakított mentõbeálló építése szükségszerû,
<br>- a tûzoltóság mint szakhatóság az idõközben érvénybe lépett, a 2/2002. (I. 23.) BM rendelet és az MSZ 2364 szabvány alapján ragaszkodik a teljes körû védelemhez, ami a következõket jelenti:
<br>- a teljes D (mûtõblokki) épület tûzjelzõ hálózat kiépítése,
<br>- az álmennyezetek felett füstérzékelõk elhelyezése, rendszerbe kötése.
<br>A szakhatóság az MSZ 2364-610 szabványban 2002 novemberétõl elõírja, hogy a használatbavételi engedélyhez a hozzájárulást csak abban az esetben adja ki, ha az épület teljes biztonságtechnikai vizsgálata el van végezve, errõl a jegyzõkönyvet a szakhatóság megkapja.
<br>A meglévõ épület vasbeton tartószerkezeti elemeinek tervektõl eltérõ hajdani kivitelezése miatt építészeti, épületgépészeti módosítások váltak szükségessé az A épületi vizesblokkokban.
<br>A rekonstrukciós munkák során az épületek közösségi folyosóin PVC-padló cseréje lett betervezve, ám ezzel egyidejûleg szükséges a folyosók fal- és nyílászáró felületeinek is a felújítása, festés-mázolása. Ezen munkák, a jelenlegi mûszaki állapotuk miatt, a folyosók teljes rekonstrukciójához elkerülhetetlenek."
<br>Az ajánlatkérõ az eljárás alkalmazásának indokaként elõadta, hogy a K. É. - 10866/2002 számú közbeszerzési eljárás lefolytatásának eredményeképpen megkötött vállalkozói szerzõdés módosítása vált szükségessé a kiegészítõ építési, beruházási munkák miatt, melyek értéke nem haladja meg a korábbi közbeszerzés értékének 50%-át.
<br>Az eljárás elõzménye, hogy a Pest Megyei Flór Ferenc Kórház rekonstrukciója I. ütemének címzett támogatását az Országgyûlés a 2001. évi XCV. törvényben fogadta el. Az elkészített tervek alapján az építési hatósági, szakhatósági engedélyezési határozatok 2001 decemberében kerültek kiadásra.
<br>A PROGRESS-B '90 Kft. 2002. augusztus 29-i ajánlata bruttó 899 996 936 Ft fõvállalkozói árat határozott meg a pénzügyi, mûszaki ütemezés, illetve ütemterv szerinti mûszaki tartalommal.
<br>Az ajánlatkérõ a lefolytatott nyílt eljárásokat követõen kötötte meg az építési beruházásra vonatkozó vállalkozói szerzõdést 2003. május 28-án bruttó 1 023 229 156 Ft értékben. A szerzõdésben a pótmunkák számára a felek a 10.4. pontban 40 929 166 Ft + 10 232 292 Ft áfa tartalékkeretet állapítottak meg, azzal, hogy a tartalékkeret csak elõre nem látható pótmunkák költségfedezeteként használható fel. A kivitelezési munkák során orvostechnológiai, közegészségügyi, tûzrendészeti és mûszaki szükségességbõl kiegészítõ építési munkák igénye merült fel, melyek becsült értéke 247-255 M Ft volt.
<br>A rekonstrukciós munkák 2003. július 16-án kezdõdtek meg.
<br>A rekonstrukciós beruházást megalapozó tervek és engedélyek kiadása óta megváltoztak a jogszabályi és a szabványokra vonatkozó, valamint a szakhatósági elõírások. Elõadta, hogy a tervezéstõl eltérõen történt részben a kivitelezés, valamint a jelenlegi rossz mûszaki állapot is indokolja a tárgybani beruházást az 1975-1979 között épült kórházban. A rekonstrukció elvégzése a kiegészítõ építési munkák nélkül nem végezhetõ el, és a munkákat (mûszakilag egymásra épülõ technológiai folyamatok) aránytalan nehézség nélkül nem lehet elválasztani a korábbi szerzõdéstõl. Elõadta továbbá, hogy gazdasági megfontolások miatt így a határidõ betartására, valamint az esetleges garanciális igények érvényesítésére tekintettel hátrányos lenne újabb vállalkozó igénybevétele. A fedezetet az ajánlatkérõ közgyûlése 2004. február 27-én jóváhagyta.
<br>Az ajánlatkérõ a részvételi felhívásban meghatározta a fentiek szerint a beszerzés tárgyát és mennyiségét azzal, hogy a tárgyalás alapját képezõ szerzõdés a 2003. május 28-án kötött vállalkozási szerzõdés módosítása.
<br>Ajánlatkérõ a többváltozatú ajánlat tételét kizárta.
<br>A teljesítés határideje: 2004. május 30.
<br>Az ajánlat elbírálási szempontjaként a legalacsonyabb összegû ellenszolgáltatás szempontját jelölte meg. Az ajánlatkérõ által felkért ajánlattevõ a Progress-B '90 Kft. volt. Az ajánlatkérõ elõírta a Kbt. 46. §-a szerinti hatósági igazolások és nyilatkozatok becsatolását az ajánlattevõ és a 10%-on felüli alvállalkozó vonatkozásában.
<br>Az ajánlatkérõ nem határozta meg az ajánlattevõ alkalmassága elbírálásának szempontjait a pénzügyi, gazdasági, mûszaki alkalmasság körében, valamint az ajánlattevõnek a szerzõdés teljesítésére alkalmatlanná minõsítésének szempontjait. Az eredményhirdetés idõpontja, továbbá a szerzõdéskötés idõpontja nem került meghatározásra.
<br>Az ajánlatkérõ megküldte a felkért ajánlattevõ részére az árazatlan költségvetést mint dokumentációt a beszerzés tárgyát képezõ mûszaki tartalmú munkákra vonatkozóan.
<br>2004. március 22-én a felek tárgyaltak, és a tárgyalási jegyzõkönyv szerint az ajánlatkérõ bírálóbizottsága javasolta a közgyûlés elnökének a felkért ajánlattevõvel megkötni a szerzõdést 244 958 608 Ft összegben. Ezt követõen az ajánlatkérõ közgyûlésének elnöke 2004. március 26-án kelt határozatában jóváhagyta a korábbi vállalkozási szerzõdésnek az ajánlati dokumentációban történõ mûszaki tartalommal történõ módosítását bruttó 244 958 608 Ft-os összeggel. Ugyanezen nap a felek megkötötték a vállalkozásiszerzõdés-módosítást, mely szerint a szerzõdés tárgyát képezõ kivitelezési munka a fenti pótmunkákkal kiegészítve 1 076 157 949 Ft + áfa értékû és a mûszaki átadási határidõ 2004. június 30.
<br>A vállalkozási szerzõdés mûszaki tartalmának tárgyát az alábbi munkálatok képezték:
<br>- A, B, D, G épületek folyosói falfelületeinek, illetve nyílás záróinak felújítása,
<br>- a mentõbeálló átalakítása valamennyi mentõtípus fogadására,
<br>- a szülészetbe, császármûtõbe rozsdamentes ütközõsávok beépítése,
<br>- szülészetbe, császármûtõbe komplex mûtõasztal áttelepítése, beépítése,
<br>- a D épület tûzjelzõ hálózatának kiépítése,
<br>- a D épület pressure-monitor rendszerének kiépítése,
<br>- az intézményi orvosigáz-alapvezeték felújítása,
<br>- a mûtõket kiszolgáló légtechnikai rendszernek az épület-felügyeleti központhoz való kiépítése.
<br>A Döntõbizottság elnöke 2004. március 23-án kezdeményezett jogorvoslati eljárást, tekintettel arra, hogy a rendelkezésére bocsátott iratokból a Kbt. 70. § (1) bekezdés b) pontja szerinti feltételek nem voltak megállapíthatóak, a részvételi felhívás nem tartalmazza az ajánlattevõ alkalmasságának elbírálásához szükséges szempontrendszert, valamint az eredményhirdetési és szerzõdéskötési idõpont sincs meghatározva. Indítványozta a közbeszerzési eljárás jogalapjának és a részvételi felhívás jogszerûségének vizsgálatát.
<br>Az ajánlatkérõ észrevételében kérte az eljárás megszüntetését a következõ indokok alapján.
<br>Elõadta, hogy az orvostechnológiai, közegészségügyi, tûzrendészeti és mûszaki indokokból megvalósítandó kiegészítõ építési munkák szükségessége merült fel, melyek becsült értéke bruttó 247-255 M Ft.
<br>Az elõzményi nyílt közbeszerzési eljárásban 2003. május 28-án megkötött vállalkozási szerzõdés szerinti bruttó értéke 1 023 229 156 Ft volt.
<br>Teljesül a Kbt. 70. § (2) bekezdés a) pont szerinti 50%-os értékhatárra vonatkozó feltétel.
<br>Teljesül továbbá az elválaszthatatlanságra vonatkozó feltétel is a Kbt. 70. § (2) bekezdés b) pontja alapján az alábbiak szerint.
<br>A folyamatos mûködés biztosítása mellett kell a központi mûtõblokk bõvítéses rekonstrukcióját, a betegfelvételi egység épületbõvítéses átalakítását, a kórházi vizesblokkok rekonstrukcióját, a padlóburkolatok cseréjét elvégezni. A korábbi eljárás nyertese generálkivitelezõként köteles e feladatok megfelelõ ütemezésérõl gondoskodni, annak mûszaki, pénzügyi és jogi következményei vállalásával. Újabb kivitelezõ alkalmazása hátráltatná a megvalósulást, a jótállási és szavatossági kötelezettségek teljesíthetõségét.
<br>Ajánlatkérõ álláspontja szerint a Kbt. 70. § (2) bekezdés c) pontja alapján az elválasztható építési munkarészek szükségesek az eredeti szerzõdés teljesítéséhez.
<br>E feltétel azért áll fenn, mivel a tervezés kezdete óta újabb jogszabályi változások következtek be, valamint a szabványok is változtak. Továbbá az eredeti tervtõl eltérõ kivitelezés és a jelenlegi rossz mûszaki állapot is szükségessé teszi a kiegészítõ munkák elvégzését. Az ajánlati felhívás kísérõiratában megjelölt munkák megelõzik az eredeti szerzõdés teljesítésrészét képezõ befejezõ, eltakarási munkákat.
<br>Az ajánlatkérõ és a lebonyolító álláspontja szerint a 2004. március 26-án megkötött vállalkozásiszerzõdés-módosítás tárgyát képezõ egyes munkanemek vonatkozásában a Kbt. 70. § (2) bekezdés b) pontja szerinti feltételek fennállnak az alábbiak szerint.
<br>Az ajánlatkérõ elõadta az eredeti vállalkozási szerzõdés szerinti pótmunkák vonatkozásában, hogy azok 90%-ban az új betegfelvételi épület kapcsán kerültek felhasználásra, ugyanis új alapozási rendszert kellett megvalósítani. Ebbõl következõen az eredeti vállalkozási szerzõdésben foglalt pótmunkák mûszaki tartalma teljesen eltér a jelen beszerzés tárgyát képezõ 8 munkafázis szerinti beszerzéstõl.
<br>Az ajánlatkérõ az A, B, D, G épületek folyosói falfelületein, illetve nyílászáróinak felújítása munkanem kapcsán elõadta, hogy azokra a strangrendszer teljes felújítása kapcsán került sor. Egyrészt az úgynevezett strangszekrények ajtajait kellett a bontások során kicserélni, másrészt a folyosói ablakok és a folyosói falak felújítása vált szükségessé, mivel a tervezõnek nem volt módjában kutató feltárásokat végezni, azonban a feltárásokat követõen a strangokkal kapcsolatos bontási, felújítási munkák kapcsán azok mellõzhetetlenek voltak.
<br>Az összesen 107 M Ft-os nagyságrendû költségû folyosóifal- és nyílászáró-felújítás munkanem és ezen belül a mintegy 30 M Ft-os értékû festés-mázolási munkák vonatkozásában az ajánlatkérõ elõadta, hogy a 2001. évi tervekhez képest több év telt el, és ezalatt következett be a mûszaki állapotromlás.
<br>A mentõbeálló átalakítása valamennyi mentõtípus fogadására munkanem vonatkozásában az ajánlatkérõ elõadta, hogy az Országos Mentõszolgálat 2003 folyamán értesítette, hogy a rohamgépkocsik magasságához képest a mentõbeálló eredetileg tervezett magassága nem teszi lehetõvé a mentõk beállását. Ehhez képest az eredeti födém bontása és átalakítása válik szükségessé. Az ajánlatkérõ becsatolta az ajánlatkérõ rekonstrukciós tervmódosítást végzõ Hinter Land Mérnöki Iroda Kft. 2003. december 13-i megkeresését, melyben a mentõbeálló geometriájának véglegesítését kérik az Országos Mentõszolgálat budapesti mentõszervezetétõl.
<br>A szülészetbe, császármûtõbe rozsdamentes ütközõsávok beépítése és komplex mûtõasztal áttelepítése, beépítése munkanem vonatkozásában az ajánlatkérõ elõadta, hogy a bontott mûtõasztalt az eredeti elképzeléseknek megfelelõen nem lehetett újra felhasználni a beruházás során. Ezért az eredeti elképzelésekhez képest más típusú mûtõasztal került a központi mûtõblokkból áthelyezésre, melynek kapcsán a különbözõ elektromos hálózati bevezetések miatt a padozat és a mennyezet bontási munkálatai váltak szükségessé.
<br>A rozsdamentes ütközõsáv vonatkozásában - amely nem is szerepelt az eredeti tervekben - az ÁNTSZ 2004. évi új elõírásai miatt vált szükségessé e mûszaki megoldás választása.
<br>A D épület tûzjelzõ hálózatának kiépítése beruházási munkarész vonatkozásában az ajánlatkérõ elõadta, hogy erre az eredeti tûzoltósági szakhatósági elõírások szerint nem volt szükség (úgynevezett tûzzáró ajtók szerepeltek az eredeti tervekben), azonban idõközben az észrevételben megjelölt jogszabályi módosítások miatt vált ez elkerülhetetlenné.
<br>A D épület pressure-monitor rendszer kiépítése beruházási munkarész vonatkozásában ajánlatkérõ elõadta, hogy az eredeti mûszaki elõírások szerint a mûtõkben az orvosi gáz felhasználásának felügyeletét nem automatikus rendszer, hanem személyek látták el. Azonban a késõbbi és az észrevételben megjelölt EU-szabvány elõírása szerint feltétlenül indokolt az automatika kiépítése az eddigi megoldás helyett. A vonatkozó szabvány szerint - melyet becsatolt - a kórházi gázellátó rendszerek idõszakos felülvizsgálatánál a szükséghelyzeti gázellátó egységek meglétét és mûködõképességét igazolni kell, tekintettel arra, hogy az ellátás fenntartása szükséghelyzet esetén is biztosítandó.
<br>Az ajánlatkérõ az intézményi orvosigáz-alapvezeték felújítása munkanem vonatkozásában elõadta, hogy az eredeti ajánlatban a gépészeti és ezen belül az alapvezetékek cseréje nem szerepelt. A feltáró munkák során azonban észlelték, hogy az 1979-ben kialakított vezetékhálózat olyan rossz mûszaki állapotban van, hogy a központi gázellátó és a mûtõblokk közötti gázalapvezeték-szakasz cseréje feltétlenül indokolt.
<br>Az ajánlatkérõ a mûtõket kiszolgáló légtechnikai rendszernek az épületfelügyeleti központhoz történõ csatlakoztatása munkanem vonatkozásában elõadta, hogy a beruházások során nyilvánvalóvá vált, hogy a mûtõtér teljes légtechnikai rendszere üzemképtelen. Az eddigi mûködtetése szabálytalannak minõsült. A jelenleg kialakítandó légtechnikai rendszer elektronikus vezérlése kapcsán új elektronika kerül kialakításra, mely tekintettel arra, hogy épületfelügyeleti rendszer eddig nem mûködött, feltétlenül szükséges.
<br>Álláspontja szerint az alkalmassági szempontrendszer már az elõzményi közbeszerzési eljárás során igazolást nyert, ennek ismétlése nem szükséges. A Kbt. 44. §-a szerinti pénzügyi, gazdasági és mûszaki alkalmasság igazolása csak egy lehetõség a jelen közbeszerzési eljárásban, azonban a felek között érvényes és hatályos, a polgári jog szerinti vállalkozási szerzõdés módosításáról van csak szó. Ehhez képest az alkalmasság igazolása nem szükséges, kizárólag a Kbt. 46. §-a szerinti, az eljárásból való kizárást megalapozó körülményeket kellett ebben az esetben az ajánlatkérõnek igazolnia.
<br>Álláspontja szerint a Kbt. 71. § (4) bekezdés és a Kbt. 71/B. § (1) bekezdése nem írja elõ kötelezõen az eredményhirdetési és szerzõdéskötési idõpont meghatározását. Az ajánlatkérõ elismerte, hogy az eljárást lezáró döntés meghozatalának napján megkötötték a szerzõdést, és hogy a 8 napos szerzõdéskötési moratóriumot nem tartották be a Kbt. 62. § (2) bekezdés szerint.
<br>Elõadta, hogy a Kbt. a közbeszerzési eljárást követõen megkötött szerzõdés vonatkozásában írja elõ a szerzõdéskötési moratóriumot, azonban a szerzõdés módosítása vonatkozásában ez nem elõírás.
<br>A PROGRESS-B '90 Kft. érdemi észrevételt nem tett.
<br>A Döntõbizottság a közbeszerzési eljárásban keletkezett iratok, az ajánlatkérõ szóbeli és írásbeli észrevétele alapján megállapította, hogy a hivatalból történt eljáráskezdeményezés megalapozott.
<br>A Döntõbizottság elõször azt vizsgálta, hogy az ajánlati felhívás a Kbt. 7l/B. § (1) bekezdés második fordulatában szabályozott követelményeknek megfelelt-e.
<br>A Döntõbizottság megállapította, hogy az ajánlatkérõ részvételi felhívásként megjelölt, tartalma szerint ajánlati felhívása nem felel meg a Kbt. 71/B. § (1) bekezdés második fordulata szerinti alábbi tartalmi követelményeknek.
<br>A Kbt. 71. § (3) bekezdés második fordulata szerint e törvénynek a nyílt közbeszerzési eljárás lefolytatására vonatkozó egyéb rendelkezéseit a (4)-(6) bekezdésekben, valamint a 71/A. és 71/B. §-ban foglalt eltérésekkel kell alkalmazni.
<br>(4 ) A tárgyalásos eljárásban az ajánlattevõk részére közvetlenül megküldött ajánlati felhívásnak legalább a következõ adatokat kell tartalmaznia:
<br>a) az ajánlatkérõ nevét, címét, telefon- és telefaxszámát;
<br>b) szükség esetén a dokumentáció beszerzési helyét, megkérésének határidejét és pénzügyi feltételeit;
<br>c) a beadandó iratok megjelölését;
<br>d) az ajánlatkérõ pénzügyi ellenszolgáltatásának feltételeit;
<br>e) a Kbt. 34. § (3) bekezdésében foglaltakat, ha azok a részvételi felhívásban nem szerepeltek;
<br>f) az eljárás lefolytatásának menetét és az ajánlatkérõ által elõírt különös szabályait;
<br>g) az elsõ tárgyalás idõpontját.
<br>(5) A tárgyalásos eljárásban nem érvényesül az ajánlattételre vonatkozó határidõk e törvényben meghatározott legrövidebb tartama, de a határidõt úgy kell megállapítani, hogy az ajánlattevõk egyenlõ eséllyel megfelelõ ajánlatot tehessenek.
<br>(6) Tárgyalásos eljárásban az eljárás eredményét már az utolsó tárgyalás befejezésekor is ki lehet hirdetni.
<br>A Kbt. 71/B. § (1) bekezdése második fordulata szerint az ajánlati felhívásnak a Kbt. 71. § (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d) , 3., 4., 8., 9. a)-c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.
<br>A Döntõbizottság megállapította, hogy a Kbt. fenti rendelkezései alapján az ajánlatkérõnek kötelezettsége lett volna az eljárás lefolytatásának menetét meghatározni, az egyes eljárási szakaszok határidejét, így az eredményhirdetés idõpontját, valamint a szerzõdéskötés idõpontját is. Az ajánlatkérõ azonban csak az elsõ tárgyalás idõpontját határozta meg, a további eljárási szakaszokra vonatkozóan nem rendelkezett a felhívásban.
<br>A Kbt. fenti rendelkezései azt a célt szolgálják, hogy a közbeszerzési eljárás szakaszai és az ahhoz rendelt határidõk az ajánlattevõk számára elõre ismertek legyenek, eljárási lépéseiket ezekhez igazíthassák. A felhívás a megjelölt idõpontokat nem tartalmazta.
<br>A Döntõbizottság megállapította, hogy az ajánlati felhívás nem tartalmazza a 9. sz. melléklet 8., 9. a)-b) pontjai szerint az ajánlattevõ pénzügyi, gazdasági, mûszaki alkalmasságának megállapítását szolgáló szempontokat, valamint ezzel összefüggésben a szerzõdés teljesítésére alkalmatlanná nyilvánítás szempontjait sem. A Döntõbizottság nem fogadta el az ajánlatkérõ hivatkozását, hogy az elõzményi, nyílt közbeszerzési eljárás során már az alkalmassági szempontok vizsgálatra kerültek, mivel az elõzményi közbeszerzési eljárás a szerzõdés megkötésével lezárult. A jelen közbeszerzési eljárásban az alkalmasság ismételt vizsgálata kógens elõírás a fentiek szerint, az ajánlatkérõnek csak a pénzügyi, gazdasági, mûszaki alkalmasság igazolási módozatainak a megválasztására van módja a törvényi taxáció keretén belül.
<br>A Döntõbizottság nem fogadta el az ajánlatkérõ hivatkozását a vonatkozásban sem, hogy a Kbt. 46. §-a szerinti igazolásokra és nyilatkozatokra vonatkozó szabálynak való megfelelés pótolja az ajánlattevõre vonatkozó kötelezõ alkalmassági vizsgálatot, mivel e kizáró körülmények vizsgálata teljesen elkülönül a szerzõdés teljesítésére való alkalmasság igazolásával kapcsolatos vizsgálattól.
<br>Ezt követõen a Döntõbizottság vizsgálta az eljárásfajta választására vonatkozó jogalap jogszerûségét.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárásra a Kbt. 70. §-a tartalmazza a megengedõ szabályokat.
<br>Az ajánlatkérõ a közbeszerzési eljárását a Kbt. 70. § (2) bekezdés a)-b) pontjaira alapozta.
<br>A Kbt. 70. § (2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy:
<br>a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének 50%-át, és
<br>b) a kiegészítõ építési beruházási munkát, illetve a szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy
<br>c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.
<br>A Döntõbizottság a jelen eljárásban a fenti és az ajánlatkérõ által hivatkozott feltételek fennállását vizsgálta és megállapította, hogy azok nem állnak fenn az alábbiak szerint.
<br>A Döntõbizottság rámutat arra, hogy a hirdetmény nélküli tárgyalásos eljárás feltételeinek a beszerzés egésze, az annak tárgyát képezõ teljes mûszaki tartalom vonatkozásában kell fennállnia, azonban az ajánlatkérõ a feltételek fennálltát nem bizonyította sem az A, B, D, G épületek folyosói, illetve nyílás zárói felújítása munkanem, sem pedig a D épület pressure- monitor rendszer kiépítése munkanem, illetve az orvosigáz-alapvezeték munkanem vonatkozásában.
<br>A Döntõbizottság álláspontja szerint az eredeti tervek elkészültekor hatályos jogszabályi rendelkezések és az idõközi szakhatósági elõírások változása miatt szükségessé váló munkanemek (rozsdamentes ütközõsáv beépítése, D épület tûzjelzõ hálózatának kiépítése, mûtõk légtechnikai rendszeréhez kapcsolódó épületfelügyeleti központ kiépítése) vonatkozásában fennállnak a Kbt. 70. § (2) bekezdés b) pontja szerinti feltételek. Fennállnak továbbá a feltételek az eredeti tervek idején érvényesülõ, és azóta megváltozott, a mentõkocsikra vonatkozó mûszaki követelmények miatti munkanem (mentõbeálló átalakítása) tekintetében.
<br>A Döntõbizottság álláspontja szerint az A, B, D, G épületek nyílászárói, folyosói falfelületei és burkolatainak felújítása nem minõsülnek váratlan és elõre nem látható beruházásnak, figyelemmel arra, hogy már az ajánlattevõ eredeti ajánlata is tartalmazott építõmesteri és padlóburkolati munkákat a vizes blokkok felújításával kapcsolatosan, melyektõl a jelen felújítás elkülöníthetõ, továbbá ezek szükségessége a beruházás kezdetekor is felismerhetõ volt. A választott eljárásfajta konjunktív feltételei közé tartozik, hogy a kiegészítõ beruházásoknak az ajánlatkérõ által elõre nem láthatóaknak kell lenniük, mely feltétel nem áll fenn, hiszen már szerepeltek feltárással járó, azonos munkanemek az elõzményi beruházás során is. Az e munkanem körébe tartozó munkák tehát új beszerzésnek minõsülnek. A Döntõbizottság nem fogadta el az ajánlatkérõ indokát, hogy az idõközi állagromlás miatt váltak ezek a munkák szükségessé, mivel ezek szükségessége már a 2003 májusában megkötött szerzõdés idején is megállapítható volt, továbbá az építési beruházás eredeti szerzõdésének teljesíthetõsége ezen munkák elvégzésétõl nem függ. Figyelembe vette azt a tényt is a Döntõbizottság, hogy az 1. munkanem - mely vonatkozásában az eljárásfajta-választás feltételei nem állnak fenn a fenti indokok alapján - a kiegészítõ beruházás értékének közel a felét képviseli.
<br>A Döntõbizottság megállapította, hogy az ajánlatkérõ hivatkozása a pressure-monitor rendszer kiépítésével kapcsolatban az MSZ EN 737-3.2000 szabványra nem helytálló, mivel a becsatolt szabvány elõírása szerint nemcsak automatika, hanem az ajánlatkérõ által eddig alkalmazott személyzet útján is megoldható a gázellátó rendszer ellenõrzése. Következésképpen az automatika beépítésével új beszerzési igényen alapuló beruházásról van szó, mely nem képezi elválaszthatatlan kiegészítését az eredeti beruházásnak.
<br>A Döntõbizottság nem fogadta el az ajánlatkérõ hivatkozását az esetleges garanciális igények érvényesíthetõségével kapcsolatosan sem, mivel e célszerûségi szempont nem vehetõ figyelembe az eljárásfajta-választás feltételei vizsgálatánál.
<br>A Döntõbizottság megállapította, hogy az orvosigáz-alapvezeték munkanem keretén belül tervezett felújítási munkák szintén elkülöníthetõek, új beszerzésnek minõsülnek, mivel azok szükségessége a kórház 1979 óta bekövetkezett mûszaki állapotromlására tekintettel merültek fel. Tehát ezen munkanem sem minõsíthetõ kiegészítõ építési munkának, mely az eredeti beszerzéstõl elválaszthatatlan, hiszen az alapvezeték cseréjérõl van szó a rossz mûszaki állapotra figyelemmel.
<br>A Döntõbizottság szintén nem fogadta el az ajánlatkérõnek a Kbt. szerzõdésmódosítással kapcsolatos, a 73. § (3) bekezdésére történõ hivatkozását, ugyanis az ajánlatkérõ konkrétan megválasztott hirdetmény közzététele nélküli eljárást indított, amely eredménye az elfogadott ajánlatnak megfelelõ szerzõdés. Az ajánlatkérõ eljárása nem szerzõdés módosítására irányult, hiszen akkor nem a Kbt. 70. § (2) bekezdése szerint kellett volna eljárnia.
<br>A Döntõbizottság álláspontja szerint teljesen eltérõ jogcímekrõl van szó, és a hirdetmény közzététele nélküli tárgyalásos eljárásra vonatkozó ajánlatkérõi döntés kizárja az ezzel egyidejûleg történõ és az elõzményi közbeszerzési eljárást lezáró szerzõdés módosítására történõ hivatkozást.
<br>A Döntõbizottság a fentiekre tekintettel megállapította, hogy az ajánlatkérõnek a hirdetmény közzététele nélküli tárgyalásos eljárás jogalapjával kapcsolatos döntése jogsértõ volt.
<br>A Döntõbizottság a fentiek alapján a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés d) és f) pontjai szerinti jogkövetkezményeket alkalmazta.
<br>A Kbt. 88. § (1) bekezdés f) pontja szerint a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Döntõbizottság a Kbt. fenti rendelkezése alapján döntött a bírság kiszabásáról. A bírság összegének megállapításánál figyelembe vehetõ körülményeket a Kbt. 88. § (4) és (5) bekezdései szabályozzák.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A hatályos jogszabályok szerint a bírság legkisebb összege szervezet vonatkozásában 1 000 000 Ft, természetes személlyel szemben pedig 100 000 Ft.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság megállapította, hogy az ajánlatkérõ eljárásfajta-választásra és a felhívásra vonatkozó döntése a közbeszerzési bizottság által hozott kollektív döntés volt, így a személyes felelõsség megállapítása nem lehetséges.
<br>A Döntõbizottság figyelemmel volt a bírság összegének meghatározásánál a beszerzés értékére (245 M Ft), valamint arra, hogy az ajánlatkérõ mind az ajánlati felhívás (részvételi felhívás) tartalmának meghatározása során, mind pedig az eljárásfajta választása vonatkozásában jogsértést követett el, a megkötött szerzõdésre tekintettel a jogsértés nem reparálható, ugyanakkor az is figyelembe veendõ körülmény volt, hogy az ajánlatkérõ együttmûködõ magatartást tanúsított a jogorvoslati eljárás során.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 29.
<br>
<br>Dr. Csanádi Péter s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br><br></body></html>