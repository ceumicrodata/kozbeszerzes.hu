<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>LEGFELSÕBB BÍRÓSÁG (4574/2004)
</h2>
<br>Kf.IV.37.172/2002/8.
<br>
<br>A Magyar Köztársaság Legfelsõbb Bírósága a dr. Gyõry András ügyvéd (6720 Szeged, Széchenyi tér 5.) által képviselt DÉLÉPÍTÕ Építõ és Szerelõ Rt. (6721 Szeged, Bocskai u. 10-12.) felperesnek az elsõfokú eljárásban dr. Eke-Pekács Tibor jogtanácsos, a másodfokú eljárásban dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felül- vizsgálata iránt indult perében - amely perbe az alperes pernyertességének elõmozdítása érdekében a dr. Balázs Péter ügyvéd által képviselt Könnyûszerkezet Építõ és Szolgáltató Kft. (6721 Szeged, Szilágyi u. 2.) beavatkozott - a Fõvárosi Bíróság 2001. november 21. napján kelt 2.K.32.666/2000/21. számú ítélete ellen a felperes által 23. sorszám alatt benyújtott fellebbezés folytán az alulírott napon megtartott nyilvános tárgyaláson meghozta az alábbi
<br>
<br>ÍTÉLETET:
<br>
<br>A Legfelsõbb Bíróság az elsõfokú bíróság ítéletét helybenhagyja.
<br>Kötelezi a Legfelsõbb Bíróság a felperest, hogy 15 nap alatt fizessen meg az alperesnek 10 000 (tízezer) forint, az alperesi beavatkozónak 10 000 (tízezer) forint másodfokú eljárási költséget, továbbá az államnak - az illetékhivatal felhívására - 13 500 (tizenháromezer-ötszáz) forint fellebbezési eljárási illetéket.
<br>Az ítélet ellen további fellebbezésnek nincs helye.
<br>
<br>INDOKOLÁS
<br>
<br>Csongrád Város Önkormányzata - mint ajánlatkérõ - a Batsányi János Gimnázium és Szakközépiskola bõvítésének építési engedély alapján történõ kivitelezése érdekében a Közbeszerzési Értesítõ 1999. október 6-i, 54. számában nyílt elõminõsítési eljárás lefolytatására részvételi felhívást tett közzé.
<br>A pénzügyi, mûszaki, gazdasági alkalmasság, illetve alkalmatlanság vizsgálatára kiterjedõ elõminõsítési eljárást az ajánlatkérõ 1999. november 12-én kelt, eredményt tartalmazó levele zárta le.
<br>Ezt követõen az ajánlatkérõ az összességében legelõnyösebb ajánlat kiválasztásának bírálati szempontjait megállapította. Dokumentációt is készített, és helyszíni konzultációt biztosított.
<br>A felperesen, az alperesi beavatkozón és a Bodrogi Bau Kft.-n kívül további hét vállalkozás nyújtott be ajánlatot. Ezek közül az ajánlatkérõ - szakértõi bizottság értékelésével egyezõen - a 910 pontra értékelt felperesi alapajánlatot hirdette ki nyertesnek, míg a második legjobb ajánlatot 885 ponttal az alperesi beavatkozó tette.
<br>A pontozás objektivitását és azt, hogy nem az összességében legelõnyösebb ajánlat lett a nyertes, az alperesi beavatkozó és a Bodrogi Bau Kft. sérelmezte, 2000. február 3-án jogorvoslati eljárást kezdeményezett.
<br>Az alperes a 2000. február 11-én kelt D.28/12/2000. számú határozatában az alperesi beavatkozó kérésére a szerzõdés megkötését megtiltotta.
<br>A 2000. február 17-én felvett alperesi jegyzõkönyvbõl kitûnõen az alperes hivatalból észlelte, hogy az alperesi beavatkozó ajánlata az érintett iskola részére történõ felajánlást is tartalmazott. E körben az alperesi beavatkozó elõadta, hogy a felajánlás nincs kapcsolatban a beszerzés tárgyával, mert szerzõdés alapján más csongrádi székhelyû iskolát, illetve rendõrkapitányságot is támogat. Az ajánlatkérõ ezen kérdésrõl úgy nyilatkozott, hogy a felajánlást értékelésénél nem vette figyelembe.
<br>Az alperes a 2000. március 3-án D.28/17/2000. számú - a 2000. március 10-én kelt D-28-23/2003. számú döntésével kijavított - határozatában a perben nem álló Bodrog Bau Kft. jogorvoslati kérelmét alaptalansága miatt elutasította, míg az alperesi beavatkozó kérelme alapján megállapította, hogy az ajánlatkérõ megsértette az 1999. évi LX. törvénnyel módosított 1995. évi XL. törvény (a továbbiakban: Kbt.) 55. § (6) bekezdésére tekintettel az 59. § (1) bekezdését. Ezért a közbeszerzési eljárást lezáró döntést az alperes megsemmisítette, egyidejûleg kötelezte az ajánlatkérõt az alperesi beavatkozó javára 30 000 Ft igazgatási szolgáltatási díj megfizetésére. Az alperes - határozatának indokolásából kitûnõen - részletesen megvizsgálta a lefolytatott közbeszerzési eljárást. Értékelése szerint az alperesi beavatkozó ajánlata volt a legelõnyösebb; ezért nyilvánította jogszabálysértõvé az ajánlatkérõ döntését.
<br>A felperes keresetében a közigazgatási határozat felülvizsgálatát és - annak megváltoztatásával - az alperesi beavatkozó jogorvoslati kérelmének elutasítását kérte, valamint azt, hogy a bíróság az alperesi beavatkozót a közbeszerzési eljárásból zárja ki. Sérelmezte, hogy az alperes szakértõ bevonása nélkül, hatáskörét túllépve, ugyanakkor jogszerûtlenül nem valamennyi, hanem kizárólag az õ és az alperesi beavatkozó ajánlatát pontozta újra. Nem értett egyet az alperes azon álláspontjával, amely szerint a legjobb ajánlatra maximális, a legrosszabbra pedig minimális pontot kell adni, hiszen a Kbt. 34. § (3) bekezdés c) pontja és a Kbt. 55. § (6) bekezdése értelmében - álláspontja szerint - csak az esélyegyenlõség elvének biztosítása szükséges.
<br>Rámutatott a felperes arra is, hogy az összes ajánlat értékelésének hiánya miatt az alperes sem követte az általa meghatározott pontozási elveket.
<br>Kifejtette, hogy a 11 millió Ft-os különbség miatt az alperesi beavatkozó és a saját ajánlati ára nem kaphatott volna azonos pontszámot, mert a kamarai igazolást egyik fél sem csatolta; ezen túl két magyarországi társaság esetében a Kbt. 59. § (3) és (6) bekezdése indokolatlanul került alkalmazásra.
<br>Miután az alperesi beavatkozónak 3 éven belül nem volt befejezett beruházása, már az elõminõsítési eljárás során ki kellett volna zárni.
<br>Megítélése szerint a finanszírozási feltételek az õ ajánlata esetében voltak a legkedvezõbbek, mert a részletes pénzügyi ütemtervet az ajánlatkérõvel egyeztetve kívánta meghatározni; ezenkívül az alperesi beavatkozó - ajánlata szerint nála kedvezõtlenebbül a teljes összeget augusztus 31-én - azaz a december végi üzembe helyezés elõtt, kamattól elesve és üzemeltetési költségeket okozva - már ki kellett volna fizetni.
<br>A felperes úgy ítélte meg, hogy minõsítésük azonos, így pontszámaiknak is egyezõnek kellett volna lenni. A teljesítési határidõ kapcsán a felperes elõadta, hogy - bár az alperesi beavatkozó rövidebb határidõt vállalt - azt is mérlegre kellett volna tenni, hogy az alperesi beavatkozó ajánlata a határidõ kitolására módot nyújtott.
<br>A felperes megítélése szerint ajánlata kedvezõbb volt a csongrádi munkaerõ alkalmazása szempontjából is. Kiemelte, hogy az ajánlati áron túl kilátásba helyezett, ingyenesen nyújtott mûszaki eszközök felajánlása a Kbt. 24. § (1) bekezdésével ellentétes. A felvetõdõ bûncselekmény elkövetése az alperesi beavatkozó kizárását is indokolttá tette volna.
<br>Az alperes és az alperesi beavatkozó ellenkérelme a kereset elutasítására irányult.
<br>Az alperesi beavatkozó kiemelte, hogy - miután a Kbt.-ben megszabott határidõ alatt kizárására irányulóan vele szemben a felperes eljárást nem kezdeményezett - e kérdés a bíróság elõtt nem volt kifogásolható, annál is inkább, mivel arra az alperes határozata sem tért ki.
<br>Az elsõfokú bíróság a perben felmerülõ szakkérdések vizsgálatára dr. Szögi Ferenc igazságügyi szakértõt rendelte ki.
<br>Az elsõfokú bíróság a felperes keresetét elutasította. Ítéletének indokolásában a Kbt. 43. § (1) bekezdésére, az 59. § (1) be kezdésére, a 34. § (1) és (3) bekezdésére, valamint az 55. § (6) és (7) bekezdésére hivatkozott. Kifejtette, hogy az ajánlati felhívásnak, illetve dokumentációnak megfelelõ ajánlatok objektív módon akkor vethetõk egybe, ha az alperes érvelése szerint a legjobb ajánlat maximum-, a legrosszabb pedig minimumpontszámot kap. Ezért az elsõfokú bíróság az alperesi értékelés módját kifogásoló felperesi érvelést nem fogadta el. A felperes vitatta, konkrét adatokkal azonban nem cáfolta meg az alperes azon állítását, mely szerint döntése során valamennyi ajánlatot értékelt, így a határozatban lévõ számadatok nem torzítottak. Az egyes részszempontok közül a felperes nem vitatta az alperes értékelését a minõség és a kötbér tekintetében.
<br>A Kbt. 59. § (2), (3) és (6) bekezdésére hivatkozással megállapította az elsõfokú bíróság, hogy a felperes és az alperesi beavatkozó értékelt ajánlati árai között 10% alatti, mintegy 11 millió Ft-os különbség található, így - az alperesi beavatkozó által csatolt kamarai igazolásokra figyelemmel - az alperes helyesen tekintette ajánlataikat egyenértékûnek. Ezért az alperes az ajánlatkérõ értékelésével megegyezõ ajánlati összegekre adott pontszámítása nem jogszerûtlen.
<br>Egyetértett az elsõfokú bíróság az alperesnek az ajánlatkérõ bírálatával azonos mérlegelésével, melyben a referenciák közötti különbséget 2 pontban jelölte meg. E körben kiemelte az elsõfokú bíróság, hogy ha az alperesi beavatkozónak figyelembe vehetõ referenciái nem lettek volna, úgy ennek következményét már az elõminõsítési eljárásban le kellett volna vonni; erre azonban nyilvánvalóan azért nem került sor, mert a feladat teljesítéséhez szükséges építési referenciákkal az alperesi beavatkozó rendelkezett. Ekként az azonos tárgyú építésnél mutatkozó eltérés a felperes és az alperesi beavatkozó közötti 2 pontos különbséggel kellõen értékelésre került; ezen okok miatt az elsõfokú bíróság a szakértõ ellentétes véleményezését nem vette figyelembe.
<br>Rámutatott az elsõfokú bíróság, hogy az ajánlati felhívásban és a dokumentációban nem jelölt, illetve rejtve maradó elképzelések teljesítésének hiányát nem lehet az elõírásoknak egyébként megfelelõ ajánlattevõ terhére írni. Miután pedig a finanszírozásnak a felperes által elõadott szempontjait az ajánlatkérõ nem fogalmazta meg, nincs jogszerû alap arra, hogy a finanszírozásnál - az ajánlatkérõ és az alperes által egyezõen 80-ra tett értékeléssel szemben - a felperes magasabb pontszámot kaphasson. Ugyanezen ok miatt nem vehetõ továbbá figyelembe a teljesítési határidõnél a felperes azon kifogása, mely szerint ajánlatkérõnek 2000. évben nem volt szüksége az iskolának, ezért a nem vitásan korábbi teljesítés folytán számára 8 pont, míg az alperesi beavatkozónak 9 pont lenne helyes. E körben az elsõfokú bíróság hivatkozott arra is, hogy a szakértõi vélemény sem igazolta a felperes kivitelezési határidõ kapcsán elõadott aggályát.
<br>Megállapította az elsõfokú bíróság, hogy az alperes - döntése során - mérlegelte a csongrádi munkaerõ foglalkoztatása címen értékelhetõ felajánlásokat is. Tekintve, hogy e tételnél az alperes az ajánlatkérõvel azonos pontszámot jelölt meg, az elsõfokú bíróság jogi álláspontja szerint a felperesnek kellett volna hathatós érveket felsorakoztatnia annak igazolására, hogy ajánlata miért érdemelt 9 pont helyett 10 pontot. Erre azonban nem került sor, így a felperes ez irányú kifogása sem elfogadható.
<br>Mindezekre tekintettel az elsõfokú bíróság álláspontja szerint az alperes értékelése a felperesi érvek alapján nem tekinthetõ jogszerûtlennek.
<br>Rámutatott arra az elsõfokú bíróság, hogy a Kbt. 89. § (1) bekezdése szerint a bíróság jogköre az alperesi határozat felülvizsgálatára terjed ki. Az alperes azonban az alperesi beavatkozó felajánlása kérdésében nem foglalt állást, ezért nincs olyan döntés, amely a bírósági felülvizsgálatra utat nyithatott volna; emiatt az alperesi beavatkozó kizárására vonatkozó felperesi kérelem elbírálására sem kerülhetett sor.
<br>Az elsõfokú bíróság ítélete ellen a felperes fellebbezett, annak megváltoztatását és a keresetének megfelelõ döntés hozatalát kérte.
<br>Továbbra is fenntartotta azon álláspontját, hogy az alperes határozata megalapozatlan és jogszabályellenes. Kifogásolta a pontozás során alkalmazott pontozási módot, amely szerint a legjobb ajánlat a maximális pontszámot kell hogy kapja, míg a legrosszabb ajánlat a minimális pontszámot.
<br>Támadta, hogy az alperes a két ajánlatot újrapontozta szakértõ bevonása nélkül.
<br>Álláspontja szerint nyilvánvalóan az összes ajánlat újrapontozásával lehetséges a legjobb ajánlat kiválasztása. Bár az alperes jelezte, hogy az újrapontozás megtörtént, azonban ezt a határozat nem tartalmazza, és ez önmagában is jogszabályellenes; az alperes a perben sem mutatta be a számításait. Az egyes részszempontok tekintetében az ajánlati árra, a referenciára, a finanszírozási feltételekre, a teljesítési határidõre és a csongrádi munkaerõ alkalmazására vonatkozó keresetbeli kifogásait továbbra is fenntartotta.
<br>Hivatkozott arra, hogy az alperes a Kbt. 79. § (6) bekezdése alapján az alperesi beavatkozó ajánlatában jogszabálysértésrõl szerzett tudomást, nevezetesen hogy az ajánlati áron túl mûszaki eszközök ingyenes juttatását helyezte kilátásba az ajánlatkérõ részére. Figyelemmel arra, hogy az ajánlatok bontása során csak az ajánlati ár kap nyilvánosságot, ez a további juttatás titkos - az ajánlatkérõ befolyásolására alkalmas - törvénytelen juttatásnak minõsül.
<br>Megítélése szerint az alperesnek a Kbt. 79. § (7) bekezdését felhíva e kérdésben is vizsgálódnia és döntenie kellett volna.
<br>Az alperes és az alperesi beavatkozó fellebbezési ellenkérelme az elsõ fokú ítélet helybenhagyására irányult.
<br>A fellebbezés nem alapos.
<br>Az elsõfokú bíróság részletesen feltárta és ítélete indokolásában megfelelõ alapossággal rögzítette az ügyben irányadó tényállást, továbbá abból helyes jogi következtetést vont le.
<br>A felperes keresete - tartalmilag - megegyezett az elsõ fokú ítélet elleni fellebbezésében foglaltakkal; így elsõdlegesen azt állapította meg a Legfelsõbb Bíróság, hogy az elsõfokú bíróság a kereseti kérelem egészében döntött a Pp. 213. §-a alapján, a keresetben az alperesi határozattal szemben felhozott jogszerûségi kifogásokra és érvelésekre részletesen, a Pp. 221. § (1) bekezdésének megfelelõen kitért az ítélet indokolásában, azzal a Legfelsõbb Bíróság is egyetértett.
<br>Kiemeli a Legfelsõbb Bíróság, hogy a Kbt. 55. § (6) bekezdésének megfelelõen az ajánlatoknak az elbírálás részszempontjai szerinti tartalmi elemeit kell a ponthatárok között értékelni, a ponthatárok pedig a Kbt. 43. bekezdés c) pontja szerint - minden részszempont esetében azonosak.
<br>A felperes értelmezésében a ponthatárok között az ajánlatkérõ elvárásait is pontértékhez lehetne kötni, mégpedig olyan elvárásokat, amilyenek az ajánlatokban egyáltalán nem is jelentek meg tartalmi elemként. A felperes értelmezését elfogadva az ajánlatkérõ szabadon dönthetne abban, hogy egy-egy részszemponton belül milyen ponthatárokat alkalmaz - azaz a maximális és a minimális pontokat szabadon oszthatná ki, ezzel viszont nyilvánvalóan eltérne a felhívásban megadott és valamennyi részszempont esetében azonos ponthatároktól. A Kbt. 55. § (6) bekezdése szerinti objektív értékelés csak úgy biztosítható, ha minden részszempont esetén a legjobb ajánlat a felsõ, a legrosszabb az alsó ponthatárnak megfelelõ pontszámot kapja, a többi ajánlat pedig matematikai arányosítással a tartalmi elemhez illeszkedõ pontszámot éri el.
<br>A felperes által kifogásolt felajánlás tekintetében rámutat arra a Legfelsõbb Bíróság, hogy az nem képezte az ajánlat részét, errõl az ajánlatkérõ kifejezetten nyilatkozott is; a döntõbizottsági tárgyaláson a jelenlévõk között - így a felperes részvételével is - e kérdés tisztázásra került. Az alperesi határozat erre nem tért ki, így annak bírósági felülvizsgálatára sem kerülhetett sor. A beavatkozó az 1996. évi CXXVII. törvény 4. § (2) bekezdés d) pontja alapján támogatás nyújtására jogosult volt.
<br>A Legfelsõbb Bíróság osztotta az elsõfokú bíróságnak az egyes részszempontok tekintetében részletesen kifejtett jogi álláspontját; ezt illetõen sem tartalmazott a felperesi fellebbezés újabb érvelést.
<br>Hangsúlyozza a Legfelsõbb Bíróság, hogy az ajánlatkérõ a beavatkozót a szerzõdés teljesítésére alkalmasnak minõsítette, õt ajánlattételre felhívta. A referenciák az ajánlatok elbírálásának egyik részszempontja volt, de amíg az alkalmasság vizsgálatában a hasonló rendeltetésû referenciákat vizsgálta az ajánlatkérõ, az ajánlatok összehasonlítása során a referenciákat minden egyéb - pl. a rendeltetésre utaló - megkötöttség nélkül kellett értékelni. Az alperes határozatában foglaltak szerint ezt az összehasonlítást a referenciák egészére vonatkozóan végezte el, és ily módon találta helyesnek az ajánlatkérõ pontozását. E tárgyban a perben kirendelt szakértõ tévesen vetette össze az alkalmassági szempontot és a bírálati részszempont szerinti értékelést, továbbá a részszempont szerinti vizsgálatot indokolatlanul szûkítette le az oktatási rendeltetésû referenciákra.
<br>Miután az alkalmasság vizsgálata az elõminõsítési eljárásban lezajlott, azt már nem lehet vizsgálni az értékelési, ajánlattételi szakaszban.
<br>Kiemelést érdemel az is, hogy a finanszírozási feltételek körében az ajánlatkérõ nem írta elõ a felhívásban és a dokumentációban, hogy számára a korábbi teljesítés finanszírozási nehézséget okoz, tehát az elõrehozott teljesítés számára nem kedvezõ. Mivel a teljesítési határidõ elbírálási részszempont volt, éppen ezért elõteljesítésre lehetõség volt.
<br>Összességében tehát alaptalanul kifogásolta a felperes az alperes határozatának jogszerûségét, helytállóan utasította el az elsõfokú bíróság a keresetet.
<br>Erre való tekintettel a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján helybenhagyta.
<br>A fellebbezési eljárásban felmerült alperesi és alperesi beavatkozói perköltség megfizetésére a Legfelsõbb Bíróság a felperest a Pp. 78. § (1) bekezdése és 83. § (1) bekezdése értelmében kötelezte.
<br>A tárgyi illetékfeljegyzési jog folytán le nem rótt fellebbezési eljárási illeték viselésére a felperes a 6/1986. (VI. 26.) IM rendelet 13. § (2) bekezdése szerint köteles.
<br>
<br>Budapest, 2004. április 7.
<br>
<br>Dr. Buzinkay Zoltán s. k., Dr. Fekete Ildikó s. k.,
<br>tanácselnök elõadó bíró
<br>
<br>Dr. Kovács Ákos s. k.,
<br>bíró
<br>
<br>
<br><br></body></html>