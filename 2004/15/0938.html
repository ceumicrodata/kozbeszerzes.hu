<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0938/2004)
</h2>
<br>1024 Budapest, Margit krt. 85.
<br>Ikt.sz.: D.694./5/2003.
<br>
<br>Tárgy: a Döntõbizottsági elnöke által hivatalból kezdeményezett jogorvoslati eljárás a Balaton-felvidéki Nemzeti Park Igazgatósága közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85. a továbbiakban: Bizottság elnöke) által a Balaton-felvidéki Nemzeti Park Igazgatósága (8200 Veszprém, Vár u. 31., képviseli: Alf-O Mérnökiroda Kft., 8200 Veszprém, Radnóti tér 2. a továbbiakban: ajánlatkérõ) "Balaton-felvidéki Nemzeti Park Igazgatóság csopaki központi létesítmények kialakítása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ 2003 júliusában indította meg nyílt elõminõsítési közbeszerzési eljárását "a korábbi nevelõotthon megbízó igénye szerinti átalakítása igazgatóság létesítményeivé, a dokumentáció részét képezõ kiviteli tervek alapján:
<br>- központi épület átalakításának kivitelezése, összesen 770 m 2 szintterülettel,
<br>- konferencia- és oktatási épület átalakításának kivitelezése 660 m 2 szintterületen,
<br>- az épület mûködéséhez szükséges ingatlanon belüli közmûvek kialakítása"
<br>tárgyban.
<br>A közbeszerzési eljárás lefolytatását követõen 2003. október 1-jén kötötte meg az eljárást lezáró vállalkozási szerzõdést az ÁM Általános Magasépítõ Kft.-vel, 2004. november 16-i teljesítési határidõ mellett.
<br>A vállalkozó a szerzõdésnek megfelelõen megkezdte a kivitelezési munkákat 2003. október 2-án, 2003. december elején a munkavégzést félbehagyta és az építési területrõl levonult. Ajánlatkérõ megkeresésére 2003. december 10-én egyértelmûen közölte, hogy a munkát nem folytatja, a szerzõdést nem tudja teljesíteni.
<br>Ajánlatkérõ 2003. december 18-án tájékoztatta a Döntõbizottság elnökét arról, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdés c) pontja alapján a rendelkezõ részben meghatározott tárgyban.
<br>Az eljárásfajta választását azzal indokolta, hogy a tárgyi építési beruházás kivitelezését 2003. október 1-jén kezdte meg a nyílt elõminõsítési közbeszerzési eljárás keretében kiválasztott ÁM Kft. Kivitelezõ váratlanul, minden elõzmény nélkül 2003. december 2-án a munkaterületrõl levonult, majd 2003. december 10-i levelében közölte, hogy anyagi helyzetének válságossá válása miatt a szerzõdést teljesíteni nem tudja, valamint a kivitelezést véglegesen leállította. A beruházás a meglévõ - rossz szerkezeti állapotú - épületek átalakításával valósul meg. A bontási munkák elvégzése után a szerkezeti, alapmegerõsítési munkák következnének. Tekintettel a téli idõjárásra, a kibontott - tetõszerkezet nélküli - régi épületszerkezetek statikai állapota kritikus, a munkák azonnali folytatása szükséges az állékonyság biztosítása, a szerkezeti károk megakadályozása érdekében.
<br>Ajánlatkérõ mellékelte az ajánlati felhívását, ajánlattételre a Conser Kft.-t, az XL-Bau Kft.-t és a ZÁÉV Rt.-t hívta fel - a korábbi közbeszerzési eljárás ajánlattevõit. A teljesítési határidõt 2004. november 30-ában állapította meg. Ajánlati felhívásában rendelkezett az ajánlattevõk pénzügyi, gazdasági és mûszaki alkalmassági követelményeirõl, közölte, hogy az ajánlatokat a legalacsonyabb összegû ellenszolgáltatás szempontja alapján bírálja el. Meghatározta az eljárás lefolytatásának menetét. Az ajánlattételi határidõt és egyben a tárgyalási idõpontot 2003. december 22-ében állapította meg azzal, hogy azt követõen sor is kerül az eljárást lezáró döntés kihirdetésére.
<br>A Döntõbizottság elnöke 2003. december 31-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból nem állapítható meg egyértelmûen a választott eljárásfajta jogalapjának fennállása.
<br>Indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ a Döntõbizottság részére megküldte az ajánlati dokumentációt, a korábbi eljárást lezáró szerzõdést, az ÁM Kft. 2003. december 10-i levelét, a statikus tervezõ szakvéleményét, a vállalkozó levonulása után az épületek állapotát rögzítõ fotókat, továbbá közbeszerzési eljárása iratait. Az ajánlattételi határidõre az ajánlattételre felhívottak benyújtották az ajánlatukat. Ajánlatkérõ 2003. december 22-én ki is hirdette az eljárást lezáró döntését, az eljárás nyertese a ZÁÉV Rt. lett. Ajánlatkérõ vele 2003. december 30-án megkötötte az eljárást lezáró szerzõdést 237 006 947 Ft nettó vállalkozási átalányár mellett.
<br>A Döntõbizottság elsõdlegesen az ajánlatkérõ által választott eljárásfajta jogalapját vizsgálta.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (1) bekezdés c) pontja szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.
<br>A Döntõbizottság álláspontja szerint megállapítható a Kbt. fenti szakaszában meghatározott együttes és kötelezõ feltételek fennállása.
<br>A korábbi nyertes ajánlattevõ, a vállalkozó pénzügyi, gazdasági helyzetének romlása, a munkák félbeszakítása az ajánlatkérõ vonatkozásában elõre nem látható oknak minõsül.
<br>A Döntõbizottság a statikai szakértõ véleménye és a megküldött fotók alapján megállapította, hogy fennáll a munkák elvégzésének rendkívüli sürgõssége. A becsatolt fotók igazolták, hogy a korábbi vállalkozó a bontási munkálatokat elvégezte, így az épületek zárófödém és tetõszerkezet nélkül maradtak. A statikus szakértõ véleményében - egyebek mellett - rögzítette, hogy elengedhetetlenül szükséges a falak megerõsítésének elkészítése, befejezése, a zárófödém, a tetõszerkezet megépítése, a közbensõ födémek megerõsítése. A Döntõbizottság megállapította, hogy ajánlatkérõt mulasztás nem terheli tekintettel arra, hogy a rendkívüli sürgõsség bekövetkezte után haladéktalanul intézkedett közbeszerzési eljárása indításáról.
<br>A Döntõbizottság megállapította, hogy ajánlatkérõ felhívása megfelel a Kbt. rendelkezéseinek.
<br>A Kbt. 79. (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.
<br>A Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 13.
<br>
<br>Dr. Nagy Gizella s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Tukacs László s. k.,
<br>közbeszerzési biztos
<br>
<br>
<br><br></body></html>