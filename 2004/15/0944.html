<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0944/2004)
</h2>
<br>1024 Budapest, Margit krt. 85.
<br>Ikt.sz.: D.677/3/2003.
<br>
<br>Tárgy: a Szent István Egyetem jogorvoslati kérelme a Gazdasági és Közlekedési Minisztérium közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozza az alábbi
<br>
<br>HATÁROZAT-ot:
<br>
<br>A Szent István Egyetem (2100 Gödöllõ, Tessedik Sámuel u. 6., a továbbiakban: kérelmezõ) jogorvoslati kérelmét, melyet a Gazdasági és Közlekedési Minisztérium (1055 Budapest, Honvéd u. 13-15., a továbbiakban: ajánlatkérõ) "országosan decentralizált, a kis- és középvállalkozásokat az Európai Unió által kiírt pályázatokon való részvételre felkészítõ multiplikátor jellegû képzési program megvalósítására alkalmas képzési szervezet kiválasztása és a program megvalósítása" tárgyú közbeszerzési eljárása ellen nyújtott be, a Döntõbizottság érdemi vizsgálat nélkül elutasítja.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. november 12-i, 46. számában részvételi felhívást tett közzé tárgyalásos eljárás megindítására a rendelkezõ részben megjelölt tárgyban 8379/2003. sz. alatt.
<br>Kérelmezõ 2004. december 22-én jogorvoslati kérelemmel fordult a Döntõbizottsághoz, melyben kérte a jogszabálysértés megállapítását és az eljárás érvénytelenítését.
<br>Indoklásul elõadta, hogy a Gazdasági és Közlekedési Minisztérium, mint ajánlatkérõ, a Közbeszerzési Értesítõben részvételi felhívást tett közzé tárgyalásos eljárás megindítására multiplikátor-képzési programja megvalósítására, mivel az elõzõleg lefolytatott 6027/2003. számú nyílt eljárás eredménytelen volt.
<br>Álláspontja szerint a két szakaszból álló eljárásokra vonatkozóan a Kbt. 63. § (1) bekezdése kimondja, hogy a két szakaszból álló eljárások elsõ - részvételi - szakaszában az ajánlatkérõ nem kérhet, a részvételre jelentkezõ pedig nem tehet ajánlatot. Ezzel szemben a részvételi felhívás 13. pontjában közölt egyéb információk között az ajánlatkérõ az érvényes részvételi jelentkezés feltételeként elõírta a Kbt. 43. § (1) bekezdése szerinti nyilatkozat csatolását, amelynek tartalmaznia kellett az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. A részvételi jelentkezés eredményhirdetésekor - amelyre 2003. december 11-én 11.00 órakor került sor - az ajánlatkérõ arra hivatkozva nyilvánította érvénytelennek két részvételre jelentkezõ (többek között a Szent István Egyetem által vezetett konzorcium) jelentkezési dokumentációját, hogy azok a Kbt. 43. § (1) bekezdése szerinti nyilatkozata tartalmazott ajánlati árat.
<br>Ugyanakkor az elõzõleg lefolytatott nyílt eljárást az ajánlatkérõ többek között azért nyilvánította eredménytelennek, mert az ajánlattevõk egyike sem csatolta ajánlatában a Kbt. 43. § (1) bekezdés szerinti nyilatkozatot. Ezt az ajánlattevõk valószínûleg azért nem tették meg, mert az ajánlati felhívásban az ajánlatkérõ nem írta elõ ezen nyilatkozat megtételét.
<br>Véleményük szerint az ajánlatkérõ megtévesztésre adott okot akkor, amikor a nyílt eljárásra történõ felhívásban nem írta elõ a Kbt. 43. § (1) bekezdés szerinti nyilatkozat megtételét, holott ez szükséges lett volna, viszont a tárgyalásos eljárás részvételi felhívásában elõírta a nyilatkozat csatolásának szükségességét, amikor is a Kbt. 63. § (1) bekezdése kifejezetten tiltja ezen nyilatkozat egyes tartalmi elemeinek (ajánlati ár) részvételi jelentkezésben való meglétét.
<br>A fentiekben leírtak alapján az ajánlatkérõ azzal, hogy a részvételi felhívás 13. pontjában olyan nyilatkozat csatolását írta elõ az érvényes részvételi jelentkezés feltételeként, amelyre az eredményhirdetéskor hivatkozva érvénytelennek minõsített több jelentkezést is, megsértette a Közbeszerzési Törvény szabályait.
<br>A kérelmezõ beadványa nem tartalmazta az igazgatási szolgáltatási díj megfizetésének igazolását.
<br>A Döntõbizottság a D.667/2/2003. sz. iratával hiánypótlásra hívta fel a fentiek tekintetében a kérelmezõt. Kérelmezõ - a tértivevény szerint - a felszólítást 2003. december 23-án átvette, de a hiánypótlási kötelezettségének a mai napig nem tett eleget.
<br>A Kbt. 80. § (2) bekezdése szerint a bizottság kérelemre indult eljárásáért - az eljárás megindításakor - 150 000 Ft igazgatási szolgáltatási díjat kell fizetni.
<br>A Kbt. 80. § (3) bekezdése szerint, ha az igazgatási szolgáltatási díjat nem fizették meg, a bizottság felhívja a kérelmezõt a hiány 5 napon belüli pótlására.
<br>A Kbt. 80. § (4) bekezdése szerint, ha a bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja.
<br>A fentiekre tekintettel a Döntõbizottság a kérelmezõ jogorvoslati kérelmét a Kbt. 80. § (4) bekezdése alapján, figyelemmel a Kbt. 80. § (2) bekezdésére, elutasította.
<br>
<br>Budapest, 2004. január 14.
<br>
<br>Dr. Szaller Ottó s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>