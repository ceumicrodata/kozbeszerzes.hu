<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0934/2004)
</h2>
<br>1024 Budapest, Margit krt. 85.
<br>Ikt.sz.: D.650/ 7/2003.
<br>
<br>Tárgy: a Központi Szolgáltatási Fõigazgatóság jogorvoslati kérelme a saját közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Központi Szolgáltatási Fõigazgatóság (1054 Budapest, Báthori u. 12., képviseli: dr. Gáspár Emõke jogtanácsos, 1054 Budapest, Báthori u. 12., a továbbiakban: kérelmezõ) jogorvoslati kérelmét, melyet a saját "a 125/96. (VII. 24.) kormányrendelet elõ írásainak megfelelõ, országosan kiemelt termékkörre vonatkozó ellátási rendszerrészek kialakítása és mûködtetése" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. október 1-jei 40. számában tette közzé részvételi felhívását a Kbt. 70. § (1) bekezdés e) pontjára alapított hirdetmény közzétételével induló tárgyalásos közbeszerzési eljárás megindítására a rendelkezõ részben meghatározott tárgyban.
<br>A felhívását részben módosította a Közbeszerzési Értesítõ 2003. október 8-i 41. számában közzétett hirdetményével.
<br>Ajánlatkérõ a részajánlat tételét lehetõvé tette, a felhívása 3. d) pontjában akként rendelkezett, hogy az OEM gyártói platformokon alapuló részteljesítésekre tehetõ részajánlat.
<br>A felhívás 13.10. pontjában kikötötte, hogy a részvételre jelentkezéseket részteljesítésenként kell benyújtani.
<br>Ajánlatkérõ a többváltozatú ajánlattétel lehetõségét kizárta.
<br>Ajánlatkérõ közölte, hogy vállalkozási keretszerzõdés megkötésére folytatja le az eljárását, a teljesítés határideje, a szerzõdés idõtartama 2004. december 31-ig terjedõ idõtartam.
<br>Ajánlatkérõ meghatározta felhívása 8. pontjában a részvételre jelentkezõk pénzügyi, gazdasági és mûszaki alkalmasságával kapcsolatos követelményeit. Ajánlatkérõ felhívása 9. c) pontjában közölte, hogy az ajánlatokat a legalacsonyabb összegû ellenszolgáltatás szempontja alapján bírálja el. Ajánlatkérõ segédletet is összeállított a részvételre jelentkezések benyújtásához.
<br>A részvételi jelentkezési határidõre, 2003. november 3-ra 16 részteljesítésre nyújtottak be jelentkezést. 9. részteljesítésként a Fefo CISC gyártói platformon a Fefo Kft. nyújtotta be a jelentkezését.
<br>Ajánlatkérõ 2003. november 18-án hirdette ki a részvételi szakaszt lezáró döntését, minden jelentkezõt alkalmasnak minõsített és e napon fel is hívott ajánlattételre.
<br>Ajánlatkérõ az ajánlati felhívása 7. pontjában meghatározta az eljárása lefolytatásának menetét. Közölte, hogy a felkért ajánlattevõkkel külön-külön tárgyal, és kettõ tárgyalási fordulónál többet nem tervez.
<br>Tájékoztatta arról az ajánlattevõket, hogy lehetõséget biztosít a Kbt. 43. § (4) bekezdése alapján hiánypótlásra az ajánlattal kapcsolatos formai hiányosságok pótlására, különösen a nem megfelelõ aláírással vagy példányszámban benyújtott ajánlat esetében. A hiánypótlásra ajánlatkérõ egy ízben ad lehetõséget. A hiánypótlási határidõrõl az ajánlatok beadását követõen határoz valamennyi ajánlattevõ egyidejû értesítésével és azonos feltételek mellett. Ajánlatkérõ felhívásában meghatározta az ajánlatok benyújtásával szemben támasztott tartalmi és formai követelményeit.
<br>Elõírta, hogy az ajánlatokat 2 példányban (eredeti, másolati), példányonként öt füzetben, a feltüntetett sorrend szerint kell benyújtani. Mindkét példányt roncsolásmentesen, nem bontható kötésben, folyamatos lapszámozással és tartalomjegyzékkel ellátva kell benyújtani.
<br>A 2. füzetben kérte az ajánlatkérõ a prospektusokat és az egyéb információkat, "prospektusok (az ajánlott rendszerelemek és a kiegészítõ upgrade alkatrészek, opciók prospektusai, amelybõl egyértelmûen megállapítható az adott eszköz mûszaki paramétere)."
<br>Az ajánlattételi határidõre, 2003. november 24-re minden ajánlattételre felkért benyújtotta az ajánlatát.
<br>
<br>14. részteljesítésként bontották fel a Fefo Kft.-nek a CISC gyártói platformra benyújtott ajánlatát.
<br>A bontási eljárás során megállapították, és a jegyzõkönyvben rögzítették, hogy az ajánlat roncsolásmentesen nem bontható kötésû, folyamatos lapszámozással a 2. füzet kivételével (gyári prospektusok) ellátott.
<br>Ajánlatkérõ a 2003. november 24-i keltezésû hiánypótlási felhívását 2003. november 27-én a délelõtti órákban küldte meg minden ajánlattevõ részére faxon. A kérelmezõ esetében a 352-1620 faxszámra, mivel korábbi faxszáma költözködés folytán változott. Ajánlatkérõ faxgépe "Completed Status"-t, azaz teljesítést igazolt vissza a 9.51 órakor, a kérelmezõ részére leadott fax vonatkozásában.
<br>Ajánlatkérõ ebben a kérelmezõtõl az ajánlata 2. füzetében lévõ prospektusok folyamatos lapszámozását kérte pótolni a benyújtott ajánlati példányon. A hiánypótlás határidejét 2003. november 28-a 9.00 órájáig állapította meg.
<br>A Fefo Kft. faxgépe a részére megküldött faxot nem nyomtatta ki a megadott hiánypótlási határidõig, azt a memóriájában tárolta.
<br>Ajánlatkérõ 2003. november 28-án 9.55 órakor jegyzõkönyvet vett fel arról, hogy a megadott hiánypótlási határidõig, 9.00 óráig a Fefo Kft. nem pótolta a hiányt.
<br>A Fefo Kft. 2003. november 27-én igényelte a faxgép szervizelését végzõ Szerviz Center Irodatechnikai Kft. szolgáltatását. A munkalapon tonerhiányt, készülék nem nyomtat hibajelenséget tüntettek fel azzal, hogy a hibabejelentés ideje 2003. november 27., várható javítási idõpont 2003. november 28. A javítást 2003. november 28-án délelõtt végezték el, az elvégzett munkaként bevizsgálást, teljes tisztítást és tonercserét jelöltek meg.
<br>A javítást követõen 2003. november 28-án a délelõtti órákban 11.00-12.00 óra között nyomtatta ki a faxgép az ajánlatkérõ által 27-én leadott faxot.
<br>A Fefo Kft. 2003. november 28-án 12.19 órakor tájékoztatta faxon arról az ajánlatkérõt, hogy a hiánypótlásra való felhívást nem kapták meg, és kérte, hogy biztosítsanak számára lehetõséget a hiányosságoknak még azon a napon történõ pótlására, majd képviselõi személyesen is felkeresték e napon az ajánlatkérõt. Ajánlatkérõ a hiánypótlást ezen a napon nem engedélyezte, kérte a döntéshozó döntését a kérdésben. A döntéshozó 2003. december 1-jén engedélyezte a hiánypótlást, és az megtörtént.
<br>Ajánlatkérõ 2003. december 3-án megtartotta az elsõ tárgyalást a Fefo Kft.-vel, és az arról készített emlékeztetõt megküldte részére.
<br>Ajánlatkérõ 2003. december 10-én nyújtotta be a jogorvoslati kérelmét saját döntése ellen. Kérte, hogy a Döntõbizottság állapítsa meg, jogsértõen biztosította a Fefo Kft. részére a hiánypótlást, és e döntését semmisítse meg, hozzon ideiglenes intézkedést a Fefo CISC gyártói platform részteljesítése tekintetében.
<br>A Kbt. 43. § (4) bekezdése értelmében ajánlatkérõ egy ízben az összes ajánlattevõ számára azonos feltételekkel biztosíthat lehetõséget a hiánypótlásra. Jelen esetben kétszer került sor a hiánypótlásra, így megsértésre került a Kbt. 43. § (4) bekezdése. Ez az eljárás sérti a Kbt. 24. §-ában meghatározott alapelveket is, mert elõnyben részesülnek azok az ajánlattevõk, akik mulasztottak, mert arra hivatkozással, hogy nem kapták meg az értesítést az eljárási cselekményrõl késõbb pótolhatják a hiányukat, mely mind e-mail, mind fax, mind levél esetében igaz lehet.
<br>Elõadta, hogy a hiánypótlási felhívását ténylegesen 2003. november 27-én készítette, tévesen tüntették fel azon a november 24-i dátumot. A megadott hiánypótlási határidõ pedig a hiányosság jellege és pótolhatóságának módja alapján - oldalszámozás elvégzése - nem minõsíthetõ rövidnek. A Fefo Kft. részére leadott fax esetében a faxgépe a teljesítést igazolta vissza, és a maga részérõl kellõ gondossággal járt el.
<br>Azt elismerte, hogy amennyiben a faxgépbõl hiányzik a papír vagy a festékkazettából kifogy a festék, akkor a faxgépben fogadott üzenet nem kerül kinyomtatásra. A Fefo Kft. által becsatolt okirati bizonyítékban foglaltakat nem vitatta.
<br>Bejelentette, hogy 2003. december 19-én megtartotta a második tárgyalást a Fefo Kft.-vel, és az eredményhirdetést 2004. január 22-re halasztotta.
<br>A Fefo Kft. kérte a jogorvoslati kérelem elutasítását.
<br>Elõadta, hogy a faxgépe vonatkozásában 2003. november 27-én délután észlelte, hogy nem érkeznek faxok, ezért elõször a MATÁV-nál érdeklõdött, majd pedig a Szerviz Center Irodatechnikai Kft.-nél bejelentette a hibát, amely azon a napon már nem, csak 2003. november 28-án a délelõtti órákban tudta a javítást, a tonercserét elvégezni.
<br>Becsatolta a Szerviz Center Irodatechnika Kft. szervizmunkalapját, a toner vásárlására vonatkozó szállítólevelet, továbbá a Szerviz Center Irodatechnika Kft. szakvéleményét, mely szerint, ha mûködés közben kifogy a faxgépbõl a vételi papír vagy a festékkazetta, a gép automatikusan veszi tovább a faxdokumentumokat és tárolja azokat a memóriájában. A fax küldõje felé nem jelzi a vevõi oldal nyomtatási hiányosságait, mivel azt megbízhatóan tárolja a memóriájában. Ennek értelmében normál mûködésnek megfelelõen küld visszajelzést a dokumentum vételérõl, majd amikor megtörténik a papír vagy a festékkazetta pótlása, automatikusan kinyomtatja a tárolt, a vett faxokat. A javítás megtörténte után, 2003. november 28-án 11.00-12.00 óra között nyomtatta ki a faxa ajánlatkérõ hiánypótlási felhívását. Ezt követõen haladéktalanul faxon tájékoztatta az ajánlatkérõt, majd még ugyanezen a napon személyesen is felkereste. Így, mivel nem érkezett meg határidõben hozzá ajánlatkérõ felhívása, ezért jogszerûen biztosította késõbb részére az ajánlatkérõ a hiánypótlás lehetõségét.
<br>Hivatkozott arra is, hogy álláspontja szerint ajánlatkérõ faxon küldött hiánypótlási felhívása egyébként sem minõsül joghatályos közlésnek. A Kbt. szabályozása csak a hirdetmények közzététele, megküldése vonatkozásában teszi lehetõvé a faxon történõ továbbítást, de ebben az esetben is elõírja, hogy egyidejûleg levél formájában is meg kell azt küldeni. A hiánypótlás vonatkozásában a Kbt. írásbeliséget ír elõ, annak pedig nem felel meg a faxon történõ továbbítás. Így a Kbt. szabályozása alapján ajánlatkérõ nem teljesítheti a hiánypótlási felhívást faxon.
<br>Amennyiben analógiaként az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit vizsgáljuk, abban az esetben sem állapítható meg, hogy faxon kiküldött hiánypótlási felhívás joghatályos közlés. Az Áe. 45. § (1) bekezdése a határozatok kézbesítés útján történõ közlését írja elõ. Lehetséges az elektronikus dokumentumban történõ kézbesítés is, de csak abban az esetben, ha azt jogszabály lehetõvé teszi, a Kbt. viszont ilyen szabályozást nem tartalmaz.
<br>Az Áe. 45. § (3) bekezdésében meghatározott feltételek (közveszély, életveszély jelentõs vagy helyrehozhatatlan kár veszélye) sem állnak fenn, így e szakasz alapján sem jogosult ajánlatkérõ távközlési eszköz útján közölni a felhívását. Ajánlatkérõ személyes megjelenésre hívta fel a Fefo Kft. képviselõjét, mely idézésnek minõsül, amelynél viszont az Áe. 22. § (2) bekezdése értelmében köteles lett volna 5 napos idõtartamot biztosítani a megjelenésre. Kifogásolta továbbá, hogy ajánlatkérõ a Kbt. 43. § (4) bekezdésében meghatározott 10 napos idõtartamhoz képest nagyon rövid 24 órát biztosított a hiánypótlásra. Ilyen rövid idõtartam nem felel meg a Kbt. 24. §-ában meghatározott alapelveknek.
<br>A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme nem alapos.
<br>A Döntõbizottságnak abban a kérdésben kellett döntést hoznia, hogy a kérelmezõ jogszerûen biztosította-e 2003. december 1-jén a Fefo Kft. részére a hiánypótlás elvégzését.
<br>A Kbt. 43. § (4) bekezdése szerint: "Az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén."
<br>A Fefo Kft. ajánlata és a felek nyilatkozatai alapján az egyértelmûen megállapítható, hogy a Fefo Kft. által benyújtott ajánlata eredetileg hiányos volt, a 2. füzet nem tartalmazta a folyamatos oldalszámozást. Ajánlatkérõ akként rendelkezett ajánlati felhívása fentiekben idézett részében, hogy a hiánypótlási lehetõséget biztosítja, erre tekintettel azt köteles is biztosítani.
<br>A Döntõbizottság álláspontja szerint jelen esetben a kérelmezõ nem sértette meg a Kbt. 43. § (4) bekezdésében foglalt rendelkezéseket. Valóban e szakasz "egy ízben" ad lehetõséget ajánlatkérõnek a hiánypótlás biztosítására. A Kbt. 43. § (5) bekezdése határozza meg a hiánypótlás biztosításának kötelezõ szabályait. Eszerint: "Ha az ajánlatkérõ nem zárja ki a hiánypótlást és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt."
<br>A Fefo Kft. nyilatkozata és a becsatolt - fentiekben ismertetett - okirati bizonyítékok alapján ugyanis az állapítható meg, hogy a Fefo Kft. faxgépe a memóriájában tárolta az ajánlatkérõ által hiánypótlásra küldött felhívást a hiánypótlási határidõig. Erre tekintettel az nem jutott a Fefo Kft. tudomására, és a tájékoztatás így nem történt meg. Ezért a 2003. december 1-jei hiánypótlás-engedélyezés minõsül csak a Kbt. 43. § (4) bekezdése szerinti hiánypótlásnak a Fefo Kft. vonatkozásában. Az alapelvek érvényesülése - azonos feltételek biztosítása a Fefo Kft. részére - indokolta ajánlatkérõ december 1-jei intézkedését. Az ajánlattevõ a bontási eljárás során ugyan valóban értesült a megállapított hiányosságról, azonban relevanciával az ajánlatkérõ hiánypótlási felhívása bír.
<br>A Döntõbizottság megítélése szerint a kérelmezõ 2003. december 1-jei hiánypótlás engedélyezése a Kbt. alapelveit sem sérti. A Döntõbizottság megítélése szerint, amennyiben megállapítható, hogy nem történt meg az ajánlattevõ tájékoztatása, úgy abban az esetben az ajánlattevõt nem érheti hátrány a kitûzött határidõ elmulasztása miatt. A Fefo Kft. a többi ajánlattevõhöz képest erre tekintettel nem részesült többletelõnyben.
<br>A Döntõbizottság jogorvoslati kérelem hiányában azt nem vizsgálta, hogy egyébként ajánlatkérõ hiánypótlási felhívásának faxon történõ megküldése, illetve az abban megállapított határidõ jogszerûnek minõsül-e. A Döntõbizottság arra viszont rá kíván mutatni, hogy a közbeszerzési eljárásokban az ajánlatkérõk kötelesek biztosítani az eljárás tisztaságát és az esélyegyenlõséget. Erre tekintettel a hiánypótlási felhívások kiküldésének vonatkozásában is akként célszerû megállapítani ajánlatkérõknek az eljárásuk szabályait, hogy minden ajánlattevõ azonos feltételek mellett egyrészt tudja pótolni a hiányosságait, másrészt kizárt is legyen a visszaélés lehetõsége, igazolható legyen egyértelmûen és kétséget kizáróan az ajánlatkérõ részérõl a tájékoztatások megtörténte.
<br>A Döntõbizottság megítélése szerint ugyanakkor elvárható az ajánlattevõktõl is a közbeszerzési eljárás eredményes lefolytatása érdekében, hogy az általuk közölt faxszámok, telefonszámok megfelelõ használatának a lehetõségét fenntartsák.
<br>A Döntõbizottság eljárása során ideiglenes intézkedést nem hozott, mert annak a Kbt. 82. § (1) bekezdésében meghatározott törvényi feltételei nem álltak fenn.
<br>A Döntõbizottság a Kbt 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján utasította el a kérelmezõ jogorvoslati kérelmét.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 9.
<br>
<br>Dr. Nagy Gizella s. k., Fábián Péter s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>