<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0940/2004)
</h2>
<br>1024 Budapest, Margit krt. 85.
<br>Ikt.sz.: D.636/15/2004.
<br>
<br>Tárgy: az EBI Kft. jogorvoslati kérelme Jászberény Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az Elsõ Beszerzési Iroda Építõ és Szolgáltató Kft. (7624 Pécs, Gyümölcs u. 10., a továbbiakban: kérelmezõ) jogorvoslati kérelmének, melyet Jászberény Város Önkormányzata, mint lebonyolító gesztor önkormányzat (5100 Jászberény, Lehel vezér u. 18., képviseli: Dr. Jutasi György ügyvéd, 1054 Budapest, Alkotmány u. 31. IV. em. 17., a továbbiakban: ajánlatkérõ) "Jászberény és térsége szennyvízközmû-hálózat és -tisztítás fejlesztése kapcsán szennyvízközmû-beruházáshoz kapcsolódó teljes körû lebonyolítói (közbeszerzési eljárás, mûszaki ellenõrzés) feladatok elvégzése az ajánlati dokumentáció szerint" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonása miatt - megszünteti.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs, annak felülvizsgálatát bíróságtól sem lehet kérni.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. szeptember 3-i 36. számában ajánlati felhívást tett közzé nyílt eljárás megindítására a rendelkezõ részben megjelölt tárgyban 6656/2003. szám alatt.
<br>Kérelmezõ 2003. szeptember 17-én jogorvoslati kérelmet nyújtott be az ajánlati felhívással kapcsolatban a Döntõbizottsághoz.
<br>A Döntõbizottság a D.470/19/2003. sz. határozatában a jogorvoslati kérelemnek részben helyt adott és megállapította, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 44. § (7) bekezdését, az 50. § (2) bekezdését és a 33. § (1) bekezdését, ezért a Döntõbizottság az ajánlatkérõ felhívásának 8. b) pont elsõ francia bekezdésének elsõ mondatának "valamint az ajánlati kötöttség idõtartamánál legalább 10 nappal hosszabb érvényességi idõvel rendelkezik" részét, a 9. pont második bekezdésének elsõ mondatát, valamint a 11. ba) pontjának harmadik francia bekezdését teljes egészében megsemmisítette és ajánlatkérõvel szemben 1 000 000 Ft, azaz egymillió forint bírságot szabott ki.
<br>Ajánlatkérõ a Közbeszerzési Értesítõ 2003. november 19-én megjelent 47. számában a fenti ajánlati felhívását 8976/2003. szám alatt módosította.
<br>Kérelmezõ 2003. december 4-én jogorvoslati kérelmet nyújtott be a Döntõbizottsághoz, melyet 2003. december 10-re hiánypótolt.
<br>Kérte, hogy a Döntõbizottság állapítson meg jogsértést, semmisítse meg az ajánlatkérõ ajánlati felhívását és kötelezze az eljárásdíj és felmerült költségek viselésére. Ideiglenes intézkedésként kérte az eljárás felfüggesztését.
<br>Álláspontja szerint ajánlatkérõ megsértette a Kbt. 24. § (1) és (2) bekezdését, a 33. § (1) bekezdését, a 48. § (1) bekezdését, valamint a 44. § (7) bekezdését.
<br>Indokolásként elõadja, hogy az ajánlati felhívás módosításának megjelenését követõen észlelte, hogy a módosítással az ajánlatkérõ újabb jogsértést követett el.
<br>Ajánlatkérõ a felhívás 10. pontjában meghatározta, hogy "Közös ajánlattétel esetén ajánlattevõknek együttesen kell megfelelniük az ajánlatkérõ által elõírt alkalmassági követelményeknek". Fenti kitételt ajánlatkérõ nem módosította. Ugyanakkor a felhívás módosítása 6. a) pontjában adott ajánlatkérõi értelmezés - megítélése szerint - nem az "együttesen kell megfelelni" megfelelést takarja, hanem attól eltérõ alkalmassági követelményeket ír elõ.
<br>Kérelmezõ a következõ szempontokat sérelmezte:
<br>- Közös ajánlattevõk egyike sem lehet veszteséges - mindegyikének hitel- és fizetõképesnek kell lennie.
<br>- Közös ajánlattevõk valamelyikének rendelkeznie kell legalább egy esetben, egy idõben és párhuzamosan minimum két településen bonyolított, minimum legalább az egyik településen bruttó 500 millió forint kivitelezési értékû szakirányú bonyolítási referenciával.
<br>Mivel ajánlatkérõ az ajánlati felhívás módosításában nem módosította az ajánlati felhívás 10. pontjában elõírtakat, így az ajánlati dokumentáció 23. oldal 2.6. pontja ellentétben áll a felhívással.
<br>Álláspontja szerint a közös ajánlattevõk esetére elõírt alkalmassági követelményrendszer túlterjeszkedik a közbeszerzés tárgyán.
<br>Ajánlatkérõ észrevételében a jogorvoslati kérelem elutasítását kérte részben elkésettség miatt, részben arra hivatkozással, hogy a Döntõbizottság a D.470/19/2003. sz. határozatában már elbírálta a sérelmezetteket és ez ellen már csak bírósági felülvizsgálat lehetséges.
<br>A kérelmezõ jogorvoslati kérelmét 2004. január 10-én faxon megküldött nyilatkozatával visszavonta.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárás folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. január 10.
<br>
<br>Dr. Szaller Ottó s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>