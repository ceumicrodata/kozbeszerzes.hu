<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0990/2004)
</h2>
<br>
<br>3.Kf.27.184/2003/3.
<br>
<br>A Fõvárosi Ítélõtábla a dr. Farkas Gyöngyi ügyvéd (1068 Budapest, Felsõerdõsor u. 8. fszt. 2.) által képviselt CASTRUM Kft. (5000 Szolnok, Jókai u. 12.) felperesnek a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat bírósági felülvizsgálata iránt indult perében, amely perbe a felperes oldalán a dr. Abonyi Katalin jogtanácsos által képviselt Karcag Város Önkormányzata I. r. (5300 Karcag, Kossuth tér 1.) és a Rózsa Tibor vezérigazgató által képviselt MOBILAN Bútor Rt. II. r. (1095 Budapest, Soroksári út 164.) beavatkozott, a Fõvárosi Bíróság 2003. március 5. napján kelt 13.K.32.459/2002/13. számú ítélete ellen az alperes által 14. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi az alperest, hogy 15 napon belül fizessen meg a fel peresnek 40 000 (negyvenezer) forint másodfokú perköltséget.
<br>A fellebbezési illetéket az állam viseli.
<br>Az ítélet ellen fellebbezésnek helye nincs.
<br>
<br>
<br>INDOKOLÁS
<br>
<br>Az I. r. felperesi beavatkozó ajánlatkérõ megbízásából a felperes mint a beszerzésért felelõs szervezet bonyolította a Közbeszerzési Értesítõ 2002. április 17-i számában közzétett ajánlati felhívással indult nyílt közbeszerzési eljárást. A beszerzés tárgya a Kátai Gábor Kórház mûtõblokk-rekonstrukciója és sürgõsségi betegfelvételi osztály kialakítása során szükséges egészségügyi gép-mûszer és orvostechnológiai berendezések szállítása, telepítése és helyszíni üzembe helyezése volt I-VI. csomag szerint. Csomagonként részajánlat tételére lehetõség volt. A 11. a) pont a mûszaki alkalmasság igazolásaként - többek között - az ajánlott termék leírását és minõségtanúsítását várta el. A 16. pont szerint csatolni kellett a berendezések orvostechnológiai felhasználásához szükséges, a 47/1999. (X. 6.) EüM rendelet, valamint a 84/2001. (V. 30.) Korm. rendelet elõírásainak megfelelõ dokumentumok másolatát. Az ajánlati dokumentáció alaki feltételek között 9. pontban a szállítandó berendezésekrõl a mûszaki követelményekben meghatározottak igazolására mûszaki ismertetést követelt meg. A mûszaki követelmények rész a berendezéseknek az I. r. felperesi beavatkozó által megadott pozíciószámát, darabszámát, megnevezését, leírását, mûszaki paramétereit és tartozékait részletesen ismer tette.
<br>Az ajánlattételi határidõben tizennyolcan - köztük a Kortex Kórházi Tervezõ, Szervezõ Mérnöki Iroda Kft. (a továbbiakban: kérelmezõ) - nyújtottak be ajánlatot. A kérelmezõ ajánlata "Mûszaki ismertetés a szállítandó berendezéstikról" részében csomagonként rögzítette a megajánlott termékeket. A VI-CS/02; 03; 05 belgyógyászati vizsgálóasztalra; rozsdamentes kötözõkocsira és éjjeliszekrényre vonatkozó ajánlat szöveges része a megadott pozíciószámot, a termék megnevezését, a típusszámot (113.48; 115.54; 112.19), továbbá a termékre a kiírásban megadott paramétereket tartalmazta. A továbbiakban a gyártó, a Sanatmöbel Kft. által rendelkezésre bocsátott ismertetõ és a mûszaki megfelelõségi igazolások csatolása történt meg termékenként.
<br>A benyújtott ajánlatok értékelését követõen az I. r. felperesi beavatkozó a VI. csomagra tett részajánlatok közül nyertesnek a II. r. felperesi beavatkozó ajánlatát hirdette ki, a kérelmezõ ajánlatát érvénytelennek nyilvánította az alábbiak szerint:
<br>
<br>- vizsgálóasztal: nem rozsdamentes, vizsgáló lepedõtartó nincs - kötözõkocsi: kiegészítõ asztal nincs, fiókok, szekrény hiányzik,
<br>- éjjeliszekrény: nem rm. lábazat, nem kompakt, laminált tetõ és etetõlap, értékmegõrzõ rekesz nincs, több feltétel nem derül ki.
<br>
<br>A kérelmezõ jogorvoslati eljárást kezdeményezett - többek között - az ajánlatának érvénytelenné nyilvánítása miatt. Az alperes D.365/23/2002. számú határozatával megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 52. § (1) bekezdésére tekintettel az 52. § (2) bekezdés d) pontját. Megsemmisítette a VI. csomagra vonatkozó eljárást lezáró döntést, és a jogsértés miatt a felperest 1 M Ft bírsággal sújtotta. Álláspontja az volt, hogy a kifogásolt három termék mûszaki leírása megfelelt az elõírt követelményeknek. A kérelmezõ által megajánlott termékek és a csatolt prospektusok között valóban fellelhetõ ellentmondás, de prospektus csatolása nem volt elõírt követelmény, a terméket gyártó Sanatmöbel Kft. szerint adott termék szállítható a kívánt tartozékokkal is, nem minden termékük rendelkezik az alaptípust ismertetõ prospektushoz képest külön-külön minden változatot tartalmazó prospektuslappal.
<br>A felperes az alperes határozatának felülvizsgálatát kérte. Az elsõfokú bíróság a határozatot akként változtatta meg, hogy a kérelmezõ jogorvoslati kérelmét teljes egészében elutasította. Az összegzésben foglalt érvénytelenségi okok vizsgálata körébõl kizárta az alaptípushoz igazodó ajánlati ár és a csatolt minõségtanúsítványokkal kapcsolatos felperesi kifogást. Rámutatott, hogy a mûszaki ismertetés módját az ajánlatkérõ nem határozta meg, azt az ajánlattevõk szabadon választhatták meg. A kérelmezõ esetében a termékhez adott mûszaki leírás, a terméket azonosító típusszám és a terméket ábrázoló prospektuslapok alapján kellett a megfelelõségrõl dönteni. A típusszám szerint megajánlott termék (113.48; 115.54; 112.19) nem felelt meg az ajánlati felhívásban és az ajánlati dokumentációban elvárt terméknek (VI-CS/02; VI-CS/03; VI-CS/05). Ezért az érvénytelenség megállapításáról jogszerûen döntött az I. r. felperesi beavatkozó.
<br>Az elsõfokú ítélet ellen az alperes élt fellebbezéssel, kérve annak megváltoztatását és a kereset elutasítását. Elõadta, hogy az ajánlat mûszaki leírást tartalmazó része az ajánlati felhívásnak és dokumentációnak megfelelt, ezt a felperes sem vitatta . A becsatolt prospektuslapok nem tekinthetõek a mûszaki leírás részének, tekintve hogy annak csatolása nem volt feltétel.
<br>A felperes ellenkérelme az elsõfokú ítélet helybenhagyására irányult. A kérelmezõ ajánlata típusszám szerint meghatározott termékre vonatkozott, ami a kiírásnak nem felelt meg. Tekintve hogy a szöveges ajánlat és a csatolt prospektuslapok ily módon egyértelmûvé tették, hogy az ajánlat érvénytelen, felvilágosítás kérésére sem volt az ajánlatkérõnek oka.
<br>Az I. r. felperesi beavatkozó észrevételt nem tett, a II. r. felperesi beavatkozó az elsõfokú ítélet helybenhagyását kérte.
<br>A fellebbezés nem alapos.
<br>Az elsõfokú bíróság a tényállást helyesen állapította meg, az abból levont jogi következtetésekkel a másodfokú bíróság az alábbiak szerint ért egyet.
<br>A Kbt. 33. § (1) bekezdése szerint az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. A 37. § (1) be kezdése alapján, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza. A 40. § (1) bekezdése akként rendelkezik, hogy az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni. A 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>E rendelkezésekbõl következõen a Kbt. hivatkozott szabályainak megfelelõ ajánlati felhívás és dokumentáció Kbt. 43. § (1) be kezdése szerinti követelményeit az az ajánlat teljesíti, amely mind tartalmi, mind formai szempontból egyértelmû vállalást tartalmaz. Helyesen hivatkozott az alperes arra, hogy a kiírás szerint nem volt követelmény a megfelelõség igazolására prospektus csatolása. Ezért önmagában az a körülmény, hogy az egyébként fentebb hivatkozott követelményeknek megfelelõ ajánlat mellé csatolt prospektuslap nem a szállítani vállalt termékre, hanem annak alaptípusára vonatkozik, nem eredményezhette volna az ajánlat érvénytelenségét. A perbeli esetben azonban a kérelmezõ - az ajánlatból egyértelmûen megállapíthatóan - a felhívás feltételeire vonatkozó ajánlattevõi nyilatkozat részeként, típusszám szerint tett kifejezett nyilatkozatot. Ily módon olyan terméket ajánlott, amely a típusszámból beazonosíthatóan nem felelt meg a kiírás szerinti elvárásoknak. Ezért helyesen állapította meg az elsõfokú bíróság, hogy nem történt jogsértés az ajánlat Kbt. 52. § (2) bekezdés d) pontja szerinti érvénytelenségének megállapításával.
<br>A fentiek alapján a másodfokú bíróság az elsõfokú bíróság ítéletét a Pp. 253. § (2) bekezdése alapján helybenhagyta.
<br>Az alperes fellebbezése sikertelen volt, ezért a Pp. 78. § (1), (2) és 79. § (1) bekezdése alapján köteles a felperes jogi képviseletével felmerült másodfokú perköltség viselésére. Az I-II. r. felperesi beavatkozóknak költsége a másodfokú eljárás során nem merült fel, ezért arról rendelkezni nem kellett.
<br>Az illetékekrõl szóló 1990. évi XCIII. törvény (a továbbiak ban: Itv.) 5. § (1) bekezdés c) pontja alapján személyes illetékmentes alperes terhére számítandó fellebbezési illetéket az Itv. 59. § (1) bekezdésére figyelemmel a költségmentességrõl szóló 6/1986. (VI. 26.) IM rendelet 14. §-a alapján az állam viseli.
<br>
<br>Budapest, 2004. január 21.
<br>
<br>Dr. Sára Katalin s. k., Dr. Matheidesz Ilona s. k.,
<br>a tanács elnöke bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>