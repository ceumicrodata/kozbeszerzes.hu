<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0936/2004)
</h2>
<br>1024 Budapest, Margit krt. 85.
<br>Ikt.sz.: D.613/ 11/2003.
<br>
<br>Tárgy: az ARCHITEKTON Rt. kérelmezõ jogorvoslati kérelme MTA Titkársága Pénzügyi Fõosztály ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az ARCHITEKTON Rt. (2100 Gödöllõ, Liget u. 2., képv.: dr. Patay Géza ügyvéd, 1026 Budapest, Pasaréti út 72.) kérelmezõ kérelme alapján indult jogorvoslati eljárásban, melyet az MTA Titkársága Pénzügyi Fõosztály (1051 Budapest, Nádor u. 7., nevében eljár: MTA ALFA Akadémiai Létesítmények Fenntartása és Üzemeltetése, 1112 Budapest, Budaörsi út 45.) mint ajánlatkérõ által "MTA irodaház mûemléki átalakítása II. ütem munkái" tárgyú közbeszerzési eljárása ellen nyújtott be, a kérelmezõ jogorvoslati kérelmének helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 55. § (6) bekezdését és a Kbt. 59. § (1) bekezdését, valamint a Kbt. 61. § (1) bekezdését, ezért a Döntõbizottság az ajánlatkérõ eljárást lezáró döntését megsemmisíti és az ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.
<br>Ajánlatkérõ 2003. szeptember 24. napján a Közbeszerzési Értesítõ (K. É.) 39. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.
<br>A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fogja az ajánlatokat elbírálni, melyhez meghatározta a bírálati részszempontokat és azok súlyszámát az alábbiak szerint:
<br>részszempontok súlyszámok
<br>- ajánlati ár 15
<br>- teljesítési biztosíték (összegszerûen) 4
<br>- jóteljesítési biztosíték (összegszerûen) 4
<br>- garanciavállalás mértéke (hónapokban) 4
<br>- késedelmikötbér-vállalás mértéke (a vállalkozási árra vetített napi kötbér %-ban megállapítva) 4
<br>- fizetési ütemezés (szakaszszámlák és végszámla darabszám szerint) 4
<br>Az adható pontértékek határát 1 és 10 között határozta meg ajánlatkérõ. Az ajánlatok értékelésének módszereként meghatározta, hogy a legjobb ajánlat kapja az értékelési pontszám maximumát, a legkedvezõtlenebb ajánlatra a minimális pontszámot adja. A többi ajánlat esetében a pontszámot két szélsõ érték között az egyenes arányosság módszerével határozza meg.
<br>A felhívás 16. h) pontja szerint az ajánlathoz mellékelni kell a munkára vonatkozó szerzõdéstervezetet.
<br>Ajánlati dokumentációt készített ajánlatkérõ, mely csak a kiviteli tervet tartalmazta.
<br>Ajánlatkérõ helyszíni konzultációt tartott 2003. október 13-án, melyen az ajánlattevõk által feltett kérdéseket megválaszolta.
<br>A helyszíni konzultáció alkalmával közölte, hogy az elõre nem látható felújítási munkákból adódó többletek miatt a fõösszesítõre 10% tartalékkeret beállítása szükséges, tételes elszámolás mellett.
<br>Ajánlattételi határidõre, 2003. november 4. napjára 7 db ajánlat érkezett. Ajánlatot nyújtott be a kérelmezõ, a Középületépítõ Rt, a FÕV-2 Építõipari és Beruházó Rt., a Fõvárosi Építõ Rt., a MASZER Rt., a RENOVIT Kft. és a POLÁRIS Rt.
<br>Ajánlatkérõ az beérkezett ajánlatokat megvizsgálta, értékelte. Az eredményhirdetésre 2003. november 18-án került sor, melyen a RENOVIT Kft. nettó 139 202 428 Ft-os ajánlatát hirdették ki nyertesnek, az ezt követõ legkedvezõbb a kérelmezõ nettó 132 992 370 Ft-os ajánlata lett.
<br>Az Összegzés az eljárásról iratot ajánlatkérõ elkészítette, melynek 2. a) pontjában csak az ajánlattevõket sorolta fel, de a tartalmi elemeket nem. A 2. b) pont alatt ajánlatkérõ rögzítette, hogy az ajánlati árak értékelésénél a 10%-os tartalékkeret nélküli összegeket vette figyelembe, mivel a felhívás ellenére ajánlattevõk nem teljeskörûen állították be a költségvetésbe a tartalékkeretet. Az összegzést az eredményhirdetéskor kiosztotta ajánlatkérõ.
<br>Kérelmezõ 2003. november 18-án levélben kérte ajánlatkérõtõl a kötbérekre adott pontszámok számítási módjának ismertetését.
<br>Ajánlatkérõ válaszában leírta, hogy "az ajánlattevõk egy része a napi kötbér %-ban történõ megjelölése mellett a kötbér általa megajánlott mértékét összegszerûen maximálta. Azon okból, hogy ezen ajánlattevõk esetében a késedelmi kötbér mint ajánlati részszempont elbírálható legyen - elkerülendõ azon ajánlattevõk kizárását a közbeszerzési eljárásból, akik a felhívásban részletesen taglalt, a késedelmikötbér-vállalás mértékére vonatkozó ajánlatukat önkényesen maximálták - a ténylegesen vállalt késedelmikötbér-ajánlatokat egy 10 napos idõintervallumra átlagolva határoztuk meg. Ez az átlag képezte ..... a számítás alapját..."
<br>Kérelmezõ 2003. november 24-én nyújtott be jogorvoslati kérelmet, melyben kifogásolta, hogy az ajánlatkérõ az általa összeállított, az eredményhirdetésen ismertetett és átadott összegzésben nem adta meg az ajánlatok tartalmi elemeit, azokat kérésére szóban ismertette csak, továbbá nem ismertette az értékelési pontszámok indokolását sem. Ez nem felel meg a Kbt. 5. sz. mellékletének. Sérelmezte továbbá ajánlatkérõ értékelését a kötbérvállalás mértéke részszempontra nézve, mert ajánlatkérõ eltért az ajánlati felhívásban közzétett értékelési módszertõl. A kötbérajánlatokat önkényesen átlagolva vette figyelembe a pontozásnál, és nem az ajánlatukban levõ kötbérvállalást hasonlította össze a többi ajánlattal, noha nem ezt hozta elõzetesen az ajánlattevõk tudomására. Elõadja, hogy ajánlatkérõ a Kbt. 37. § (1) bekezdés szerinti szerzõdéses feltételeket nem adta meg, így nem is kérhet számon semmit, illetõleg nem volt mit megsérteni az ajánlattevõknek. Álláspontja szerint ajánlatkérõ megsértette a Kbt. 55. § (6) bekezdését, és mivel ez a jogsértés kihatással van a nyertes személyére is, ezért sérült a Kbt. 24. § (1) bekezdés szerinti verseny tisztaságára vonatkozó alapelv is.
<br>Kérte az eljárást lezáró döntés megsemmisítését, ideiglenes intézkedéssel a szerzõdés megkötésének megtiltását.
<br>Ajánlatkérõ észrevételében kérte a kérelem elutasítását. Elõadta, hogy álláspontja szerint nem tért el a felhívásban megadott értékelési szemponttól a kötbér értékelésénél, csupán egy segédszámítást alkalmaztak. Az ajánlatok egy része - így a kérelmezõé is - igen magas %-ban jelölte meg a napi kötbért (15%), azonban maximálta is, tehát mindösszesen csak 1 napra vállalt kötbérfizetést, szemben a nyertessel, aki csak napi 2%-ot ajánlott meg, és azt nem maximálta. Ezért az értékelést úgy végezték el, hogy egy, általuk megjelölt - tapasztalati számként ismert - 10 napos idõintervallumra átlagolva határozták meg a kötbért. Álláspontja szerint ezzel nem változtatták meg a bírálati szempontot, illetve az annak megadott módszerét, csak az összehasonlítást könnyítendõ, az eredeti számítási módszert segítõ számítási metódust alkalmazták. Véleménye szerint téved kérelmezõ, amikor azt állítja, hogy az õ ajánlata kedvezõbb lenne a kötbérvállalás tekintetében a nyertesénél. Elismeri, hogy az összegzés tartalma hiányos, ugyanakkor szerinte a kérelmezõ által vitatott 2. b) pontban foglaltak értelmezhetõek, mert abban az eredetileg megajánlott és a felhívásnak megfelelõen benyújtott ajánlati árakat tüntette fel.
<br>Egyéb érdekeltek közül a nyertes RENOVIT Kft. tett érdemi észrevételt, melyben kifejti, hogy az egyértelmû, hogy ajánlatkérõ a kötbér napi mértékét kívánta értékelni, tehát az az ajánlat kedvezõbb, amely nagyobb vállalást tett. Ugyanakkor álláspontja szerint ajánlatkérõ azt várta el, hogy a késedelembe esõ vállalkozó a késedelem mértékével arányos kötbért fizessen, tehát az a késedelem mértékével növekedjen, és ennek a követelménynek a kérelmezõ vállalása nem felel meg. Szerinte a kérelmezõ nem is napi kötbérre tett ajánlatot. Véleménye szerint négy pályázó önhatalmúlag a kötbért maximálta, ezért ajánlatuk nem egyértelmû. Ezeket az ajánlatokat ki kellett volna zárni az értékelésbõl. Ebben az esetben nem kellett volna segédszámítást alkalmazni ajánlatkérõnek. Kérte, hogy a Döntõbizottság hivatalból vizsgálja meg ezen körülményeket is. Hivatkozott arra is, hogy azoknak az ajánlattevõknek, akik a helyszíni konzultációban közöltek ellenére a 10%-os tartalékkeretet nem építették be az ajánlatukba, ajánlata érvénytelen, ezen körülmény hivatalbóli vizsgálatát kérte.
<br>A Döntõbizottság D.61313/2003. szám alatt meghozott határozatával, 2003. november 24. napján ideiglenes intézkedéssel a szerzõdéskötést megtiltotta.
<br>A Döntõbizottság megállapította, hogy a kérelmezõ jogorvoslati kérelme megalapozott az alábbiak szerint:
<br>A Döntõbizottságnak a Kbt. 76. § (1) bekezdése szerinti hatáskörében - a kérelem keretei között - abban a kérdésben kellett állást foglalnia, hogy ajánlatkérõ a kifogásolt 5. részszempont "késedelmi kötbér vállalás mértéke" értékelése körében a Kbt. 55. § (6) bekezdésében elõírtak betartásával járt-e el, illetõleg ajánlatkérõ által elkészített összegzés megfelel-e a törvény rendelkezéseinek.
<br>
<br>1. A felhívás 13. b) pont 5. értékelési részszempont értékelésére vonatkozó kérelmezõi kifogás
<br>A Kbt. 55. § (6) bekezdése elõírja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így, az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.
<br>Ajánlatkérõnek a fent hivatkozott jogszabályi rendelkezés szerint a jogszerû értékelés elvégzése érdekében be kell tartani elsõdlegesen azon követelményt, hogy csak a felhívásban elõre közölt szempontok szerint vizsgálja a beérkezett ajánlatok "elõnyösségét". Ezért alapvetõen fontos, hogy ajánlatkérõ ténylegesen olyan szempontokat határozzon meg a felhívásában értékelés szempontjaként, amelyek egy ajánlat kedvezõségét - megalapozott elõkészítõ munka és szakmai indokok alapján - jelentik. A értékelés elõre közölt szempontjai vonatkozásában az eljárás késõbbi szakaszában már semmilyen körülmények között, még méltányolható ajánlatkérõi érdekekre hivatkozással sem kerülhet sor jogszerûen az értékelés részszempontjainak, illetve azok tartalmának változtatására.
<br>Ajánlatkérõ ugyanis a felhívásban közölt értékelési részszempontokkal fejezi ki ajánlattevõk felé, hogy milyen tartalmú ajánlat a számára legkedvezõbb, ajánlattevõk pedig ajánlatukat az elõre közölt kedvezõ ajánlati feltételeket ismeretében állítják össze, méghozzá azzal a szándékkal, hogy a minél inkább megfeleljenek az ajánlatkérõi elvárásoknak.
<br>Ezért minden, elõre kötelezõen ismertetni elõírt szempont, feltétel - amely alapvetõen befolyásolja ajánlattevõket az ajánlat elkészítésében - utólagos változtatása, utólagos értelmezése és tartalmának elõre nem közölt szempontok szerinti meghatározása ellentétes a törvény által rögzített eljárási alapelvekkel, valamint sértik az értékelésre vonatkozó konkrét jogszabályi rendelkezését is.
<br>Ajánlatkérõ az ajánlati felhívásában közölte, hogy a késedelmikötbér-vállalás mértékét 4 súlyszámmal kívánja az ajánlatok kedvezõségének megítélésénél figyelembe venni. E körben ajánlatkérõ a felhívásban azt is rögzítette, hogy a kötbérvállalást milyen módon kívánja értékelni (ez pedig nem volt más, mint a vállalkozási árra vetített napi kötbér %-ban megállapítva).
<br>A kötbér mértékére vonatkozóan általános szabály, hogy azt a felek a megkötendõ szerzõdésükben maguk határozhatják meg, az ajánlatkérõ azonban a felhívásában, illetõleg a dokumentációban semmiféle igényt, elvárást nem fogalmazott meg a tekintetben, hogy az ajánlattevõk a kötbérmegajánlásaikat milyen keretek között tegyék meg, ajánlatkérõnek e körben milyen szerzõdéses feltételi vannak. A kiadott ajánlatkérõi anyag éppen abban erõsíthette meg ajánlattevõket, hogy ajánlatkérõ a kötbér mértékére és annak megajánlási formájára vonatkozóan nem támaszt elvárást, így szabadon tehetnek ajánlatot e körben.
<br>A fenti ajánlatkérõi felhívás és dokumentáció birtokában pedig a beérkezett 7 ajánlat közül 6-ban a napi kötbérvállalás az ajánlati ár %-ában van megadva, míg a Középületépítõ Rt. összegszerûen tette meg a vállalását. Ezenfelül a 7 ajánlattevõ közül pedig 4 megadta a kötbérvállalás maximális mértékét is.
<br>Ajánlatkérõ az ajánlatok ismeretében azonban úgy döntött, hogy számára az ajánlatokban tett vállalások - a kötbér mértékének maximálása következtében - nem elfogadhatóak, erre tekintettel nem értékeli az ajánlatok szerinti napi kötbér %-os mértékét. Ezért az értékelési részszempont értékelésének szakaszában képezett egy átlagot, mégpedig úgy, hogy - tapasztalati számként ismerten - 10 napos intervallumra "átlagolta" a vállalásokat, és az így kapott értékekkel végezte el az ajánlatok értékelését.
<br>Ajánlatkérõ által alkalmazott, az értékelés szakaszában megállapított szempontok szerinti technika eredménye az lett, hogy az átlag számításának alapjául szolgáló 10 napra meghatározott kötbérmennyiség nem egyezik meg a maximumvállalásokkal azoknál, akik a maximumot vállalták, illetve a napi mértékkel sem, valamint a maximumkötbér mértéket nem vállaló ajánlattevõknél is a vállalás tartalmától eltérõ - lényegében fiktív - vállalás került figyelembevételre.
<br>A Kbt. 55. § (6) bekezdése kötelezõen betartandó szabályként írja azonban elõ, hogy ajánlatkérõnek az értékeléskor az ajánlat részszempont szerinti tartalmi elemét kell értékelnie és pontoznia. Ajánlatkérõ tehát akkor sem végezhet jogszerû értékelést, ha az elõre megadott részszempont körében nem az ajánlatban a résszemponthoz tartózóan megadott vállalásokat értékeli, illetõleg az ajánlatban az értékelési részszempontra adott vállalástól eltérõ tartalmi elemeket értékel.
<br>Ezenfelül azt is figyelmen kívül hagyta, hogy a vállalások nettó vagy bruttó árra vonatkoznak. Pl. kérelmezõ napi ill. max. vállalása bruttó 15%, ami összesen "csak" 66 240 463 ö 0,15 = 24 936 069 Ft. Vagyis az 1. napi kötbér ennyi, és nem a táblázatban leírt 19 949 E Ft lenne, továbbá amellett, hogy a kérelmezõ az 1. napi vállalásával már "kimerítette" az általa vállalt maximális keretet, ajánlatkérõ mégis további 9 napra is számított kötbérösszegeket, melyek a 10 nap alatt összesen 58 153 E Ft-ot tesznek ki, és ezt az összeget átlagolta 10 napra. Ez az összeg lett a vizsgált tartalmi elem, eltérõen a kérelmezõ által a bruttó vállalkozási árra vetítve vállalt napi 15%-os kötbérvállalással. Hasonló módon "túlhaladta" a Középületépítõ Rt. vállalásának értékelésénél is a max. vállalást. Hisz õk napi 4 millió Ft-ot, max. nettó 15%-ot ajánlottak. Ehhez képest a maximumot ajánlatkérõ 19 042 E Ft-ban határozta meg, ami valójában 139 644 334 ö 0,15 = 20 946 650 Ft. De az összes kötbérmennyiséget az átlagolás alapjául mégis 32 103 E Ft-nak számította.
<br>A nyertes esetében a napi bruttó 2% vállalás sem 2784 millió Ft-ot jelent, hanem 191 403 339 ö 0,02 = 3 828 066 Ft-ot.
<br>A fenti indokok alapján egyértelmûen megállapítható, hogy ajánlatkérõ nem a felhívásában meghatározott részszempontnak megfelelõ ajánlati tartalmi elemet vizsgálta és hasonlította össze az értékelése során. Továbbá az értékelés során elõre meg nem határozott szempontok szerint végezte el az ajánlatok összehasonlítását, vagyis megváltoztatta az általa megadott bírálati részszempontot, és ezzel az eljárásával ajánlatkérõ megsértette a Kbt. 55. § (6) bekezdését.
<br>A Kbt. 59. § (1) bekezdése kimondja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.
<br>Nem érintve - kérelmezõi kérelmi elem hiányában - ajánlat kérõ döntését az ajánlatok érvényességérõl, de elvégezve az 5. értékelési részszempontban az ajánlatokban ténylegesen megadott napi kötbér %-os mértékeinek értékelését megállapítható volt, hogy a legjobb ajánlat a napi kötbér szempontjából a kérelmezõé, ez 10 pont. A legkedvezõtlenebb pedig a FÕV-2. Rt.-é, ami napi nettó 1%, vagyis napi bruttó 0,8%, ez 1 pont.
<br>A nyertes RENOVIT Kft. napi bruttó 2% vállalása a képlettel számítva 2,095 pontot kap az ajánlatkérõ által megállapított 4,377 helyett. Ez pedig azt jelenti, hogy a nyertes összpontszáma a 279-rõl 269-re csökken, míg kérelmezõ 276 összpontszámot ért el.
<br>Tehát a nyertes kiválasztásához vezetõ értékelés során használt - elõre nem közölt - szempontok szerint elvégzett értékelés amellett, hogy azzal nem az ajánlatok konkrét tartalmi elemei kerültek értékelésére, az ajánlattevõk közötti sorrendre és így a nyertes kiválasztására is kihatással volt, ezért a Kbt. 59. § (1) bekezdését is megsértette ajánlatkérõ, hiszen nem az elõre megadottak szerinti értékelés mellett állapította meg a nyertes személyét.
<br>Tekintettel arra, hogy ajánlatkérõ az ajánlatok értékelése során a Kbt. 55. § (6) bekezdésének megsértésével járt el, az eljárást lezáró döntése sem felelhet meg a Kbt. 59. § (1) bekezdésének, hiszen egy jogsértõ értékelésen alapul a döntése.
<br>
<br>2. "Az összegzés nem megfelelõ elkészítésének kifogásolása kérelmezõ részérõl."
<br>A Kbt. 61. § (1) bekezdése értelmében az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.
<br>A törvény 5. sz. mellékletének 2. a) pontja alapján ismertetni kell az összegzésben az érvényes ajánlatok részszempontok szerinti tartalmi elemeit. Ajánlatkérõ által elkésztett összegzés nem tartalmazza az egyes ajánlatok részszempontok szerinti tartalmi elemeit, így az nem alkalmas arra, hogy ajánlattevõk kellõen meggyõzõdhessenek arról, hogy ajánlatkérõ értékelésére a felhívásban megadottak szerint került-e sor, hiszen ehhez elengedhetetlen, hogy az értékelésnél figyelembe vett egyes tartalmi elemek ismertetésre kerüljenek. Az ajánlatkérõ által összeállított összegzésnek a fentiek szerinti hiányossága miatt ajánlatkérõ megsértette a Kbt. 61. § (1) bekezdését is.
<br>Tekintettel a fent leírtakra a Döntõbizottság a rendelkezõ részben foglaltak szerint határozott, és a Kbt. 88. § (1) bekezdés c) , d) és f) pontja szerinti jogkövetkezményeket alkalmazta.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg. A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.
<br>Miután a Kbt. 88. § (1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni és a bírság összegének megállapításánál méltányosságból sem mehet a minimumösszeg alá, így a Döntõbizottság a bírság összegét a törvényi minimum összegében állapította meg.
<br>A Döntõbizottság a bírság összegének megállapításakor a Kbt. 88. § (5) bekezdésben foglaltakat vette figyelembe, e körben arra volt alapvetõen tekintettel, hogy ajánlatkérõnek módja van a megállapított jogsértések kiküszöbölésére, a kiszabott bírságot a fentiekre tekintettel szükségesnek, de egyben elegendõnek ítélte.
<br>A költségek viselésérõl a Kbt. 88. § (1) bekezdés h) pontja alapján döntött. A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 19.
<br>
<br>Dr. Sárkány Izolda s. k., Bújdosó Gézáné s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>