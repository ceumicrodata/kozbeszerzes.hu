<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0991/2004)
</h2>
<br>1024 Budapest, Margit krt. 85.
<br>Ikt.sz.: D.641/14/2003.
<br>
<br>Tárgy: az A.L. Instruments Kft. jogorvoslati kérelme a Vas Megyei Markusovszky Kórház, ill. a PharmaDose Kft. beszerzése ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az A.L. Instruments Kft. (1047 Budapest Baross u. 53., képv.: dr. Petz László ügyvéd, 1135 Budapest, Tahi út 53-59., továbbiakban: kérelmezõ) jogorvoslati kérelmét - melyet a Vas Megyei Markusovszky Kórház (9700 Szombathely Markusovszky Lajos u. 3., továbbiakban: kérelmezett I.) és a PharmaDose Kft. (1114 Budapest, Bartók Béla út 15/A, továbbiakban: kérelmezett II.) 2004. és 2005. évi klinikai laboratóriumi vegyszerek közbeszerzési eljárás mellõzésével történõ beszerzése ellen indított - a Döntõbizottság elutasítja. A jogorvoslati eljárásban felmerült költségeiket a felek maguk viselik. A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>INDOKOLÁS
<br>
<br>Kérelmezett I. a Közbeszerzési Értesítõ 2000. június 21-én megjelent számában nyílt eljárás lefolytatására ajánlati felhívást tett közzé a kórház teljes körû gyógyszerellátási rendszerének egyéni gyógyszerellátási rendszerben történõ megszervezésére és mûködtetésére 1000-féle gyógyszer és 25-féle infúzió vonatkozásában, beleértve a rendszer mûködtetéséhez szükséges tárgyi és személyi feltételek teljes körû biztosítását. A 2000. szeptember 22-én tartott eredményhirdetésen a Hungaropharma Rt. és a MedWinners Kft. közös ajánlatát hirdette ki nyertesnek, velük a közbeszerzési szerzõdést 2000. október 20-án megkötötte. A közös ajánlattevõk a tevékenység ellátására gazdasági társaságot hoztak létre. Kérelmezett I. és e gazdasági társaság - kérelmezett II. - 2001. május 21-én elõszerzõdést kötöttek, melyben kötelezettséget vállaltak arra, hogy az intézeti gyógyszertár mûködtetési feladatainak a kérelmezett II. általi átvállalására szerzõdést fognak kötni. A szerzõdés 2001. október 31-én jött létre.
<br>Kérelmezõ 2003. december 8-án jogorvoslati kérelmet terjesztett elõ a Döntõbizottsághoz. Kérte a jogsértés megállapítását, a beszerzésre vonatkozó döntés megsemmisítését, ideiglenes intézkedésként a szerzõdéskötés megtiltását. Kérelme indokaként elõadta, hogy kérelmezett II. 2003. november 21-én történt írásbeli felkérésére 65 279 203 Ft összértékben árajánlatot tett laboratóriumi termékekre. November 28-án árajánlatával kapcsolatban választ kért kérelmezett II.-tõl, választ nem kapott, ám tudomására jutott, hogy a kérelmezett II. kérelmezett I. részére végez beszerzést a 2000. évben lefolytatott közbeszerzési eljárás révén. Álláspontja szerint kérelmezett II. ajánlatkérõként nem járhatna el, csak lebonyolítóként - ha pedig ajánlatkérõként járna el, akkor köteles lenne a Kbt. szabályai szerint közbeszerzési eljárást lefolytatni, annál is inkább, mert kérelmezett II. a 2000. évi közbeszerzési eljárás nyerteseként önként vállalta a Kbt. szabályainak önkéntes alkalmazását. E tény egyben megalapítja a Döntõbizottság hatáskörét az ügyben való eljárásra.
<br>Sérelmezte továbbá, hogy kérelmezett II. a 2004. és 2005. évi klinikai laboratóriumi vegyszer beszerzés tárgyában a kérelmezõ árajánlat tételre való felhívását megelõzõen döntött.
<br>A jogorvoslati eljárásban 2004. január 4-én tartott tárgyaláson elõadta, hogy tudomása van arról, hogy a Diagnosztikum Rt. leszállított a kérelmezett II. részére egy kb. 10 millió Ft értékû véralvadás-vizsgáló automata készüléket, mely készülék nem volt tárgya a 2000. évi közbeszerzési eljárásnak, így kérelmezett II. a 2000. évi közbeszerzési eljárásban megkötött szerzõdés ürügyén az annak teljesítése keretébe nem tartozó termékeket is beszerez közbeszerzési eljárás mellõzésével kérelmezett I. részére. A tárgyalást követõen benyújtott január 9-én kelt beadványában jelezte, hogy kérelmezett II. a 2000. október 20-án kötött szerzõdésben vállalt kötelezettsége ellenére most folytatott le elõször pályáztatási eljárást, melynek során nem alkalmazta a közbeszerzési szabályok alkalmazását. Jelezte továbbá, hogy tudomása szerint a kérelmében sérelmezett pályáztatási eljárásban ténylegesen a kérelmezett I. beszerzési bizottsága hozza meg a döntést, kérelmezett II. tehát valójában lebonyolítói státuszban jár el.
<br>Kérelmezett I. kérte a jogorvoslati kérelem elutasítását. Elõadta, hogy nem szerzett be 2004. és 2005. évekre klinikai labor vegyszereket, a 2000. évi közbeszerzési eljárás eredményeképpen 5 évig ez a beszerzés kérelmezett II. szerzõdéses kötelezettsége. Úgy véli, hogy kérelmezett II. a szerzõdés teljesítése érdekében kért ajánlatot kérelmezõtõl.
<br>Kérelmezett II. kérte a jogorvoslati kérelem elutasítását. Elõ adta, hogy a 2000. évi közbeszerzési eljárás nyerteseként megkötött szerzõdés alapján öt évig õ látja el kérelmezett I.-et laboratóriumi vegyszerekkel.
<br>A szerzõdés teljesítése érdekében 2004. és 2005. évre megpályáztatta a hazai beszállítókat abból a célból, hogy a legkedvezõbb feltételek mellett jusson a kérelmezett I. részére szállítandó termékekhez.
<br>Közölte, hogy a jogorvoslati kérelem egyébként is elkésett, mert közbeszerzési eljárás mellõzésével történõ beszerzés esetén a Kbt. 79. § (8) bekezdése értelmében a jogsértésrõl való tudomásszerzés idõpontjaként a közbeszerzési szerzõdés megkötését kell tekinteni, e szerzõdés 2000. október 20-án történt megkötése óta a 90 napos jogvesztõ határidõ letelt. A jogorvoslati eljárásban tartott tárgyalást követõen elõterjesztett észrevételében elõadta, hogy a kérelem akkor is elkésettnek tekintendõ, ha a 2004. 2005. évre történõ beszerzésére vonatkozik, mert kérelmezõ a tárgyaláson úgy nyilatkozott; hogy errõl október 25-én szerzett tudomást.
<br>A tárgyaláson úgy nyilatkozott, hogy 2004. és 2005. évre nem szerzett be a közbeszerzési értékhatárt elérõ értékû terméket a 2000. október 20-án megkötött szerzõdés teljesítéseként. Felhívásra becsatolta azon termékek árazott jegyzékét, amelyeket a jogorvoslati kérelem elõterjesztését megelõzõ 90 napon belül szerzett be kérelmezett I. részére. A tárgyalást követõen nyilatkozott továbbá, hogy kérelmezõ állításával szemben nem szerzett be a Diagnosztikum Kft.-tõl véralvadás-vizsgáló automata készüléket.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>A Döntõbizottságnak abban a kérdésben kellett döntenie, hogy a jogorvoslati kérelemben kifogásolt pályáztatási eljárás helyett a kérelmezett I.-nek, vagy a 2000. évben lefolytatott közbeszerzési eljárása nyertesének, kérelmezett II.-nek a 2000. október 20-án megkötött közbeszerzési szerzõdés teljesítése keretében kötelezettsége lett volna-e közbeszerzési eljárás lefolytatása. A kérdés eldöntéséhez a 2000. évi közbeszerzési eljárás hátterét kellett megvizsgálni.
<br>Ajánlatkérõ a közbeszerzési eljárást a kórház teljes körû gyógyszerellátási rendszerének megszervezését és mûködtetését (továbbiakban: gyógyszerellátás) egyéni gyógyszerellátási rendszerben végzõ vállalkozó kiválasztása céljából írta ki. A közbeszerzési szerzõdés alapján az eljárás nyertese 5 év idõtartamra kizárólagos jogot kapott a beszerzés tárgya szerinti szolgáltatás ellátására. E kizárólagos jog a nyertest - kérelmezett II. jogelõdjét - az 5 éves idõtartam alatt a kórházzal - kérelmezett I.-vel - szemben is megilleti. Ebbõl következik, hogy 2000. október 20-tól 2005, október 20-ig kérelmezett I. nem jogosult intézménye gyógyszerekkel való ellátására, így ebbõl a célból nem is kell közbeszerzési eljárást lefolytatnia.
<br>Kérelmezett II. mint a gyógyszerellátási tevékenység végzésének jogosultja nem minõsül a Kbt. 1. §-ában meghatározott alanyok egyikének sem, azaz szervezeti minõségénél fogva nem tartozik a Kbt. 1. §-ában meghatározott, a Kbt. szabályait alkalmazni köteles alanyi körbe.
<br>Kérelmezõ arra hivatkozott, hogy kérelmezett II. a közbeszerzési szerzõdésben vállalta a Kbt. szabályainak önkéntes alkalmazását, ezért a gyógyszerellátási szolgáltatás keretében az egyes gyógyszereket csak közbeszerzési eljárás lefolytatásával szerezhetné be.
<br>Kérelmezett I. és a nyertesek által 2000. október 20-án megkötött, kérelmezett II. által átvállalt szerzõdés "8. § Eladási árak/Szállítási feltételek" c) pontjában a felek ekként állapodtak meg: "A szokásos piaci ár kialakításával kapcsolatban ajánlattevõk vállalják, hogy bizonyos termékeket - amennyiben ezen termékek beszerzése egyébként a Közbeszerzési törvény (Kbt.) hatálya alá tartozna - pályáztatás útján szereznek be a kórház számára. Az ilyen eljárásokkal kapcsolatban ajánlattevõk vállalják, hogy a Kbt. 2. § (4) bekezdése b) pontja szerinti jogosultságukkal élve a pályáztatás kapcsán a Kbt. szabályai szerint fognak eljárni."
<br>A szerzõdés ezen pontjában kérelmezett II. jogelõdje tehát azt vállalta, hogy pályáztatás útján szerzi be azokat a termékeket, amelyekre vonatkozó beszerzés egyébként a Kbt. hatálya alá tartozna.
<br>A szerzõdés idézett pontjában szerepel az is, hogy kérelmezett II. jogelõdje - azaz kérelmezett l. - a Kbt. 2. § (4) bekezdése b) pontja szerinti jogosultságával élve a pályáztatás kapcsán a Kbt. szabályai szerint fog eljárni.
<br>A Kbt. nem szabályozza az általában vett alávetést, így azt, hogy kérelmezett II. a szerzõdés teljesítési körében jogosult volt-e - ezáltal a szerzõdés hivatkozott pontja alapján köteles is - a Kbt. szabályai alkalmazására, a Kbt. rendelkezései alapján kell megállapítani.
<br>A Kbt. alanyi hatálya alá tartozó azon ajánlatkérõket, melyek az 1. §-ban rögzített kötelezõ alanyi körön kívül esnek, a Kbt. 2. § (4) bekezdése határozza meg a következõk szerint: "E törvény szabályai szerint jogosult eljárni
<br>a) az l. §-ban meghatározott szervezet a (3) bekezdés szerinti értékhatár alatti értékû - a központosított közbeszerzés hatálya alá nem tartozó - beszerzése során;
<br>b) az 1. § e) pontja szerinti szervezet a közszolgáltató tevékenységével közvetlen össze nem függõ beszerzése során;
<br>c) az a szervezet, amely támogatásra irányuló igényt nyújtott be."
<br>A felek a szerzõdésben a b) pontra hivatkoztak, ami az 1 § e) pontjában meghatározott szervezetnek a közszolgáltató tevékenységével közvetlenül össze nem függõ beszerzései esetére ad jogosultságot a Kbt. szabályai szerinti eljárásra.
<br>Az egészségügyi szolgáltatás az egészségügyi szolgáltatásokról szóló 2003. évi XLIII. törvény 1. § (1) bekezdése értelmében közszolgáltatásnak minõsül, e törvény 2. § (1) bekezdésében hivatkozott, az egészségügyrõl szóló 1997. évi CLIV. törvény 3. § e) pontja alapján a gyógyszerellátás egészségügyi szolgáltatás, azaz közszolgáltatás.
<br>Az l. § e) pontja szerinti szervezet a Magyar Köztársaság Polgári Törvénykönyvérõl szóló 1959. évi IV. törvény (a továbbiakban: Ptk.) 685. §-ának c) pontja szerinti gazdálkodószervezet vagy a helyi önkormányzat feladatkörébe tartozó közszolgáltatás céljából alapított önkormányzati intézmény, ha országos, regionális vagy helyi közszolgáltató tevékenység gyakorlására jogszabály alapján kizárólagos jogosítvánnyal rendelkezik".
<br>Az 1. § e) pontja, valamint a 2. § (4) bekezdés e) pontja összevetése alapján rögzíthetõ; a gazdálkodószervezet köteles a Kbt. szabályai szerint eljárni, ha közszolgáltató tevékenysége gyakorlására jogszabály alapján kizárólagos jogosítvánnyal rendelkezik, és jogosult, ha közszolgáltató tevékenységével közvetlenül össze nem függõ beszerzést végez.
<br>Kérelmezett II. nem jogszabály alapján, hanem a kérelmezett I.-vel megkötött szerzõdés alapján rendelkezik kizárólagos jogosítvánnyal a gyógyszerellátásra nézve, ezért nem tartozik a Kbt. rendelkezéseit alkalmazni köteles szervezetek körébe.
<br>Kérelmezett II. a közszolgáltató tevékenységével közvetlenül összefüggõ tevékenységével kapcsolatosan végzi a gyógyszerbeszerzéseket; ezért a 2. § (4) bekezdés e) pontja szerint nem jogosult a Kbt. szabályai szerinti eljárásra. Ezért hiába szerepel a szerzõdésben a Kbt. 2. § (4) bekezdés b) pontjára való utalás, e rendelkezés alapján nem lehetett kérelmezett II.-nak közbeszerzési eljárást lefolytatni kérelmezett I. gyógyszerellátása érdekében.
<br>Felmerül a kérdés, hogy akkor kérelmezett II.-nak a szerzõdés 2000. október 20-án történt megkötésétõl kezdve jelen idõpontig hogyan kellett eljárnia a szerzõdéssel kapcsolatos beszerzései tekintetében.
<br>2003. június 30-án hatályba lépett az egészségügyi szolgáltatókról és egészségügyi közszolgáltatások szervezésérõl szóló 2003. évi XLIII. törvény.
<br>A törvény tételesen szabályozza az egészségügyi ellátás szabályait. A 15. § alapján az ellátási szerzõdés megkötésére nyilvános pályázatot (és nem közbeszerzési eljárást) kell kiírni, az ellátandó egészségügyi szervezetnek az ellátási szerzõdést e pályázat nyertesével kell megkötni. A törvény az ellátási szerzõdés (a 27. § szerint: közremûködõi szerzõdés) teljesítése körében nem írja elõ a Kbt. szabályai szerinti eljárást.
<br>Mivel kérelmezett II. a 2000. október 20-án megkötött szerzõdésben vállalta a pályáztatás útján való beszerzést, úgy 2003. június 30. elõtt, mint ez idõpont után ilyen módon kell beszereznie a gyógyszereket.
<br>A Döntõbizottság megállapította, hogy kérelmezett I. és kérelmezett II. nem jogtalanul mellõzte a közbeszerzési eljárást a gyógyszerbeszerzések során, ezért a jogorvoslati kérelmet ebben a részében elutasította.
<br>Kétségtelen, hogy kérelmezett II. nem a szerzõdésnek megfelelõen járt el, amikor ajánlatot kért be egyes cégektõl - így kérelmezõtõl is - a gyógyszerek szállítási feltételeire, mert az ajánlatkérés nem azonos a szerzõdés szerinti "nyilvános pályázattal".
<br>A Döntõbizottság azonban a kérelmet ebben a tekintetben nem vizsgálta.
<br>A Kbt. 76. § (1) bekezdése szerint a Döntõbizottság hatáskörébe tartozik
<br>a) a közbeszerzési eljárás jogtalan mellõzése miatt indult eljárás lefolytatása;
<br>b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;
<br>c) az ajánlatkérõ döntésével szemben bármely érdekelt által benyújtott kérelem elbírálása.
<br>A Döntõbizottság megállapította, hogy a 2000. október 20-án megkötött szerzõdés teljesítése módjának vizsgálata a 76. § (1) bekezdése alapján nem tartozik a hatáskörébe, ezért a jogorvoslati kérelmet ebben a részében elutasította.
<br>A Döntõbizottság hangsúlyozza, hogy a fenti megállapításai csak a 2000. október 20-án megkötött közbeszerzési szerzõdés tárgyaira vonatkoznak.
<br>A közbeszerzés mellõzése jogsértés rendkívüli súlyára tekintettel a Döntõbizottság hivatalból vizsgálta, hogy kérelmezett I . a közbeszerzési szerzõdés ürügyén nem szerzett-e be közbeszerzési eljárás mellõzésével olyan termékeket, amelyek nem képezték a 2000. október 20-i közbeszerzési szerzõdés tárgyát.
<br>Kérelmezett I. nyilatkozott, hogy a tárgyidõszakban beszerzést nem végzett.
<br>Kérelmezett II. a Döntõbizottság felhívására becsatolta a jogorvoslati kérelem elõterjesztésétõl számítottan 90 napra visszamenõ idõtartamban történõ beszerzéseinek árazott listáját.
<br>A listában szereplõ termékek összértéke 3 245 890 Ft.
<br>A Kbt. 2. § (1) bekezdése alapján a beszerzés akkor tartozik a Kbt. hatálya alá, ha annak érték a beszerzés megkezdésekor eléri vagy meghaladja a külön meghatározott összeget. A (3) bekezdés szerint a közbeszerzési értékhatárt az éves költségvetési törvény határozza meg. A 2003. évi költségvetési törvény szerint ez érték árubeszerzés esetén 20 millió Ft.
<br>A Döntõbizottság megállapította, hogy a kérelmezett II. által eszközölt beszerzés nem érte el a közbeszerzési értékhatárt, ezért kérelmezettek terhére a hivatalból történõ vizsgálat körében jogsértést nem állapított meg.
<br>Kérelmezõ a jogorvoslati eljárásban tartott tárgyaláson felvetette, hogy kérelmezett II. a Diagnosztikum Rt.-tõl közbeszerzési eljárás mellõzésével beszerzett egy 10 millió Ft értékû véralvadás-vizsgáló automata készüléket.
<br>A Döntõbizottság felhívására kérelmezett II. nyilatkozott, hogy részérõl nem történt ilyen beszerzés, ezért a Döntõbizottság a jogorvoslati kérelmet ebben a részében elutasította.
<br>Kérelmezõ a Döntõbizottsághoz a tárgyalást követõen beadványt intézett, melyben kérte annak megállapítását, hogy kérelmezett II. "valójában egy leplezett lebonyolítói (megbízási) szerzõdés alapján jár el úgy, hogy a kórház a beszerzéseire irányadó Kbt. a szabályokat nem tartja be, nem teljesíti." A kérelem annak tartalmát illetõen a kérelmezett I. és kérelmezett II. jogelõdje (a nyertes ajánlattevõk) által 2002. október 20-án kötött szerzõdés, kérelmezett I. és kérelmezett II. által 2001. május 7-én kötött elõszerzõdés és 2001. október 31-én kötött szerzõdés teljesítésével kapcsolatos, e szerzõdések teljesítési módját tekinti a közbeszerzési eljárás mellõzésével történõ beszerzésnek.
<br>A Kbt. 79. § (8) bekezdése alapján a jogorvoslati kérelem elõterjesztésére nyitva álló határidõ tekintetében a jogsértõ esemény bekövetkezésének közbeszerzési eljárás mellõzése esetén a szerzõdés megkötését kell tekinteni.
<br>A Döntõbizottság a kérelmezettek nyilatkozata és kérelmezett II. által csatolt beszerzési lista alapján megállapította, hogy a szerzõdések teljesítése körében kérelmezettek nem kötöttek közbeszerzési eljárás mellõzésével történõ beszerzésre irányuló szerzõdést, ezért a jogorvoslati kérelmet ebben a részében elutasította.
<br>Döntõbizottság a Kbt. 76. § (1) bekezdésében biztosított jogkörében eljárva a 88. § a) pontja szerint rendelkezett.
<br>A bírósági jogorvoslatot a 89. § (1) bekezdése biztosítja.
<br>
<br>Budapest 2004. január 15.
<br>
<br>Dr. Csitkei Mária s. k., Hámori András s. k.,
<br>közbeszerzési biztos közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br>
<br>
<br><br></body></html>