<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0937/2004)
</h2>
<br>1024 Budapest, Margit krt. 85.
<br>Ikt.sz.: D.616/6/2003.
<br>
<br>Tárgy: a BAUCONT Rt. I. sz. kérelmezõ és a HÉROSZ II. sz. kérelmezõ kérelmei az Állami Autópálya Kezelõ Rt. ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a BAUCONT Építõipari Rt. (8000 Székesfehérvár, Galántai u. 64., képv.: dr. Farkas Gyöngyi ügyvéd, 1068 Budapest, Felsõ erdõsor u. 8., továbbiakban: I. sz. kérelmezõ) és a HÉROSZ Építõipari Rt. (1095 Budapest, Hídépítõ u. 1-12., képv.: dr. Dékány László ügyvéd, 1052 Budapest, Fehér hajó u. 8-l0., továbbiakban: II. sz. kérelmezõ) jogorvoslati kérelmeit, melyet az Állami Autópálya Kezelõ Rt. (1036 Budapest, Lajos u. 74-76., a továbbiakban: ajánlatkérõ) "M0 autóút Szigetszentmiklósi Autópálya Mérnökségi Telep rekonstrukciója" tárgyú közbeszerzési eljárása ellen nyújtottak be,
<br>
<br>elutasítja.
<br>
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek nyilatkozatai és tárgyaláson elõadottak alapján az alábbi tényállást állapította meg.
<br>Ajánlatkérõ 2003. október 15. napján a Közbeszerzési Értesítõ (K. É.) 42. számában közzétett részvételi felhívással, nyílt elõminõsítési közbeszerzési eljárást indított a rendelkezõ részben meghatározott beszerzés tárgyában.
<br>A részvételi felhívás 3. a) pontjában ajánlatkérõ rögzítette a beszerzés tárgyát a fõbb mennyiségi jellemzõkkel, valamint meghatározta az egyes épületeknél, építményeknél az 5. bekezdésben csoportosítva az elvégzendõ munkanemek szakágait.
<br>A részvételi felhívás 9. pontjában ajánlatkérõ a pénzügyi, gazdasági és mûszaki alkalmasság elbírálására kért adatokat és tényeket, melyek között elõírta az elõzõ 3 év hasonló összetettségû és nagyságrendû referenciamunkáinak ismertetését.
<br>Ugyanezen pontban meghatározta azt is, hogy mit tekint hasonló összetettségû és nagyságrendû referenciamunkának. Ennek megfelelõen hasonló összetettségû az a munka, amely a 3. pontban meghatározott 5 szakág közül legalább 4 szakágat tartalmaz.
<br>A felhívás 10. b) pontjában ajánlatkérõ rögzítette a szerzõdés teljesítésére alkalmatlanná minõsítési szempontok között, hogy alkalmatlan a szerzõdés teljesítésére az a jelentkezõ, aki nem mutat be az elõzõ 3 évben (2000-2002) hasonló összetettségû és nagyságrendû munkáiból legalább 1 db referenciamunkát és a referencialevél nem pozitív visszajelzést tartalmaz. Ajánlatkérõ itt is közölte, hogy mit tekint hasonló összetettségû, illetve nagyságrendû munkának a felhívás 9. pontjában közöltekkel azonos tartalommal.
<br>A részvételi felhívás 12. b) pontjában közölte ajánlatkérõ, hogy mely esetekben érvénytelen a jelentkezés.
<br>A felhívás 12. c) pontjában a hiánypótlás lehetõségét kizárta ajánlatkérõ, e körben felhívta a részvételre jelentkezõk figyelmét arra, hogy az alkalmasság igazolására kért adatokat és tényeket, hatósági igazolásokat, a részvételre jelentkezõi nyilatkozatokat gondosan, a felhívás és a dokumentáció elõírásai, mellékletei alapján, cégszerûen aláírva csatolják a Kbt. 43. § (3) bekezdésében meghatározottak szerint.
<br>Ajánlatkérõ dokumentációt is készített, mely részletesen tartalmazta a jelentkezések tartalmi és formai elõírásait.
<br>A dokumentáció útmutató 3. oldal 7. francia bekezdésében ajánlatkérõ közölte, hogy a felhívás és a dokumentációban foglaltaknak nem megfelelõ, vagy azoktól, illetve a Kbt.-tõl eltérõ részvételi jelentkezés benyújtása a részvételi jelentkezés érvénytelenségét vagy a részvételre jelentkezõ kizárását és a Kbt. által e tekintetben meghatározott jogkövetkezményeket vonhatja maga után. A dokumentáció útmutató részének 4. oldalán a 3. pontban közölte ajánlatkérõ, hogy "A Kbt.-nek megfelelõ nyilatkozatmintákat a részvételre jelentkezõ rendelkezésére bocsátjuk azzal, hogy csak ezeket építhetik be a részvételi jelentkezésbe."
<br>A 7. oldal 10. pontjában a mûszaki alkalmasság igazolására szolgáló referenciák körében ajánlatkérõ rögzítette, hogy "A 12. sz. és 13. sz. mellékletben iratmintát adunk e nyilatkozatok tartalmára".
<br>A dokumentáció 12. sz. mellékletében nyilatkozatmintát csatolt a referenciák bemutatásához.
<br>A jelentkezési határidõre, 2003. október 31. napjára 16 db részvételi jelentkezés érkezett, közöttük kérelmezõk jelentkezései.
<br>A jelentkezéseket bizottság értékelte, majd 2003. november 14-én sor került a nyilvános eredményhirdetésre. Ajánlatkérõ kihirdetett döntése értelmében 8 részvételre jelentkezés érvényességét és alkalmasságát hirdették ki, õket ajánlattételre felhívták. A BAUCONT Rt. I. sz. kérelmezõ jelentkezését alkalmatlannak minõsítették az indoklás szerint azért, mert "nincs megfelelõ összetettségû, ill. nagyságrendû munkája". A HÉROSZ Rt. II. sz. kérelmezõ részvételi jelentkezését ajánlatkérõ érvénytelennek hirdette, a Kbt. 52. § (2) bekezdés d) pontja alapján, tekintettel arra, hogy az elõzõ évek beruházásairól szóló nyilatkozatot nem töltötte ki.
<br>I. sz. kérelmezõ BAUCONT Rt. 2003. november 27-én nyújtott be jogorvoslati kérelmet, melyben ajánlatkérõ részvételi szakaszt lezáró döntését sérelmezte, amellyel megállapította, hogy a szerzõdés teljesítésére alkalmatlan a referencia hiánya miatt.
<br>Álláspontja szerint a részvételi jelentkezésébe csatolt referenciák közül a GANZ területén végzett építési munka maradéktalanul kielégíti az elõírt alkalmassági kritériumokat, ezért ajánlatkérõ döntése, mely szerint a szerzõdés teljesítésére kérelmezõ alkalmatlan lenne, nem megalapozott.
<br>Az I. sz. kérelmezõ tárgyaláson tett nyilatkozatában kifejtette, hogy a hivatkozott referenciaként csatolt GANZ területén végzett munkák ténylegesen épületen belüli munkákat jelentettek, azonban az épületen belül végzett munkák során is felmerül az épületeken kívüli közmûcsatlakozások kiépítésének munkái, amelyek magukba foglalnak az ajánlatkérõ által a IV. szakágban megjelölt munkákat is, ezért ezen referencia 4 szakág munkáit tartalmazza. Kifogásolta továbbá hogy ajánlatkérõ nem tájékoztatta az alkalmatlanná minõsítés konkrét indokáról, ezért ajánlatkérõ megsértette a Kbt. 61. § (6) bekezdését.
<br>Kérte az alkalmatlanná nyilvánító döntés megsemmisítését, ajánlatkérõt kötelezni, hogy vonja be az eljárásba, valamint ideiglenes intézkedésként az eljárás felfüggesztését.
<br>A II. sz. kérelmezõ HÉROSZ Rt. 2003. november 28-án nyújtott be jogorvoslati kérelmet, melyben a részvételi szakaszt lezáró döntést sérelmezte, mellyel ajánlatát érvénytelennek nyilvánította.
<br>Álláspontja szerint a részvételi jelentkezése a felhívásban és dokumentációban foglaltaknak megfelel, ajánlatkérõ döntése jogsértõ. Álláspontja szerint ajánlatkérõ konkrétan meghatározta az érvénytelenné nyilvánítás lehetséges eseteit, melyek között a kérelmezõ jelentkezését érvénytelenné nyilvánító indok nem szerepel.
<br>II. sz. kérelmezõ arra vonatkozóan kérte a Döntõbizottság döntését, hogy a részvételi felhívásban közölt érvénytelenné nyilvánító indokon túli okok vezethetnek e jogszerûen az ajánlat érvénytelenítéséhez a vizsgált közbeszerzési eljárásban. A részvételi felhívásban ugyanis ajánlatkérõ az érvénytelenségi okok között nem tüntette fel, hogy a dokumentációban kért nyilatkozatmintától való eltérés is kizárást eredményez.
<br>II. sz. kérelmezõ nyilatkozott továbbá, hogy a jelentkezésük tartalmilag - ha nem is egy nyilatkozatba foglalva - egyébként pedig tartalmazta az ajánlatkérõ által kért információkat a referenciák tekintetében.
<br>Kérte az érvénytelenné nyilvánító döntés megsemmisítését, ajánlatkérõt kötelezni, hogy jogszerû eljárást folytasson le, valamint ideiglenes intézkedésként az eljárás felfüggesztését.
<br>Ajánlatkérõ észrevételében fenntartotta, hogy jogszerû döntést hozott a vizsgált közbeszerzési eljárásban, és ennek során nem sértette meg a törvény rendelkezéseit.
<br>Az I. sz. kérelmezõ vonatkozásában elõadta, hogy már a csatolt referencialevélbõl megállapítható volt, hogy az épületen belüli munkákat jelent, ezért az csak 3 szakágat ölel fel. Annak érdekében, hogy elkerüljék az esetleges félreértéseket, telefonon érdeklõdtek a referenciát kiadó megrendelõtõl, aki megerõsítette, hogy az I. sz. kérelmezõ épületen belüli munkákat végzett a GANZ területén lévõ kiállítócsarnok rekonstrukciója kapcsán, a külsõ munkákat másik generálkivitelezõ végezte. Elõadta ajánlatkérõ, hogy arról is tájékoztatást kaptak, hogy a belsõ munkák elvégzéséhez kapcsolódóan természetesen a közmûkiállásokat I. sz. kérelmezõ elkészítette, ezt azonban ajánlatkérõ nem ítélte, nem ítélhette olyannak, amely kielégíti az által kért IV. szakági munkákat, amely a közmûhálózat kiépítését foglalja magába.
<br>A II. sz. kérelmezõ kérelmével kapcsolatosan ajánlatkérõ nyilatkozatában kifejtette, hogy a felhívásban és a dokumentációban is több helyen felhívta a jelentkezõk figyelmét arra, hogy nyilatkozatmintákat ad ki, azokat kell beépíteni a jelentkezésbe. Arra is felhívta a jelentkezõk figyelmét, hogy a jelentkezést a felhívás és dokumentáció alapján az ott meghatározott feltételek teljesítésével kell elkészíteni, ennek elmulasztása a jelentkezés érvénytelenségét, illetve kizárását eredményezi.
<br>A II. sz. kérelmezõ jelentkezésében nem a dokumentációban elvártak szerint készítette el a referenciákra vonatkozó nyilatkozatát, miután azt nem a kiadottak szerinti egy nyilatkozatban foglalva csatolta. Ajánlatkérõ elõadta továbbá, hogy nem elfogadható a II. sz. kérelmezõ referenciákra tett nyilatkozata tartalmilag sem, mivel azok nem adnak választ a kiadott mintában közölt valamennyi körülményre, így a nyilatkozatok nem tartalmaznak információt a saját munka arányára, valamint a peres eljárásra vagy kötbérre vonatkozóan.
<br>A Döntõbizottság megállapította, hogy a kérelmezõk jogorvoslati kérelmei megalapozatlanok.
<br>Az I. sz. kérelmezõ jogorvoslati kérelme alaptalan, az alábbi indokok szerint:
<br>A Döntõbizottságnak a Kbt. 76. § (1) bekezdésében rögzített hatáskörében eljárva kérelem keretei között abban a kérdésben kellett állást foglalnia, hogy az I. sz. kérelmezõ jelentkezésében csatolt referencia kielégítette-e ajánlatkérõ elvárását, valamint ajánlatkérõ az alkalmatlanná minõsítés indokát megfelelõen közölte-e a jelentkezõvel.
<br>A Kbt. 63. § (3) bekezdés szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.
<br>E szakasz (7) bekezdése értelmében a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.
<br>E szakasz (8) bekezdése szerint a két szakaszból álló eljárás részvételi szakaszában 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.
<br>Ajánlatkérõ a részvétel felhívás 3. a) pontjában meghatározta a beszerzés tárgyát és mennyiségét, e körben az ellátandó munkanemeket is ismertette. Az V. szakág az alábbi volt: az építészet (I.), az elektromosság (II.), az épületgépészet (III.) a külsõ hálózatok (IV.) és a telepi úthálózat, térburkolás, kertépítés (V.).
<br>Ajánlatkérõ a felhívásban a mûszaki alkalmasság körében hasonló összetettségû és hasonló nagyságrendû referenciákat kért meg, melyek tekintetében azt is meghatározta, hogy mit ért hasonló nagyságrendû és hasonló összetettség alatt.
<br>Hasonló összetettség alatt ajánlatkérõ a felhívás 3. a) pontjában felsorolt I-V. szakág közül legalább 4 szakágat jelent, míg hasonló nagyságrend alatt a nettó 1000 millió forintot elérõ vagy meghaladó munkát tekintette.
<br>Ajánlatkérõ a fentiek alapján a felhívás 10. b) pontjában megfogalmazottak szerint a szerzõdés teljesítésére alkalmatlannak tekintette azon jelentkezõt, aki nem mutat be az elõzõ 3 évbõl legalább 1 db hasonló nagyságrendû és összetettségû referenciamunkát.
<br>Az I. sz. kérelmezõ jelentkezésében - annak 125-129. oldalain bemutatottan - 3 db referenciát jelölt meg, melyek közül kettõ nem érte el az 1000 millió forintos nettó értékhatárt, ezzel nem elégítette ki ajánlatkérõ hasonló nagyságrendre vonatkozó igényét.
<br>A Kisrókus 2000 Kht. megrendelõ részére a GANZ Villamossági Mûvek területén található "E" jelû kiállításcsarnok mûködõ létesítményében végzett munkát bemutató referencia elérte az ajánlatkérõ által megkövetelt hasonló nagyságrendet.
<br>Ajánlatkérõ ezen referenciát azonban nem találta megfelelõnek, mivel az nem tartalmaz a felhívásban felsorolt szakágak közül legalább 4 szakágat.
<br>A jogorvoslati eljárás során megállapítást nyert, hogy az I. sz. kérelmezõ által megjelölt - az elvárt nagyságrendet kielégítõ - referencia a megjelölt csarnokon belüli munkák elvégzését jelentette. Ezen körülményt a referencialevélben foglaltakon túl a referencialevél ellenõrzése során megkeresett referenciaadó nyilatkozata is alátámasztotta. Ajánlatkérõ írásban is kérte a referenciaadó válaszát, amelyet bizonyítékként csatolt is a jogorvoslati eljárásban. Emellett maga az I. sz. kérelmezõ sem vitatta azon tényt, hogy a referenciaként hivatkozott beruházás körében épületen belüli munkákat végzett, azzal, hogy a belsõ munkák megfelelõ elvégzéséhez kapcsolódóan a külsõ hálózatok csatlakozó kiállásait el kellett végezni, amelyek felölelnek a IV. szakágban megjelölt munkákat is.
<br>Az eljárásban feltárt, fent ismertetett bizonyítékok a Döntõbizottság álláspontja szerint egyértelmûen alátámasztják, és igazolják azon ajánlatkérõi álláspont helyességét, miszerint az I. sz. kérelmezõ referenciája a GANZ Villamossági Mûvek területén lévõ kiállítócsarnokban végzett munkák nem tartalmazzák a kért 4 szakágat, mivel az a "IV. külsõ hálózatok", és az "V. telepi úthálózat, térburkolat, kertépítés" szakágat nem tartalmazta.
<br>Mind a felhívás, mind a dokumentáció alapján egyértelmû volt, hogy a IV. szakág a külsõ közmûhálózat kiépítését jelenti, ahhoz tehát, hogy a referenciaelvárás körében a hasonló összetettség megítélésénél a IV. szakág teljesítettnek legyen elfogadva, azt kell igazolni, hogy külsõ közmûhálózat kiépítése is része volt az elvégzendõ feladatoknak.
<br>Jelen esetben az I. sz. kérelmezõ referenciaként hivatkozott beruházásában elvégzendõ feladatok között sem a külsõ hálózatok kiépítése, sem pedig a telepi munkák nem szerepeltek, ezeket nem ölelte fel.
<br>Az, hogy az I. sz. kérelmezõ az épületen belüli munkákhoz kapcsolódóan a külsõ hálózat csatlakozópontjainak kiépítését elvégezte, nem azonos a külsõ hálózatok - ajánlatkérõ által IV. szakágként elvárt - teljes kiépítésével. A fentiek alapján nem fogadta el a Döntõbizottság az I. sz. kérelmezõ azon érvelését, hogy a csatlakozópontok kiépítése olyan, ajánlatkérõ által a IV. szakágban felsorolt munkanemek elvégzését is jelenti, amelyre tekintettel a IV. szakág teljesítettnek tekinthetõ.
<br>Ajánlatkérõ elvárása az volt, hogy a felsorolt szakágak közül négyet tartalmazzon a referencia, nem pedig az, hogy a szak ágakban szereplõ egyes munkák elvégzése elegendõ lenne az alkalmassági feltétel teljesítéséhez.
<br>Mivel pedig az I. sz. kérelmezõ jelentkezésben bemutatott referenciái közül kettõ nagyságrendben nem volt megfelelõ, addig a harmadik - GANZ területén végzett munka - csak három szakágat (a felhívásban ajánlatkérõ által felsorolt I., II. és III. szakágat) tartalmazott, így nem felelt meg összetettségében az ajánlatkérõ elvárásának, ezért ajánlatkérõ jogszerûen állapította meg az I. sz. kérelmezõ szerzõdés teljesítésére való alkalmatlanságát a kért referenciaelvárás nem teljesítésére hivatkozással.
<br>A Döntõbizottság nem találta jogsértõnek ajánlatkérõ eljárását abban a körben, hogy a csatolt referenciaigazolás ellenõrzésekor szóban kért tájékoztatást a referenciaadótól. A Kbt. 44. § (8) bekezdése lehetõséget ad ajánlatkérõ számára, hogy a pénzügyi, gazdasági és mûszaki alkalmasság megítélése körében az igazolások eredetiségét ellenõrizze, e körben kötelezõ formát nem ír elõ. Az alkalmasság megítélésénél éppen ajánlatkérõ megalapozott döntéshozatalának elvárása körében nem kifogásolható, hogy azon igazolások tekintetében, amelyeket a jelentkezõk csatolnak, ajánlatkérõ információkat szerezzen be közvetlenül akár szóban is az igazolást kiállító szervtõl, személytõl. Ha ugyanis ajánlatkérõ a csatolt iratok tartalmának megállapítása, illetve tisztázása nélkül hoz az alkalmasság kérdésben megalapozatlan döntést, úgy ennek jogkövetkezményét viselnie kell.
<br>A Döntõbizottság nem találta alaposnak az I. sz. kérelmezõ kifogását, miszerint nem tájékoztatta ajánlatkérõ a kizárás konkrét indokáról.
<br>A Kbt. 61. § (7) bekezdése elõírja, hogy az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ öt munkanapon belül.
<br>Ajánlatkérõ az eredményhirdetési jegyzõkönyvben - az eredményhirdetésen jelen volt az I. sz. kérelmezõ képviselõje - közölte, hogy az alkalmatlanná nyilvánítás indoka az I. sz. kérelmezõ esetében az, hogy nincs megfelelõ összetettségû, illetve nagyságrendû munkája.
<br>A törvény hivatkozott rendelkezése nem határozza meg, hogy az indokok ismertetésének milyen mélységûnek kell lennie, azonban a törvény alapelveivel összhangban értelmezve a hivatkozott szakaszt, az felelhet meg a megfelelõ közlésnek, amelybõl az adott pályázó választ kap arra, hogy ajánlatkérõ milyen hiányosság miatt - akár formai, akár tartalmi -, illetve milyen feltétel nem teljesítése miatt zárta ki az eljárásból.
<br>Jelen esetben ajánlatkérõ eredményhirdetési jegyzõkönyvében - bár szûkszavúan - közöltek alapján megállapítható volt, hogy ajánlatkérõ az I. sz. kérelmezõ jelentkezésében csatolt referenciákat nem találta megfelelõ nagyságrendûnek, illetve összetettségûnek, azaz a referenciák nem elégítették ki a felhívásban közölt elvárásokat, így ajánlatkérõi indoklás a törvény 61. § (7) bekezdésében elõírtakkal nem ütközik, e körben jogsértés elkövetését a Döntõbizottság nem látta megállapíthatónak ajánlatkérõ terhére.
<br>A II. sz. kérelmezõ jogorvoslati kérelme alaptalan az alábbi indokok szerint:
<br>A Döntõbizottságnak a Kbt. 76. § (1) bekezdésében rögzített hatáskörében eljárva kérelem keretei között abban a kérdésben kellett állást foglalnia, hogy a II. sz. kérelmezõ jelentkezésében a referenciákra vonatkozó nyilatkozattétel körében teljesítette-e ajánlatkérõ elvárásait, így ajánlatkérõ döntése a II. sz. kérelmezõ jelentkezésének érvénytelenségére vonatkozóan jogszerû-e.
<br>A Kbt. 63. § (7) bekezdése értelmében a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.
<br>E szakasz (8) bekezdése alapján a két szakaszból álló eljárás részvételi szakaszában 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.
<br>Ajánlatkérõ már a közzétett felhívásában, annak 12. "Egyéb információk" c) pontjában felhívta a részvételre jelentkezõk figyelmét arra, hogy - tekintettel a hiánypótlás kizárására - az alkalmasság igazolására kért adatokat és tényeket, hatósági igazolásokat, a részvételre jelentkezõi nyilatkozatokat gondosan, a felhívás és a dokumentáció elõírásai, mellékletei alapján állítsák össze.
<br>A fentieken túl a kiadott dokumentáció több rendelkezése hívta fel szintén a jelentkezõk figyelmét arra, hogy a jelentkezés elkészítését a felhívás és dokumentációnak megfelelõen készítsék el.
<br>Már a dokumentáció elsõ oldalán több bekezdésben rögzítette, hogy a jelentkezõk mire legyenek figyelemmel a jelentkezés elkészítésekor. A dokumentáció útmutató rész 3. oldalán 7. francia bekezdésében egyértelmûen rögzítette ajánlatkérõ, hogy a felhívásban és a dokumentációban foglaltaknak nem megfelelõ vagy azoktól, illetve a Kbt.-tõl eltérõ részvételi jelentkezés benyújtása a részvételi jelentkezés érvénytelenségét vagy a részvételi jelentkezõ kizárását és a Kbt. által e tekintetben meghatározott jogkövetkezményeket vonhatja maga után.
<br>A kétszakaszos eljárás részvételi szakaszában is érvényesül azon rendelkezés, hogy a jelentkezéseket az ajánlatkérõ által a felhívásban és a dokumentációban rögzített feltételeknek meg felelõen kell összeállítani, hiszen a fent is hivatkozott Kbt. 63. § (7) bekezdése kimondja, hogy a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.
<br>A kétszakaszos eljárásban is alkalmazni kell a törvény érvénytelenség megállapítására vonatkozó szakaszait. Ez azt jelenti, hogy amennyiben a jelentkezõ nem teljesíti - mind formailag, mind tartalmilag - az ajánlatkérõ elvárásait, úgy annak következménye a Kbt. 52. § (2) bekezdés d) pontjában nevesített okból a jelentkezés érvénytelenné nyilvánítása. Jelen ügyben ajánlatkérõ a dokumentációban pontosan, egyértelmûen, több pontban megismételve - összhangban a törvény kógens rendelkezéseivel - közölte a jelentkezõkkel, hogy mindenben meg kell felelni a felhívás és dokumentáció elvárásainak. Azt is rögzítette ajánlatkérõ, hogy a mûszaki alkalmasság igazolására vonatkozóan a nyilatkozat ismertetésére iratmintát ad ki (dokumentáció 7. oldal.), valamint a 9. oldal 15. pont "a részvételi jelentkezés felépítésének rendje" 9. francia bekezdésében is közölte, hogy a mûszaki alkalmassági nyilatkozatot, a referenciák ismertetésével a 12-13 sz. melléklet (csatolt referencialevelekkel) szerint kell csatolni.
<br>Ajánlatkérõ a dokumentáció 6. oldal 6. pontjában közölte, hogy a dokumentációban tételesen felsorolja a Kbt. által megkövetelt nyilatkozatokat, és mellékletként iratmintákat ad a nyilatkozatok tartalma tekintetében annak érdekében, hogy ezeket a részvételre jelentkezõk részvételi jelentkezésük elkészítése során azokba beépítsék.
<br>A Döntõbizottság álláspontja szerint a fent ismertetett dokumentációban közölt egyes elõírások alapján is egyértelmûen megállapítható az, hogy ajánlatkérõ elvárta a jelentkezõktõl, hogy a pénzügyi, gazdasági és mûszaki alkalmasságot a kiadott formanyomtatványokkal megfelelõ formában és az abban meghatározott tartalom mellett kell igazolniuk, az ezekre vonatkozó nyilatkozatokat a kiadott formában és tartalommal kell szerepeltetni a jelentkezésben. A tekintetben sem hagyott kétséget a dokumentáció, hogy a felhívás és dokumentáció feltételeit nem teljesítõ jelentkezés érvénytelen lesz.
<br>Rámutat a Döntõbizottság arra, hogy a jelentkezés felhívásnak és dokumentációnak való nem megfelelése a Kbt. 52. § (2) bekezdés d) pontja értelmében a törvény rendelkezésénél fogva eredményezi kötelezõen a nem elõírásoknak megfelelõ jelentkezés érvénytelenségét, annak megállapításának nem feltétele az, hogy ajánlatkérõ kifejezetten hivatkozzon a felhívásban és a dokumentációban a felhívásnak és a dokumentációnak nem megfelelõen elkészített jelentkezés jogkövetkezményére.
<br>A Kbt. az érvénytelenség megállapításának szabályozásánál nem teszi feltétellé azt, hogy erre külön az ajánlatkérõ hivatkozzon. A fentiek alapján tehát az a körülmény, hogy egyes érvénytelenséget eredményezõ eseteket ajánlatkérõ külön megnevez a felhívásban, nem jelentette azt, hogy kizárólag ezen esetekben kívánja meg az elõírt feltételek maradéktalan teljesítését. Ezen II. sz. kérelmezõi okfejtés már csak azért sem fogadható el, mivel ajánlatkérõ a kiadott dokumentációban - többek között a fentebb hivatkozott pontokban - kifejezetten rögzítette, hogy a felhívás és dokumentációban elõírt feltételek nem teljesítése a Kbt.-nek megfelelõ jogkövetkezményeket fog maga után vonni.
<br>A II. sz. kérelmezõ részvételi jelentkezésében nem az ajánlatkérõ által kiadottaknak megfelelõen összeállított tartalommal tette meg a nyilatkozatát a referenciákról, önmagában egy referenciákról szóló nyilatkozat szerepeltetése nem elégíti ki azon ajánlatkérõi elvárást, miszerint az iratminták, azok tartalma tekintetében kerüljenek beépítésre a jelentkezésbe.
<br>A II. sz. kérelmezõ jelentkezésében csatolt, a kiadottól eltérõ formában csatolt külön nyilatkozata tartalmilag sem elégíti ki ajánlatkérõ dokumentációban közölt elvárásait a referencianyilatkozattal kapcsolatban, ugyanis az iratminta tartalmától eltérõen a csatolt nyilatkozatból hiányoznak egyes elemek. Nincs a nyilatkozatban a saját munka arányára nyilatkozat. E tekintetben a II. sz. kérelmezõ nyilatkozott, hogy erre vonatkozóan a jelentkezés 103. oldala és a 294. oldala tartalmaz információt. A Döntõbizottság nem fogadta el ezen jelentkezési részekre történõ hivatkozását a kérelmezõnek, mivel azok a konkrét referencia tekintetében a saját munka arányára érdemi nyilatkozatot nem tartalmaz. A jelentkezés 103. oldala a jelentkezõ mérlegének része, amely az adott referenciamunkára vonatkozóan nem tartalmaz olyan adatot, hogy annak teljesítése során a munkavégzés saját aránya hogy alakult. A hivatkozott jelentkezés 294. oldala pedig szintén nem tartalmaz a saját munka arányára vonatkozó kifejezett nyilatkozatot.
<br>Másodsorban pedig nem azért sem fogadható el formailag, mivel a referencianyilatkozat tekintetében ajánlatkérõ egyértelmû elvárása volt, hogy a nyilatkozat tartalmazza az általa kért adatokat, a csatolt nyilatkozatokat a kiadott mintáknak formailag és tartalmilag megfelelõen készítsék el.
<br>Ajánlatkérõ a kiadott formanyomtatványon kérte a peres eljárás vagy kötbérre vonatkozó nyilatkozatot az ismertetett referenciamunkával összefüggõen. Ezen nyilatkozati tartalmi elem is hiányzik a II. sz. kérelmezõ csatolt nyilatkozatából, így az a körülmény, hogy a jelentkezés 161. oldalán tesz nyilatkozatot a peres eljárás és köbérre vonatkozóan, nem változtat azon, hogy a referenciára vonatkozó nyilatkozata formailag, tartalmilag nem volt megfelelõ. A fentieken túl ajánlatkérõ a kiadott iratmintájában arra is várt nyilatkozatot, hogy a kivitelezés átfutási idõtartama (hónapban) mennyi volt, amelyre szintén nem az elvártak szerint adta meg a nyilatkozatot a kérelmezõ, mint ahogy a szerzõdött érték esetében II. sz. kérelmezõ az elvárt nettó érték helyett a szerzõdés bruttó értékét adta meg.
<br>A fentiek alapján megállapítható volt, hogy a II. sz. kérelmezõ a referenciákra vonatkozó nyilatkozat megtétele során sem formailag, sem tartalmilag nem teljesítette ajánlatkérõ dokumentációban közölt elvárásait, így a jelentkezése nem felelt meg a dokumentációban közölt feltételeknek, amely jogkövetkezménye a Kbt. 52. § (2) bekezdés d) pontja alapján a jelentkezés érvénytelenné nyilvánítása, amely alkalmazásától ajánlatkérõ jogszerûen nem tekinthet el.
<br>A fentiek alapján tehát ajánlatkérõ jogszerûen járt el, amikor a II. sz. kérelmezõ jelentkezését teljes egészében érvénytelennek nyilvánította.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva megállapította, hogy ajánlatkérõ jogszerû döntést hozott a kérelmezõk jelentkezésének érvénytelenné, illetõleg alkalmatlanná nyilvánítása körében, ezért a Kbt. 88. § (1) bekezdés a) pontja alapján a kérelmet elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján a rendelkezõ részben foglaltak szerint határozott, tekintettel arra, hogy jogsértés nem került megállapításra.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 18.
<br>
<br>Dr. Sárkány Izolda s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>