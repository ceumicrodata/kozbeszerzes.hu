<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0939/2004)
</h2>
<br>
<br>3.Kf.27.057/2003/4.
<br>
<br>A Fõvárosi Ítélõtábla a dr. Harsányi István ügyvéd (1145 Budapest, Varsó u. 10.) által képviselt Partner Építõ Kft. (1183 Budapest, Nefelejcs u. 1.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében - amely perbe az alperes pernyertessége érdekében a dr. Tálas K. József ügyvéd (1126 Budapest, Böszörményi út 20-22. IV. emelet) által képviselt Isteni Megváltóról Nevezett Nõvérek Magyar Tartománya (1085 Budapest, Horánszky u. 17.) beavatkozott - a Fõvárosi Bíróság 2002. május 31. napján kelt 13.K.30.831/2002/4. számú ítélete ellen az alperes által 5. sorszám és az alperesi beavatkozó által 6. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi az alperest és az alperesi beavatkozót, hogy 15 napon belül egyenként fizessenek meg a felperesnek 10 000-10 000 (tízezer-tízezer) forint másodfokú perköltséget.
<br>A fellebbezési illetéket az állam viseli.
<br>Ez ellen a végzés ellen fellebbezésnek nincs helye.
<br>
<br>INDOKOLÁS
<br>
<br>Az Isteni Megváltóról Nevezett Nõvérek Magyar Tartománya ajánlatkérõ (alperesi beavatkozó) 2001. augusztus 29-én közzétett ajánlati felhívásával nyílt közbeszerzési eljárást indított a Nagyboldogasszony Ház bõvítése új épületszárnnyal, kapcsolódó tereprendezési munkákkal tárgyban. Az ajánlattételi határidõben három társaság nyújtott be ajánlatot, köztük a felperes, akit az ajánlatkérõ a 2001. október 17-én megtartott eredményhirdetésen nyertesnek hirdetett ki. A kihirdetés és az ajánlati felhívásban megjelölt szerzõdéskötés (2001. október 27.) közötti idõpontban az ajánlatkérõ tudomást szerzett arról, hogy a felperes által becsatolt, az ajánlati felhívás 11. b) pontjában foglaltak szerinti mérlegek adataiban az 1998. és 1999. évre vonatkozó adatok nem valósak, mert az árbevétel ezekben az években nem érte el a megkívánt 300 M Ft-ot. Az ajánlatkérõ 2001. november 16-án kelt levelében tájékoztatta a felperest a kihirdetett döntés módosításáról, közölte, hogy õt az eljárásból kizárja, egyben a jogsértés megállapítása érdekében az alpereshez fordul. A jogorvoslati kérelem elõterjesztésére 2001. november 14-én sor került, ezt az alperes azonban D.723/18/2001. számú határozatával elkésettség miatt elutasította. Ezt követõen az ajánlatkérõ 2002. január 9-én az eljárásról összegzést készített, a felperes ajánlatát a közbeszerzésekrõl szóló 1995. évi XL. törvény (a továbbiakban: Kbt.) 53. § (1) bekezdés c) pont szerint érvénytelenné nyilvánította és az okiratot a felperes részére 2002. január 17-én 17 óra 3 perckor faxon megküldte. A 2002. január 11-én megtartott eredményhirdetésen az alperesi beavatkozó a Bau System Kft.-t hirdette ki nyertesnek.
<br>A módosított ajánlatkérõi döntés ellen a felperes jogorvoslati kérelmet terjesztett elõ, amelyet az alperes jelen perben sérelmezett D.42./13/2002. számú határozatával a Kbt. 79. § (7) bekezdése alapján elkésettség miatt utasított el. Indokolása szerint a sérelem abban állt, hogy az ajánlatkérõ az ajánlati felhívásban megjelölt idõpontban nem kötött a felperessel szerzõdést, errõl pedig - mivel a szerzõdéskötés idõpontja munkaszüneti nap volt - 2001. október 29-én már tudomást szerzett, ehhez képest a 2002. január 28-án elõterjesztett jogorvoslati kérelem elkésett.
<br>A felperes keresettel támadta meg az alperes határozatát, amelyet az elsõfokú bíróság alaposnak talált és az alperes határozatát hatályon kívül helyezte, az alperest új eljárásra kötelezte. Indokolásában hivatkozott a Kbt. 79. § (7) és (8) bekezdésében foglalt határidõkre és megállapította, hogy a felperes jogorvoslati kérelme nem szûkíthetõ le a korábbi ajánlatkérõi döntésnek megfelelõ szerzõdéskötés kikényszerítésére. A kérelem ugyanis a 2002. január 11-én hozott döntés megsemmisítésére, a szerzõdés megkötésének megtiltására, illetve - a szerzõdés megkötése esetén - a jogsértés megállapítására vonatkozott. Álláspontja szerint a 2001. november 16-án kelt tájékoztatást tartalmazó levél a kihirdetett eredmény módosításaként nem fogadható el. A jogorvoslati kérelem elõterjesztésére nyitva álló határidõ kezdõ idõpontja 2002. január 17-étõl számítandó, ehhez képest pedig a január 28-án elõterjesztett kérelem határidõben érkezett. Elõírta, hogy az új eljárásban az alperesnek a jogorvoslati kérelemrõl érdemben kell dönteni.
<br>A határozat ellen az alperes és az alperesi beavatkozó terjesztettek elõ fellebbezést. Az alperes a megalapozatlan elsõfokú ítélet megváltoztatását és a felperes keresetének elutasítását kérte. Álláspontja szerint a felperes az általa sérelmezett döntésrõl - amelyet a szerzõdés megkötésének elmaradásában és a kizárásában jelölt meg - 2001. november 16-án tudomást szerzett, mert ekkor közölte vele az ajánlatkérõ a kizárást. A kizárásról szóló döntés és annak jegyzõkönyvbe foglalása a Kbt. 54. § alapján az ajánlatkérõ kötelezettsége, de arra már nem köteles, hogy új eredményhirdetést tartson. A kizárást követõen a felperesnek jogi érdeke a közbeszerzési eljárási cselekmények kifogásolásához nem fûzõdhet.
<br>Az alperesi beavatkozó az elsõfokú ítélet megváltoztatását és a felperes keresetének elutasítását kérte. Jogi álláspontja szerint a kizárás következtében a Kbt. 53. § (2) bekezdés értelmében a felperes az eljárás további szakaszában nem vehet részt. A ki zárást követõ eredményhirdetés az eljárásnak egy újabb szakasza, azon csak az vehet részt, akit a korábbi eljárásból nem zártak ki, vagy aki a kizárást megtámadta. A kizárásról a felperes értesült, azt jogorvoslattal nem támadta. A kizárásra tekintettel az újabb eredményhirdetésen már nem vehetett részt, az ott kihirdetett döntéssel szemben nem volt jogosult jogorvoslati eljárás kezdeményezésére. Hivatkozott arra, hogy a jogorvoslati eljárásban a felperes lényegében a kizárást támadta, amire már nem volt jogszabályi lehetõsége.
<br>A felperes ellenkérelmében az elsõfokú bíróság ítéletének helybenhagyását kérte annak helyes indokai alapján.
<br>Az alperes és az alperesi beavatkozó fellebbezése nem alapos.
<br>Az elsõfokú bíróság a tényállást helyesen állapította meg, és abból levont jogi következtetése is helytálló, az ott írtakat a Fõvárosi Ítélõtábla a fellebbezésekben foglaltakra tekintettel tett alábbi kiegészítésekkel maga is osztja:
<br>Elöljáróban arra utal a Fõvárosi Ítélõtábla, hogy az alperesnek és az elsõfokú bíróságnak is olyan jogkérdésben kellett állást foglalnia, amelyet a Kbt. nem szabályoz. A kizárás intézményét a Kbt. az ajánlatok felbontása alcímben szabályozza [Kbt. 53. § (1) és (2) bekezdés], amelyet az eljárás folyamatában az ajánlatok elbírálása és az eljárás eredményének kihirdetése követ. A jelen esetben azonban a kizárásra nem az ajánlatok elbírálása elõtt került sor, hanem az ajánlatok elbírálása, valamint az eljárás eredményének kihirdetését követõ utóbbi - az eredmény kihirdetése és a szerzõdés megkötése közötti - idõpontban, egy az ajánlatkérõ tudomására jutott tény következtében. Arra nézve, hogy ez esetben mi a követendõ eljárás, a Kbt. nem ad eligazítást. A felperes jogorvoslati kérelmének elbírálása szempontjából, mint arra az elsõfokú bíróság is helyesen utalt, az a vizsgálandó jogkérdés, hogy a kérelem elkésett-e vagy sem. A kérdés megválaszolásához azonban nem mellõzhetõ a jogsértõ esemény meghatározása, mert csak ennek ismeretében foglalhat állást az alperes és a bíróság is abban a kérdésben, hogy a tudomásra jutás mikor következett be, és ehhez képest a jogorvoslati kérelem a Kbt. 79. § (7) bekezdésében meghatározott idõpontban került-e benyújtásra. E vonatkozásban az alperes és az elsõfokú bíróság eltérõ álláspontra helyezkedett. Az alperes álláspontja szerint a jogsérelem abban állt, hogy a közbeszerzési eljárás eredeti nyertesével a szerzõdést az ajánlatkérõ nem kötötte meg. Az elsõfokú bíróság álláspontja szerint jogsértõ esemény az újabb eljárást lezáró döntés volt. A Fõvárosi Ítélõtábla helytállónak találta az elsõfokú bíróság azon érvelését, hogy a jogorvoslati kérelem nem szûkíthetõ le a korábbi ajánlatkérõi döntésnek megfelelõ szerzõdéskötés kikényszerítésére, hiszen utóbb azt az alperes is kiterjesztette a kizárásról hozott ajánlatkérõi döntésre. Valójában a felperes jogorvoslati kérelme a jogsértést illetõen ennél tágabb körre vonatkozott. Az alperes a jogorvoslati kérelem egy elemét ragadta ki, és ar
<br>ra alapozva döntött anélkül, hogy vizsgálta volna a Kbt.-nek az ajánlatok felbontásától, azok elbírálásán át az eljárás eredményének kihirdetéséig, és a szerzõdés megkötéséig tartó szabályozott folyamatát.
<br>Az alperes által a jogsértõ eseményrõl való tudomásszerzés idõpontjának minõsített, 2001. november 16-án kelt ajánlatkérõi levél a Fõvárosi Ítélõtábla megítélése szerint két okból sem tekinthetõ ügydöntõnek. Egyrészt az nem az eljárást lezáró döntés keretében született, hanem tájékoztatás formájában, másrészt a jogorvoslati kérelem elõterjesztésének kilátásba helyezésével maga is jelzi a jogsértés megállapítását illetõen elfoglalt álláspontjának bizonytalanságát, amikor arra utal, hogy hatósági döntést követõen kívánja az eljárást lezárni. Az eljárás lezáró döntés a Kbt. 61. § (1) bekezdése szerinti tartalommal a döntõbizottság határozatának ismeretében készült el, és ez volt az a dokumentum, amelybõl a felperes kétséget kizáróan tudomást szerzett arról, hogy õt az eljárásból az ott nevesített okból kizárták. Ebbõl következõen a jogsértõ esemény az ajánlatkérõnek az eljárásról összegzõ döntése volt, amelyrõl nem vitásan a felperes 2002. január 17-én szerzett tudomást. Ettõl az idõponttól számítottan a 2002. január 28-án elõterjesztett jogorvoslati kérelem nem tekinthetõ elkésettnek, ezért a jogorvoslati kérelem érdemi elbírálásának van helye. Tekintve, hogy az elsõ lezáró döntést követõ események láncolata egységes egészként értékelendõ, a másodfokú bíróság - kizárólag az elkésettség szempontjából vizsgálva az eljárást - nem foglalhatott állást abban a kérdésben, hogy az eljárásból kizárt ajánlattevõ jogosult-e jogorvoslati kérelmet benyújtani az eljárás további szakaszához kapcsolódó események kifogásolására.
<br>Arra tekintettel, hogy az alperes eltérõ jogi álláspontjánál fogva nem vizsgálta érdemben a jogorvoslati kérelmet, az elsõfokú bíróságnak a megváltoztatási jogkör gyakorlására nem volt jogszabályi lehetõsége.
<br>Mindezek alapján a Fõvárosi Ítélõtábla az elsõfokú bíróságnak érdemben helyes döntését a Pp. 253. § (2) bekezdése alapján helybenhagyta.
<br>A sikeresen fellebbezõ felperes fellebbezési eljárásban felmerült perköltségének megfizetésére a Fõvárosi Ítélõtábla az alperest és az általa támogatott alperesi beavatkozót a Pp. 78. § (1), (2) és 79. § (1) bekezdése alapján kötelezte.
<br>Az alperes és alperesi beavatkozót az illetékekrõl szóló 1990. évi XCIII. törvény (a továbbiakban: Itv.) 5. § (1) bekezdésének c) és e) pontja alapján megilletõ személyes illetékmentességre tekintettel a fellebbezési illetéket a költségmentesség alkalmazásáról szóló 6/1986. (VI. 26.) IM rendelet 14. §-a értelmében az állam viseli.
<br>
<br>Budapest, 2003. november 19.
<br>
<br>Dr. Sára Katalin s. k., Dr. Páldy Zsuzsanna s. k.,
<br>tanácselnök elõadó bíró
<br>
<br>Dr. Szõke Mária s. k.,
<br>bíró
<br>
<br>
<br><br></body></html>