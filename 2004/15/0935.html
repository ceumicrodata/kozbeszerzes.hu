<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0935/2004)
</h2>
<br>1024. Budapest, Margit krt. 85.
<br>Ikt.sz.: D.626/12/2003.
<br>
<br>Tárgy: Pest Megyei Víz- és Csatornamû Kft. jogorvoslati kérelme Tárkány Község Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Pest Megyei Víz- és Csatornamû Kft. (1107 Budapest, Balkán u. 4., képviseli: dr. Kozma György ügyvéd, 1012 Budapest, Mikó u. 14., a továbbiakban: kérelmezõ) jogorvoslati kérelmének, melyet a Tárkány Község Önkormányzata (2945 Tárkány, Fõ u. 144., a továbbiakban: ajánlatkérõ) "Tárkány község Vasdinnyepuszta településrész ivóvízhálózat beruházás teljesítése" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 59.§ (1) bekezdését, valamint a 61.§ (1) bekezdését, ezért megsemmisíti ajánlatkérõ eljárást lezáró döntését.
<br>A Döntõbizottság ajánlatkérõt 1 000 000 Ft, azaz egymillió forint bírsággal sújtja. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft (azaz egyszázötvenezer forint) igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>INDOKOLÁS
<br>
<br>A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:
<br>Az ajánlatkérõ ajánlati felhívást tett közzé nyílt eljárás megindítására 2003. október 1-jén 7098/2003. számon, a Közbeszerzési Értesítõ 40. számában a rendelkezõ részben meghatározott tárgyban.
<br>Az ajánlati felhívás szerint a beszerzés tárgya és mennyisége: 5291 fm NÁ 100 KM PVC PN 10 vízvezeték-hálózat építése szerelvényekkel, házi bekötésekkel a vízmérõig, 50 m3-es AK 50-30 víztoronnyal, 296 fm NÁ 150 KM PVC túlfolyóvezetékkel. Ajánlatkérõ a részajánlat tételének lehetõségét nem biztosította.
<br>Az ajánlati felhívás 11. a) pontjában határozta meg az ajánlattevõk pénzügyi, gazdasági és mûszaki alkalmassága igazolásával kapcsolatos követelményeit, többek között az alábbiakat kérve:
<br>- az ajánlattételt megelõzõ két év éves beszámolóját (mérleg, eredménykimutatás),
<br>- az elõzõ 3 évre vonatkozóan a jelen közbeszerzési eljáráshoz hasonló munkáiról szóló referenciáit a szerzõdést kötõ fél megnevezésével, az ellenszolgáltatás összegének és a teljesítés idejének, valamint a referencialevelek megadásával.
<br>Ajánlatkérõ felhívása 11. b) pontjában több alkalmatlansági szempontot állapított meg, többek között alkalmatlan az ajánlattevõ, ha:
<br>- nem rendelkezik az ajánlati felhívás tárgya szerinti elegendõ és megfelelõ kivitelezési referenciákkal, legalább kettõ, a közbeszerzés tárgyával egyezõvel vagy azt meghaladóval,
<br>- mérleg szerinti eredménye bármelyik két évben negatív volt.
<br>Az ajánlatkérõ az összességében legelõnyösebb ajánlatot kívánta kiválasztani, az ajánlati felhívásban határozta meg a részszempontokat, azok súlyszámát a következõk szerint:
<br>részszempontok súlyszámok
<br>- ajánlati ár 45
<br>- többletjótállás, ami az 5 évet nem haladhatja meg 30
<br>- kivitelezési idõtartam 15
<br>- részszámlák gyakorisága 5
<br>- késedelmi kötbér, amely a napi 100 000 Ft-ot nem haladhatja meg 5
<br>Ajánlatkérõ az adható pontszámokat 1-100 ponthatárok között határozta meg, és az értékelés módszereként a lineáris arányosítás módszerét jelölte meg.
<br>A felhívás 16. pontjában az egyéb információk között közölte, hogy hiánypótlásra nem biztosít lehetõséget.
<br>Az ajánlatkérõ dokumentációt is biztosított az ajánlattevõk számára.
<br>Az ajánlattételi határidõben, 2003. november 11-ig 12 ajánlat érkezett. Kérelmezõn kívül ajánlatot nyújtott be a FER 3331 Kft., az ÉDUVÍZ Kft., az OMS-Hungária Kft., a PENTA Kft., az A-K Kft., a Mestermérnök Kft., az INVESTMENT Kft., a DEPONÁTOR Kft., az ÁMK Kft., a THERMIN Kft. és a BETONÚT Rt.
<br>Kérelmezõ ajánlatának 40. oldalán csatolta a 2002. évi éves beszámolóját, melynek kiegészítõ mellékletének 7. oldalán, az árbevétel megoszlása bevételcsoportonként elnevezésû táblázat 1. sorában a vízvezeték-építés összegeként 55 956 E Ft szerepel.
<br>Az ajánlat 58. oldalán nyilatkozott kérelmezõ a referenciák vonatkozásában. A kiíráshoz hasonló referenciamunkák bemutatása elnevezésû táblázatban kifejezetten ivóvízellátás vonatkozásában két referencia került felsorolásra, a Les-hegy városrész közmûépítés, melybõl az ivóvízvezeték-építés értéke 142 767 E Ft, valamint a Szigetszentmiklós Auchan ivóvízellátása, melynek értéke 116 500 E Ft.
<br>Az ajánlatok értékelése során a Pro Aqua Kft. mint lebonyolító 2003. november 12-én, a Kbt. 57. § (2) bekezdésére való hivatkozással magyarázatot kért kérelmezõtõl, valamint a FER 3331 Kft.-tõl a többi ajánlathoz viszonyítottan alacsony árajánlatról. Megítélése szerint ugyanis a víztorony-telepítés és járulékos költségei megközelítik a 20 millió forintot, és így a több mint 5 km vezetékhálózat kiépítésére viszonylag alacsony összeg jutna.
<br>Kérelmezõ válaszában árajánlatát fenntartotta arra való hivatkozással, hogy figyelembe vette a részére a szállítói által biztosított árkedvezményeket, valamint a rendelkezésére álló saját gépi és élõmunkaerõ hatékony munkavégzését.
<br>A lebonyolító valamennyi ajánlatot érvényesként elbírálta, s valamennyi ajánlatot pontozással értékelte. Az ajánlattevõk pontszámai az alábbiak voltak: Kérelmezõ 9195, FER 3331 Kft. 8710, OMS-Hungária Kft. 7660, ÉDUVÍZ Kft. 7585, ÁMK Kft. 7390, Mestermérnök Kft. 7110, BETONÚT Rt. 7015,
<br>DEPONÁTOR Kft. 6195, A-K Kft. 4840, PENTA Kft. 4240, INVESTMENT Kft. 4195, THERMIN Kft. 3430.
<br>A lebonyolító annak ellenére, hogy a legmagasabb pontszámot kérelmezõ érte el, az OMS-Hungária Kft.-t javasolta nyertesként kihirdetni arra való hivatkozással, hogy mûszaki többletvállalásokat is tett ajánlatában (55 db vízmérõ akna kiépítése).
<br>A szakértõi javaslatot az ajánlatkérõ képviselõ-testülete 2003. november 24-én tárgyalta meg, a szakértõ javaslatát felülvizsgálva a pontozásos értékelést maga is elkészítette, e körben korrigálta a kivitelezési idõtartam részszempont pontszámítását és ebbõl következõen a pontszámokat is. Az így kiszámított eredmény szerint is a kérelmezõ érte el a legmagasabb pontszámot (9420), õt követte a FER 3331 Kft. (8995), majd az ÁMK Kft. (8710) és az ÉDUVÍZ Kft. (7840). Ajánlatkérõ a kérelmezõ és a FER 3331 Kft. ajánlatát nem nyilvánította érvénytelenné, azonban úgy döntött, hogy az eljárás nyertese az ÁMK Kft., a második pedig az ÉDUVÍZ Kft.
<br>Az ajánlatkérõ 2003. november 25-én hirdette ki az eljárás eredményét a fentiek szerint. Az összegzést 2003. december 1-jén küldték meg ajánlattevõknek. Az összegzés tartalmazza az értékelés módszerének ismertetését, valamint táblázatba foglalva valamennyi ajánlattevõ részszempontok szerinti pontszámait, a kérelmezõ és a FER 3331 Kft. által elért pontszámokat is. A nyertesként kihirdetett ÁMK Kft. a harmadik ebben a sorrendben. Az összegezés nem tartalmazza az ajánlatok részszempontok szerinti tartalmi elemeit. Az értékelést és a döntést illetõen az összegezés még az alábbi magyarázatot is tartalmazza:
<br>"Az értékelésen túl megjegyezzük, hogy az egyes ajánlatok referencialevelei konkrét adatokat nem tartalmaznak, csak általánosságokat sorolnak fel, így ezek tartalma is lényegesen befolyásolta a döntést.
<br>A döntés ismertetése: A pályázatok értékelésénél az Önkormányzati Testület figyelembe vette a szakértõi vélemény javaslatát, mely szerint a PVCS és FER 3331 Kft. ajánlatát a döntés hozatalánál kizárta. A további pályázatoknál a képviselõ-testület figyelembe véve az elbírálás szempontjait, a pályázatok belsõ tartalmát, a pontozásban elért helyezéseket. A versenypályázat gyõztesének az ÁMK Kft.-t, másodikként az ÉDUVÍZ Kft.-t jelölte meg."
<br>Kérelmezõ 2003. december 1-jén nyújtott be jogorvoslati kérelmet, melyet a tárgyaláson pontosított. Kérte az eljárást lezáró döntés megsemmisítését, kérte, hogy a Döntõbizottság hívja fel az ajánlatkérõt a Kbt. szabályainak megfelelõ eljárásra, ideiglenes intézkedésként a szerzõdés megkötését tiltsa meg, és kötelezze ajánlatkérõt az eljárási költségek viselésére.
<br>Kérelme indokául elõadta, hogy ajánlatkérõ 2003. november 25-én kihirdetett döntése, amellyel nem a legmagasabb pontszámot elért ajánlatot hirdette ki nyertesként, jogsértõ. Elõadta, hogy az eljárás során ajánlatkérõ sem alkalmatlanságát, sem ajánlatának érvénytelenségét nem állapította meg. Ajánlatát a felhívásban foglaltaknak megfelelõen értékelte. A részére megállapított pontszám a legmagasabb volt, ennek ellenére ajánlatát "a döntés meghozatalánál kizárta" és a sorrendben harmadik ajánlatot hirdette ki nyertesként. Elõadta, hogy amennyiben ajánlatkérõ megállapította volna az alkalmatlanságát, arról döntést kellett volna hoznia, a döntést és annak indokait kérelmezõvel közölni kellett volna.
<br>Sérelmezte, hogy az összegzés nem felel meg a Kbt. 6l. §-ban és 5. sz. mellékletében foglaltaknak. Elõadta, hogy az összegzés nem tartalmazza "az érvénytelenség, a kizárás vagy az alkalmatlanság indokait" sem. Sérelmezte továbbá, hogy ajánlatkérõ a jogorvoslati eljárás során kétségbe vonta - az általa csatolt 2002. évi mérleg alapján - az ajánlatában hivatkozott referenciák valódiságát. Elõadta, hogy a mérlege részben egységesen tartalmazza (szennyvízberuházás elnevezés alatt) azokat a beruházásokat is, amelyek részben vízvezeték-hálózat építésre vonatkoznak. E vonatkozásban csatolta a Döntõbizottság részére a Szigetszentmiklós M0-s melletti Auchan Áruház külsõ vízellátási, csatornázási munkáira tett, 2002. március 25-i árajánlatának másolatát, melyben 2325 fm ivóvízhálózat megépítésére tett összesen 196 500 000 Ft értékben árajánlatot. Csatolta az erre vonatkozó, 2002. március 28-án megkötött vállalkozói szerzõdést, valamint a 2002. július 16-án kelt átadás-átvételi jegyzõkönyvet.
<br>Elõadta továbbá, hogy a nyertes ÁMK Kft. által vállalt teljesítési határidõben fizikailag lehetetlen a teljesítés. Álláspontja szerint 2004. január 29-ig a szerzõdés nem teljesíthetõ tekintettel arra, hogy az elkészítendõ víztoronyhoz szükséges beton kötési ideje minimum 28 nap, ehhez járulnak még a téli idõjárási viszonyok is.
<br>Ajánlatkérõ észrevételében kérte az álláspontja szerint megalapozatlan jogorvoslati kérelem elutasítását. Elõadta, hogy miután a közbeszerzési eljárásban járatlanok, szakértõ céget bíztak meg a közbeszerzési eljárás lebonyolításával. A szakértõi javaslat áttekintése során azonban a testület több ellentmondást is észlelt. A kivitelezési idõtartam pontozásánál a testület készített egy új értékelést, melynek során a szerzõdéskötés kiírás szerinti, december 5-i idõponttól számították ki az ajánlattevõk által közölt idõtartamokat. A szakértõtõl eltérõen nem vették figyelembe a "kiíráson felüli többletfelajánlások" körében végzett értékelést, mivel azok a felhívás szerint nem voltak értékelhetõek. A kérelmezõ ajánlatát megvizsgálva észlelték, hogy a referenciái közül csak egy felelt meg az ajánlati felhívásban meghatározott feltételeknek, azonban az alkalmasság megállapításához legalább két referenciamunkával kell rendelkezni az ajánlattevõnek. A két referenciaigazolást a Leshegy Kft. adta, amelyben kérelmezõ résztulajdonos. A mérlegjelentésben található árbevételeket összevetve a referenciák értékével felmerült az, hogy a kérelmezõ nem valós adatokat közölt, emellett a szakértõi vélemény szerint is ki kell zárni õt, így a testület ennek megfelelõ döntést hozott. A FER 3331 Kft. ajánlata nem volt kedvezõbb, mert valójában csak 4 év többletjótállást vállalt, emellett a szakértõ az õ kizárását is javasolta. Az ÁMK Kft. ajánlatával kapcsolatban elõadta, hogy az 55 napos teljesítési határidõ nem irreális, a kérelmezõ által megjelölt 28 napos betonkötési idõ a jelenlegi technikai eszközökkel és anyagokkal rövidíthetõ, 5-8 napon belül elkezdhetõ az építés és a munkát még -5 °C esetében is lehet folytatni.
<br>Egyéb érdekeltek nem tettek érdemi észrevételt.
<br>A Döntõbizottság a 2003. december 2-án kelt ideiglenes intézkedéssel a szerzõdés megkötését megtiltotta.
<br>A Döntõbizottság megállapította, hogy a jogorvoslati kérelem az alábbiak szerint alapos.
<br>A Kbt. 43. § (3) bekezdése kimondja, hogy az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát. Az erre vonatkozó igazolásokat az ajánlathoz csatolni kell.
<br>A Kbt. 44. § (8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.
<br>A Kbt 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>A Kbt. fenti rendelkezései alapján az ajánlattevõ köteles azokat az ajánlattevõket is kizárni az eljárásból, akik a szerzõdés teljesítésére való alkalmasságukat nem a felhívásban foglalt követelményeknek megfelelõen igazolták. Ajánlatkérõ csak azoknak az ajánlattevõknek az ajánlatát értékelheti, akik alkalmasak a szerzõdés teljesítésére és az ajánlatuk érvényes, hiszen az érvénytelen ajánlatot tevõk az eljárás további szakaszában nem vehetnek részt. De ezek a rendelkezések azt is jelentik, hogy a valamely fenti okból ki nem zárt ajánlattevõk ajánlatát el kell bírálnia. Ajánlatkérõ a kérelmezõ vonatkozásában sem az alkalmatlanságra, sem az érvénytelenségre vonatkozó döntést az eljárás során nem hozott. Az ajánlatot mind a szakértõ-, mind a képviselõ-testület értékelte, pontszámát megállapította.
<br>A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.
<br>A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.
<br>Az ajánlatkérõnek a Kbt.-ben meghatározott értékelési folyamat eredményeként kell eljutnia ahhoz, hogy a nyertes ajánlattevõt kiválassza. Az elvégzett értékelés dokumentuma az összegezés. Jelen ügyben az ajánlatkérõ (és az általa megbízott lebonyolító) kérelmezõt a szerzõdés teljesítésére alkalmasnak találta, s az általa benyújtott ajánlatot érvényesnek minõsítette, ezért végezte el az ajánlatnak a Kbt. 55. § (6) bekezdése szerinti pontozásos érékelését. Az ajánlatkérõ döntésre jogosult testülete általi pontszámítás eredménye is az volt, hogy kérelmezõ érte el a legmagasabb pontszámot. Ajánlatkérõ döntésének a Kbt. 55. § (6) bekezdése szerinti értékelésen kell alapulnia, amelyet az összegezésben kell dokumentálni. A döntés kihirdetése során köteles az ajánlatkérõ a döntését megalapozó tényeket az összegezésben összeállítani és azt az ajánlattevõkkel ismertetni. A kihirdetett döntés nem lehet ellentétes a pontszámítással és az összegezéssel, tehát amennyiben az ajánlatkérõ képviselõ-testülete kérelmezõ ajánlatát értékelte s az a pontozás eredményeként a legmagasabb összpontszámot érte el a Kbt. 55. § (6) bekezdése szerint, mint a legmagasabb összpontszámot elérõ ajánlattevõ kérelmezõt kellett volna nyertessé nyilvánítani, ezért a harmadik legmagasabb pontszámot elérõ ajánlattevõ nyertesként való kihirdetésével az ajánlatkérõ megsértette a Kbt. 59. § (1) bekezdését.
<br>A Döntõbizottság nem fogadta el ajánlatkérõnek azt az érvelését, hogy kizárta a döntésébõl kérelmezõt, egyrészt a szakértõ javaslata alapján, másrészt azért, mert a mûszaki alkalmassága vonatkozásában, a referenciák tekintetében kétségei támadtak, mivel a kérelmezõ által csatolt mérleg adatai szerint az ivóvízvezeték építésbõl származó árbevétel a 2002. évben kevesebb volt, mint a megadott referenciák értéke.
<br>Az ajánlatkérõ az ajánlati felhívásban a Kbt. 44. § (1) és (2) bekezdése alapján határozza meg azt, hogy az ajánlattevõktõl az alkalmasság igazolására vonatkozóan milyen adatok, tények közlését, milyen dokumentumok csatolását kéri. Ennek az a célja, hogy ezen iratok, adatok alapján vizsgálja meg az ajánlatkérõ az ajánlattevõk alkalmasságát.
<br>A Kbt. 44. (6) bekezdése szerint az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.
<br>A Döntõbizottság megállapította, hogy az ajánlatkérõ az ajánlati felhívásban elõírta az elõzõ 3 évre vonatkozóan a jelen közbeszerzési eljáráshoz hasonló munkáiról szóló referenciák csatolását, melyhez alkalmatlanná minõsítés szempontjaként elõírta, hogy alkalmatlan az ajánlattevõ ha nem rendelkezik az ajánlati felhívás tárgya szerinti elegendõ és megfelelõ, legalább kettõ, a közbeszerzés tárgyával egyezõ vagy azt meghaladó kivitelezési referenciával.
<br>Kérelmezõ által hivatkozott két, ivóvízvezeték építésére vonatkozó referencia az alkalmassági feltételnek megfelelt. Ajánlatkérõ nem az igazolások eredetiségének ellenõrzése következtében jutott arra a megállapításra, hogy nem fogadja el a másodikként megjelölt referenciát, hanem a pénzügyi alkalmasság vizsgálatára szolgáló 2002. évi mérlegbeszámoló vizsgálata alapján, melynek vizsgálata nem a mûszaki alkalmasság körébe tartozik, s melybõl a fenti következtetés nem is vonható le megalapozottan.
<br>Kérelmezõ sérelmezte, hogy az ajánlatkérõ által elkészített összegezés nem felel meg a Kbt. szabályainak, tekintettel arra, hogy nem tartalmazza az 5. sz. mellékletben foglaltakat.
<br>A Kbt. 61. § (1) bekezdése elõírja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni, az ajánlatokról az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.
<br>A Kbt. 5. sz. melléklete szerint az összegezésnek az eljárásról tartalmaznia kell: 2. a) Az érvényes ajánlatot tevõ, ki nem zárt és alkalmasnak talált ajánlattevõk neve, ajánlatuknak az elbírálás szempontja és - az összességében legelõnyösebb ajánlat választása esetén - annak részszempontjai szerinti tartalmi elemei: b) ** Az a) pont szerinti ajánlatok értékelése a következõ táblázatba foglalva:
<br>c) ** A táblázatban szereplõ értékelési pontszámok indokolása:
<br>
<br>3. Az érvénytelen ajánlatot tevõ, kizárt, illetve alkalmatlan ajánlattevõk neve és az érvénytelenség, a kizárás vagy az alkalmatlanság indokai:
<br>A Döntõbizottság megállapította, hogy ajánlatkérõ által készített és az eredményhirdetéskor ismertetett összegezés nem a Kbt. 5. sz. mellékletében meghatározott minta szerint készült. Nem tartalmazza az ajánlatok értékelt tartalmi elemeit, nem tartalmazza a "döntésbõl kizárt" ajánlattevõk vonatkozásában a kizárás indokait.
<br>A törvény elõírja, hogy az összegezésnek tartalmazni kell a részszempontok szerinti tartalmi elemeket, valamint a kizárás indokait. Az összegzés tartalmára vonatkozó rendelkezések nem csupán formai elõírások. Az ajánlattevõk ennek alapján tudják megállapítani, hogy az ajánlatkérõ helyesen értékelt-e, valóban az ajánlati felhívásban meghatározott elbírálási szempont, az összességében legelõnyösebb ajánlat részszempontjai és azok súlyozása alapján döntött-e, s amennyiben kizárásra kerültek, ennek indokolását, s ennek alapján dönthetnek az esetleges jogorvoslati eljárás megindításával kapcsolatban. A tájékoztatási kötelezettség az eljárás tisztaságának egyik fontos biztosítéka, azt segíti elõ, hogy az elbírálás részleteit az ajánlattevõk megismerhessék. A fentiek alapján az ajánlatkérõ megsértette a Kbt. 61. § (1) bekezdés elsõ fordulatát.
<br>A Döntõbizottság nem vizsgálta kérelmezõnek az ÁMK Kft.-re vonatkozó kérelmét tekintettel arra, hogy az ÁMK Kft.-re vonatkozó döntést a Döntõbizottság megsemmisítette.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés c), d) és h) pontjai szerinti jogkövetkezményeket állapította meg.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdés szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a jogsértés reparálhatóságára tekintettel nem ítélte indokoltnak a minimális bírságnál magasabb összegû bírság kiszabását.
<br>A Döntõbizottság személyi bírságot nem szabott ki, mert a rendelkezésre álló adatok alapján nem volt egyértelmûen megállapítható a jogszabálysértõ összegezés elkészítésért felelõs személye, továbbá az eljárást lezáró jogsértõ döntést testület hozta meg.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 8.
<br>
<br>Dr. Telek Katalin s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>