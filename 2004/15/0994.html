<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0994/2004)
</h2>
<br>
<br>3.Kf.27.064/2003/4.
<br>
<br>A Fõvárosi Ítélõtábla a dr. Bálint Éva ügyvéd (1126 Budapest, Kléh I. u. 4.) által képviselt Multi Linqua Kft. (1011 Budapest, Bem rkp. 26.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében, amely perbe az alperes pernyertessége érdekében a Wallacher Lajos által képviselt Igazságügyi Minisztérium (1055 Budapest, Kossuth L. tér 4.) beavatkozott, a Fõvárosi Bíróság 2002. április 11. napján kelt 13.K.32.723/2001/7. számú ítélete ellen az alperes által 8. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi ítélõtábla az elsõfokú bíróság ítéletét helybenhagyja.
<br>Kötelezi az alperest, hogy 15 napon belül fizessen meg a felperesnek 20 000 (húszezer) forint másodfokú perköltséget.
<br>A fellebbezési illetéket az állam viseli.
<br>Az ítélet ellen fellebbezésnek helye nincs.
<br>INDOKOLÁS
<br>
<br>Az alperesi beavatkozó mint ajánlatkérõ 2001. május 16-án részvételi felhívást tett közzé tárgyalásos eljárás megindítására európai közösségi joganyag fordítása, valamint magyar jogszabályok angol nyelvre történõ fordítása tárgyban. A beszerzés mennyiségét 27 000 lefordított oldalban jelölte meg. A részvételi felhívás rögzítette, hogy az elbírálás az összességében legelõnyösebb ajánlat bírálati szempont szerint történik az alábbi pont- és súlyszámok szerint:
<br>- ajánlati ár 80
<br>- vállalt részhatáridõ 20
<br>
<br>A részszempontok 1-20-ig voltak pontozhatóak.
<br>A részvételi jelentkezés határidejében öt ajánlattevõ nyújtotta be jelentkezését, akik közül az alperesi beavatkozó három jelentkezõt - köztük a felperest - minõsített alkalmasnak, és õket az ajánlati felhívás átadásával ajánlattételre felhívta. Az ajánlattevõk részére az alperesi beavatkozó dokumentációt is biztosított, melynek 1. pontjában a kész fordítási csomagra vonatkozó követelmények között többek között elõírta, hogy annak tartalmaznia kell minden egyes átadott fordítási csomag vonatkozásában a fordításra kiadott eredeti anyagot, a fordítást papíron és mágneslemezen, a kísérõlapot megfelelõen kitöltve. A fordításnak szükség esetén tartalmaznia kell a fordító által készített szószedetet, a fordítandó anyagban szereplõ nem szöveges elemeket, valamint az elkészült fordítás helyesírásának számítógépes ellenõrzését. A dokumentáció 2. pontja tartalmazta a minõségi garanciára vonatkozó elõírást, amelynek értelmében az ajánlattevõ térítésmentesen volt köteles kijavítani a hibás fordítást, olyan hiba esetén, amely túlmutat a lektori tevékenység keretein. Az ajánlattevõnek rendelkeznie kell a hibajavításra visszaküldött fordítások térítésmentes és gyors javításához szükséges kapacitással. A dokumentáció 3. pontjában a minõségbiztosítás keretében elõírta, hogy az ajánlattevõknek rendelkezniük kell olyan rendszerrel, amely dokumentált folyamatszabályozást ír elõ a fordítandó anyag átvételétõl a végtermék leszállításáig, ideértve a hibás termék kijavítását is. Az ajánlatban be kellett mutatni, hogy milyen rendszerrel tudja biztosítani az ajánlattevõ az alábbi követelményeket:
<br>
<br>- A fordítási csomag hiánytalanul tartalmazza valamennyi dokumentumot, az egyes dokumentumok teljes terjedelmükben lefordításra kerültek (oldalszám, szerkesztési ellenõrzés).
<br>- Az egyes fordítások útja nyomon követhetõ, a fordítás aktuális fázisára vonatkozó adatok visszakereshetõk.
<br>- A kiadott fordítások elkészítési határideje betartásának figyelemmel kísérése, az idõbeni teljesítés biztosítása.
<br>- A fordításokra a további lektorálási szintekrõl, valamint a jogi-nyelvi ellenõrzésbõl adódó észrevételeknek a fordítókhoz való visszacsatornázásra.
<br>
<br>A részhatáridõre vonatkozóan elõírta, hogy az ajánlattevõ közölje, hogy egy 1500 fordított oldal (1500 karakter/oldal szóközökkel) terjedelmû (elméleti) fordítási csomagot, amely maximum harminc jogszabályból áll és öt szakterületet fed le, az átadástól számított milyen, munkanapokban számított határidõre tud leszállítani az ajánlatkérõ részére. Az ajánlattételi határidõben valamennyi felkért ajánlattevõ benyújtotta ajánlatát. A részhatáridõt a felperes négy munkanapban, a Németh & Pásztor Kft. hat munkanapban, míg a Suprex Kft. kilenc munkanapban jelölte meg. A tárgyalások eredményeként a felperes és a Németh & Pásztor Kft. ajánlatát nem módosította, a Suprex Kft. a részhatáridõre vonatkozó vállalását a külön tárgyalás során fél munkanapra szállította le, majd az együttes tárgyalás során azt egy munkanapban jelölte meg. Az alperesi beavatkozó nyertes ajánlattevõként a Suprex Kft.-t hirdette ki.
<br>A felperes által elõterjesztett jogorvoslati kérelem a jogsértés megállapítására, az eljárást lezáró döntés megsemmisítésére, ideiglenes intézkedés alkalmazására és a költségek megtérítésére vonatkozott. Indokolásában arra hivatkozott, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) alapelvi rendelkezéseit azáltal, hogy lehetetlen vállalást tartalmazó ajánlatot fogadott el nyertes ajánlatnak.
<br>Az alperes D.477/8/2001. számú határozatával a felperes jogorvoslati kérelmét elutasította azzal az indokkal, hogy a tárgyalásos eljárás lefolytatásának módja a Kbt. alapelvi rendelkezéseinek érvényesülését biztosította, mert valamennyi ajánlattevõ elõtt ismert volt a többi ajánlattevõ vállalása, és lehetõsége volt ennek ismeretében saját ajánlatának módosítására. Lehetetlen feltétel vállalása azért nem állapítható meg, mert az eljárásban részt vevõ másik ajánlattevõ sem zárta ki a teljesítés egy nap alatti lehetõségét. Kifejtette, hogy a nyertes ajánlattevõ felelõssége a szerzõdés teljesítése, nemteljesítés esetén a szerzõdésszegésbõl eredõ következményeket viselnie kell.
<br>A felperes keresetet terjesztett elõ az alperes határozatának bírósági felülvizsgálata iránt, kérve a jogorvoslati kérelemben megjelölt intézkedések megtételét. Álláspontja szerint a verseny tisztaságának alapelvét az ajánlatkérõ nem biztosította, és sérelmet szenvedett mindezek miatt az esélyegyenlõség alapelve is.
<br>Az elsõfokú bíróság ítéletében az alperes határozatát hatályon kívül helyezte és az alperest új eljárásra kötelezte. Indokolásában megállapította, hogy az egynapos teljesítési határidõt tartalmazó ajánlat legkedvezõbb ajánlatkénti minõsítése - a határidõ teljesíthetõségének szakmai megvizsgálása nélkül - komolytalanná teszi az ajánlatok egymással való versenyeztetését, sérti az esélyegyenlõség és a verseny tisztaságának elvét, valamint a nyertes ajánlattevõ kiválasztására vonatkozó jogszabályi rendelkezéseket. Az új eljárás során elõírta az alperes részére a per során becsatolt, a Magyar Fordítók Egyesületének Etikai Bizottsága szakmai véleményének vitatása esetére a szükséges bizonyítás lefolytatását és a közbeszerzési eljárás szabályainak megsértése esetén az alkalmazandó jogkövetkezmények tárgyában való döntést.
<br>Az elsõfokú bíróság ítélete ellen az alperes terjesztett elõ fellebbezést, amelyben az elsõfokú ítélet megváltoztatását és a felperes keresetének elutasítását kérte. Arra hivatkozott, hogy az eljárás során nem merült fel adat arra nézve, hogy az egy- napos vállalási határidõ lehetetlen lenne, ezt erõsítette az egyik ajánlattevõ nyilatkozata is. Ezért az ajánlatkérõ döntése és az alperes határozata jogszerû volt. A vállalás reális vagy irreális voltának vizsgálata álláspontja szerint a teljesítés körébe tartozó kérdés, amely nem tartozik az alperes hatáskörébe. Ez utóbbi megállapítása vonatkozásában hivatkozott a Legfelsõbb Bíróság Kf.III.27.697/1998/4. számú eseti döntésére.
<br>A felperes ellenkérelme a megalapozott elsõfokú ítélet helybenhagyására irányult. Az alperesi beavatkozó észrevételt nem terjesztett elõ. A fellebbezés nem alapos.
<br>Az elsõfokú bíróság a helyesen megállapított tényállásból helyes jogi következtetést vont le, megállapításával a Fõvárosi Ítélõtábla is egyetért, indokait maga is osztja.
<br>Az alperes fellebbezésében kifejtettekre utalással kiemeli a Fõvárosi Ítélõtábla, hogy nem elegendõ az ajánlatkérõi döntés vizsgálatánál annak a megállapítására szorítkozni, hogy a legrövidebb vállalási határidõt tartalmazó ajánlat e bírálati résszempont alapján a legkedvezõbb ajánlat, és ezért az értékelés szempontjai nem sérültek. Azt is vizsgálni kell, hogy az így vállalt határidõ objektíve alkalmas-e az ajánlati felhívásban és dokumentációban megjelölt követelményrendszer megvalósulásának biztosítására. A Kbt. személyi hatálya alá tartozó szervezetek beszerzéseik megrendelése során - amennyiben annak értéke a külön meghatározott értéket meghaladja - kötelesek a Kbt. szabályai szerint eljárni. A Kbt. 33. § (1) bekezdése szerint az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ árajánlatot tehessenek. A Kbt. 37. § (1) bekezdésére figyelemmel, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza. Az alperesi beavatkozó a megfelelõ ajánlattételhez az ajánlati felhívásban és dokumentációban részletesen rögzítette elvárásait. Ezzel összefüggésben nem csupán a szerzõdés teljesítésére tartozó kérdés, hogy a nyertes ajánlattevõ vállalása teljesíthetõ-e vagy sem.
<br>Helyesen mutatott rá az elsõfokú bíróság, hogy az alperesi érvelés olyan helyzetet teremthet, amely jogtalan elõnyhöz juttatja az egyik ajánlattevõt a másik rovására. Ez sérti az esély egyenlõség elvét, mert azt az ajánlattevõt részesíti indokolatlan elõnyben a többihez képest, aki teljesíthetetlen feltétel vállalásával kívánja kiszorítani a versenybõl a teljesíthetõ feltételt vállaló versenytársakat. Ez a közbeszerzések céljával összeegyeztethetetlen és megengedhetetlen eljárás. Ebben a körben van jelentõsége az elsõfokú bíróság által hivatkozott Kbt. 52. § (2) bekezdés d) pontjában foglaltak vizsgálatának, melyre a megismételt eljárás során az alperesnek is figyelemmel kell lennie.
<br>Mindezekre tekintettel a Fõvárosi Ítélõtábla az elsõfokú bíróság ítéletét annak helyes indokai alapján a Pp. 253. § (2) be kezdése értelmében helybenhagyta.
<br>A sikertelenül fellebbezõ alperest a Pp. 78. § (1), (2), és a Pp. 79. § (1) bekezdése alapján kötelezte a felperesnek járó másodfokú perköltség megfizetésére.
<br>A per tárgyi illetékfeljegyzési joga folytán az illetékekrõl szóló 1990. évi XCIII. törvény 39. § (1) bekezdésnek c) pontja, a 46. § (1) bekezdése alapján le nem rótt fellebbezési illetéket az alperest az Itv. 5. § (1) bekezdésének c) pontja alapján megilletõ teljes személyes illetékmentessége folytán a költségmentességrõl szóló 6/1986. (VI. 26.) IM rendelet 14. §-a alapján az állam viseli.
<br>
<br>Budapest, 2003. december 17.
<br>
<br>Dr. Sára Katalin s. k., Dr. Páldy Zsuzsanna s. k.,
<br>tanácselnök elõadó bíró
<br>
<br>Dr. Szõke Mária s. k.,
<br>bíró
<br><br></body></html>