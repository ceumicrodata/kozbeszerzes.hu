<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2521/2004)
</h2>
<br>1024 Budapest, Margit krt. 85.
<br>Ikt.sz.: D.76/8/2004.
<br>
<br>Tárgy: az Intercontact Budapest Kft. jogorvoslati kérelme az Igazságügyi Minisztérium közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Intercontact Budapest Kft. (1065 Budapest, Bajcsy-Zs. út 27., képviseli: dr. Balázs Tamás ügyvéd 1055 Budapest, Honvéd u. 40., a továbbiakban: kérelmezõ) jogorvoslati kérelmének, melyet az Igazságügyi Minisztérium (1055 Budapest, Kossuth Lajos tér 4., a továbbiakban: ajánlatkérõ) "európai közösségi joganyag magyar nyelvre fordítása, valamint európai bírósági határozatok magyar nyelvre fordítása" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 43. § (4) bekezdését, valamint az 52. § (2) bekezdés d) pontjára tekintettel az 59. § (1) bekezdését, ezért ajánlat kérõvel szemben 5 000 000 Ft, azaz ötmillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.
<br>A Döntõbizottság kötelezi ajánlatkérõt, hogy kérelmezõ részére a határozat kézbesítésétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2002. február 6-án megjelent 6. számában tett közzé ajánlati felhívást nyílt eljárás megindítására.
<br>A közbeszerzési eljárás lebonyolítója az Apex MM Tanácsadó, Szolgáltató és Kereskedõ Kft. volt.
<br>Ajánlatkérõ az ajánlati felhívás 3. a) pontjában a beszerzés tárgyát és mennyiségét az alábbiak szerint határozta meg: európai közösségi joganyag magyar nyelvre fordítása, valamint európai bírósági határozatok magyar nyelvre fordítása. A beszerzés mennyisége 30 000 lefordított oldal. A beszerzés tárgyának részletes ismertetését a dokumentáció tartalmazza. Az ajánlatkérõ a megadott mennyiségtõl a szerzõdéskötés során felfelé legfeljebb 40%-kal eltérhet.
<br>Az ajánlati felhívás 11. a) pontja tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket.
<br>Ajánlatkérõ a mûszaki alkalmasság igazolására a Kbt. 44. § (2) bekezdés a) , b) és c) pontjaiban leírt igazolási módokat írta elõ az alábbiak szerint:
<br>a) eredeti vagy hiteles másolatú, a Kbt.-ben kötelezõen elõírtakon túl a referenciaszemély nevét, telefonszámát, a fordított anyag jellegét és terjedelmét, valamint a teljesítés minõségét bemutató, a szerzõdést kötõ másik fél által kiállított referencialevél,
<br>b) a mûszaki, technikai felszereltség bemutatása. A bemutatásnak ki kell terjednie legalább a 11. b) pontban, e tárgykörben meghatározott szempontokra.
<br>c) a teljesítésbe bevonni kívánt szakemberek bemutatása. A bemutatásnak ki kell terjednie legalább a 11. b) pontban, e tárgykörben meghatározott szempontokra.
<br>Az ajánlati felhívás 11. b) pontja tartalmazta az ajánlattevõknek a szerzõdés teljesítésére alkalmatlanná minõsítés szempontjait oly módon, hogy meghatározott olyan szempontokat, amelyek az ajánlattevõkre és a Kbt. 43. § (2) bekezdés b) pontja szerinti alvállalkozókra külön-külön, továbbá olyan szempontokat, amelyek valamennyi ajánlattevõre külön-külön, illetve olyanokat, amelyek az ajánlattevõkre és a Kbt. 43. § (2) bekezdés b) pont szerinti alvállalkozókra együttesen vonatkoznak.
<br>Ez utóbbi körben a szerzõdés teljesítésére alkalmatlannak minõsül ajánlattevõ és alvállalkozó, ha
<br>- Együttesen nem tudják a közösségi joganyag magyar nyelvre fordítása tekintetében a mezõgazdaság területét legalább 6, a közlekedés, valamint a letelepedés szabadsága, szolgáltatásnyújtás szabadsága (ideértve a pénzügyi szolgáltatásokat) területeket egyenként legalább 5-5, a statisztika, továbbá a versenypolitika, valamint a szellemi alkotások joga területeket egyenként legalább 2-2, a többi, a dokumentációban meghatározott szakterületet pedig legalább 3-3, az adott szakterületet jól ismerõ, angol nyelvbõl államilag elismert, "C" típusú felsõfokú vagy azzal egyenértékû nyelvvizsgával rendelkezõ, valamint az Európai Unió legalább egy másik hivatalos nyelvébõl államilag elismert "C" típusú, legalább középfokú vagy azzal egyenértékû nyelvvizsgával rendelkezõ, továbbá az Európai Unióval kapcsolatos szövegek fordításában gyakorlatot szerzett, felsõfokú végzettségû fordítóval lefedni. Egy fordító kizárólag egy szakterületnél adható meg.
<br>- Együttesen nem rendelkeznek az európai bírósági határozatok fordítása tekintetében legalább 5 fõ, jogi végzettségû, francia nyelvbõl államilag elismert "C" típusú felsõfokú vagy azzal egyenértékû nyelvvizsgával rendelkezõ, az európai jogot jól ismerõ fordítóval.
<br>- Együttesen nem rendelkeznek legalább 1 fõ, középfokú informatikai végzettségû szerkesztõvel.
<br>Az egyéb információk között a 16. pontban ajánlatkérõ a 16.3. pontban elõírta, hogy az ajánlatban meg kell jelölni a Kbt. 43. § (2) bekezdés b) pontja szerinti adatokat, valamint a 16.9. pontban elõírta, hogy ajánlatkérõ a közbeszerzési eljárásban hiánypótlási lehetõséget biztosít. Hiánypótlás elrendelése esetén a Közbeszerzések Tanácsa 3/2001. (K. É. - 15.) ajánlása szerint jár el.
<br>Ajánlatkérõ ajánlati dokumentációt is készített, melynek 3. pontja a feladat elvégzéséhez szükséges személyi feltételeket részletezte. E körben a 3.2.1. pontban ajánlatkérõ elõírta, hogy a beszerzés tárgyaként meghatározott fordítási munka teljes körû koordinációja elvégzéséhez szükségszerû egy projektvezetõ kijelölése. E körben ajánlatkérõ többek között elõírta, hogy a projektvezetõ tartja a kapcsolatot az ajánlatkérõvel a szerzõdés idõtartama alatt, a projektvezetõ fordítóként nem jelölhetõ meg. A projektvezetõvel szembeni elvárás a felsõfokú végzettség, legalább 5 év fordítási környezetben szerzett tapasztalat és legalább 2 év fordítási gyakorlat. E követelményeknek való megfelelést az ajánlatban önéletrajzzal kell alátámasztani. Az önéletrajzhoz csatolni kell a felsõfokú végzettséget is igazoló oklevél másolatát.
<br>Ajánlatkérõ a 3.2.2. pontban határozta meg a fordítókkal szembeni elvárásait. E körben megismételte az ajánlati felhívás 11. b) pontjában fentebb idézetteket, amelyeket az alábbiakkal egészített ki: a fordító akkor tekinthetõ a szakterületet jól ismerõnek, ha önéletrajzában egyértelmûen hivatkozással megjelöli az adott szakterületen végzett fordításait, vagy az önéletrajzban megjelölt tanulmányai vagy munkatapasztalatai ilyen irányú ismereteit egyértelmûen alátámasztja.
<br>Az államilag elismert "C" típusú angol és francia felsõfokú vagy középfokú nyelvvizsga alatt ajánlatkérõ az idegennyelvtudást igazoló, államilag elismert nyelvvizsgáztatás rendjérõl és nyelvvizsga-bizonyítványokról szóló 71/1998. (IV. 8.) Korm. rendelet értelmében államilag elismert nyelvvizsgának minõsülõ vagy honosított nyelvvizsgákat értette. Azzal egyenértékûnek tekintette a Nyelvvizsgát Akkreditáló Testület által meghatározott megfelelõségi táblázatban "C" típusú felsõfokú vagy középfokú nyelvvizsgáknak megfeleltetett nemzetközi nyelvvizsgákat. A megfelelõségi táblázatokat ajánlatkérõ a dokumentáció 4. pontjában taxatíve felsorolással megadta. A nyelvvizsga- bizonyítványok másolatát az önéletrajzhoz csatolni kellett. Ugyanúgy csatolni kellett a felsõfokú végzettséget igazoló diploma másolatát is. Hasonló elõírást tett ajánlatkérõ az európai bírósági határozatok fordítása tekintetében is.
<br>Ajánlatkérõ az ajánlatokat a legalacsonyabb ellenszolgáltatás elve alapján kívánta elbírálni.
<br>Az ajánlattételi határidõre, 2002. március 19-re, ajánlatot nyújtott be a FORDuna Fordító Kft., a Multi-Lingua Kft. és kérelmezõ.
<br>Ajánlatkérõ ezt követõen az ajánlatokat megvizsgálta és 2002. március 27-én hiánypótlási felhívást tett közzé az alábbiak szerint:
<br>FORDuna Fordító Kft.
<br>
<br>1. Az ajánlat 101. oldalán csatolt önéletrajz az ajánlat eredeti példányában is egyszerû másolat. Az önéletrajzot egy eredeti példányban kell benyújtani.
<br>
<br>2. Az ajánlat 174. oldalán önéletrajzzal bemutatott személy nyelve és szakismeretét a nyelvvizsga bizonyítványokkal/oklevelekkel kell alátámasztani, s az önéletrajzban ki kell térni az EU-val kapcsolatos szövegek fordításában szerzett gyakorlat bemutatására is. A kiegészített önéletrajzot egy eredeti, a nyelvvizsga bizonyítványokat/okleveleket egy másolati példányban kell benyújtani.
<br>
<br>3. Az ajánlat 186. oldalán önéletrajzzal bemutatott személy "statisztika szakterület" ismeretét alá kell támasztani az adott szakterületen végzett fordítások, tanulmányok vagy munkatapasztalatok bemutatásával. A kiegészített önéletrajzot egy eredeti példányban kell benyújtani.
<br>
<br>4. Az ajánlat 203. oldalát: önéletrajzzal bemutatott személyre vonatkozó 205. oldalon csatolt igazolást kibocsátójának bélyegzõjével ellátottan egy másolati példányban kell pótolni.
<br>
<br>5. Az ajánlat 209. oldalán önéletrajzzal bemutatott személy angol felsõfokú nyelvismeretét nyelvvizsga bizonyítvány/oklevél másolat benyújtásával kell alátámasztani.
<br>
<br>6. Az ajánlat 284. oldalán önéletrajzzal bemutatott személyre vonatkozó 286. oldalon csatolt igazolást kibocsátójának bélyegzõjével ellátottan egy másolati példányban kell pótolni.
<br>
<br>7. Az ajánlat 366. oldalán önéletrajzzal bemutatott személyre vonatkozó 367. oldalon csatolt igazolványmásolatnak tartalmaznia kell a "kiállító szakigazgatási szerv megnevezését" és az aláírás mellett a bélyegzõlenyomatot. A másolatot ennek megfelelõen kell benyújtani.
<br>
<br>8. Az ajánlat 425. oldalán csatolt önéletrajz az ajánlat eredeti példányában is egyszerû másolat. Az önéletrajzot egy eredeti példányban kell benyújtani.
<br>Multi-Lingua Kft.
<br>
<br>1. Az ajánlat 177. oldalán önéletrajzzal bemutatott személy angol felsõfokú nyelvismeretét nyelvvizsga bizonyítvány/oklevél másolat benyújtásával kell alátámasztani (az UCLES Cambridge-CAE: "C" nem felel meg a magyar "Felsõfok C" típusú nyelvvizsgának).
<br>
<br>2. Az ajánlat 182. oldalán önéletrajzzal bemutatott személy önéletrajzában ki kell térni az EU-val kapcsolatos szövegek fordításában szerzett gyakorlat bemutatására is. A kiegészített önéletrajzot egy eredeti példányban kell benyújtani.
<br>
<br>3. Az ajánlat 258. oldalán önéletrajzzal bemutatott személy "statisztika szakterület" ismeretét alá kell támasztani az adott szakterületen végzett fordítások, tanulmányok vagy munkatapasztalatok bemutatásával. A kiegészített önéletrajzot egy eredeti példányban kell benyújtani.
<br>
<br>4. Az ajánlat 266. oldalán önéletrajzzal bemutatott személy "statisztika szakterület" ismeretét alá kell támasztani az adott szakterületen végzett fordítások, tanulmányok vagy munkatapasztalatok bemutatásával. A kiegészített önéletrajzot egy eredeti példányban kell benyújtani.
<br>
<br>5. Az ajánlat 296. oldalán önéletrajzzal bemutatott személy önéletrajzában ki kell térni az EU-val kapcsolatos szövegek fordításában szerzett gyakorlat bemutatására is. A kiegészített önéletrajzot egy eredeti példányban kell benyújtani.
<br>
<br>6. Az ajánlat 301. oldalán önéletrajzzal bemutatott személy "versenypolitika szakterület" ismeretét alá kell támasztani az adott szakterületen végzett fordítások, tanulmányok vagy munkatapasztalatok bemutatásával. A kiegészített önéletrajzot egy eredeti példányban kell benyújtani.
<br>
<br>7. Az ajánlat 366. oldalán önéletrajzzal bemutatott személy "külkapcsolatok szakterület" ismeretét alá kell támasztani az adott szakterületen végzett fordítások, tanulmányok vagy munkatapasztalatok bemutatásával. A kiegészített önéletrajzot egy eredeti példányban kell benyújtani.
<br>
<br>8. Az ajánlat 463. oldalán önéletrajzzal bemutatott személy "regionális politika, strukturális eszközök koordinációja szakterület" ismeretét alá kell támasztani az adott szakterületen végzett fordítások, tanulmányok vagy munkatapasztalatok bemutatásával. A kiegészített önéletrajzot egy eredeti példányban kell benyújtani.
<br>
<br>9. Az ajánlat 485. oldalán önéletrajzzal bemutatott személy "tudomány, információs technológia, oktatás, kultúra, audiovizuális politika szakterület" ismeretét alá kell támasztani az adott szakterületen végzett fordítások, tanulmányok vagy munkatapasztalatok bemutatásával. A kiegészített önéletrajzot egy eredeti példányban kell benyújtani.
<br>
<br>10. Az ajánlat 489. oldalán önéletrajzzal bemutatott személy "tudomány, információs technológia, oktatás, kultúra, audiovizuális politika szakterület" ismeretét alá kell támasztani az adott szakterületen végzett fordítások, tanulmányok vagy munkatapasztalatok bemutatásával. A kiegészített önéletrajzot egy eredeti példányban kell benyújtani.
<br>Kérelmezõ is kapott hiánypótlásra felhívást, mert az elkülönített állami pénzalapok tekintetében becsatolt igazolása nem volt megfelelõ, továbbá az ajánlatot tartalmazó csomagoláson az elõírtakkal szemben nem szerepelt a neve és címe.
<br>Az ajánlattevõk a hiánypótlási kötelezettségüknek eleget tettek, ennek alapján ajánlatkérõ megállapította, hogy az ajánlatok érvényesek, és ezt követõen 2002. április 9-i eredményhirdetésen a FORDuna Kft.-t hirdette ki nyertesnek, az ezt követõ második legjobb ajánlat a Multi-Lingua Kft. ajánlata lett.
<br>Kérelmezõ 2002. április 11-én terjesztett be jogorvoslati kérelmet, melyben kérte a jogsértés megállapítását, ajánlatkérõ eljárást lezáró döntésének megsemmisítését, ideiglenes intézkedésként a szerzõdéskötés megtiltását, ajánlatkérõ kötelezését a felmerült költségek viselésére, ajánlatkérõ felhívását a Kbt. szabályainak megfelelõ betartására.
<br>Indoklásként elõadta, hogy álláspontja szerint ajánlatkérõ megsértette a Kbt. 43. § (4) bekezdését tekintettel arra, hogy olyan esetekben biztosított hiánypótlásra lehetõséget, amelyet a törvény kizár. Álláspontja szerint a FORDuna Kft. esetében a hiánypótlások túlnyomó része tartalmi hiánynak minõsül, amely hiánypótlás keretében nem pótolható. A 7. pont körében a hiánypótlás keretében becsatolt igazolás nem felel meg az ajánlatkérõ által megkövetelt nyelvvizsga-igazolásnak, hiszen a kerületi tanácsok által kiadott szakfordítói igazolvány kiállításához a tényleges nyelvismeretet nem kellett dokumentálni. A Multi-Lingua Kft. esetében pedig valamennyi esetben olyan hiánypótlásra történt felhívás, amely tartalmi hiányosság körébe esik, tehát hiánypótlás keretében nem orvosolható.
<br>Ajánlatkérõ a magatartásával megsértette a Kbt. 52. § (2) bekezdés d) pontját, az ajánlatokat érvénytelennek kellett volna tekintenie és az eljárás további szakaszából ki kellett volna zárnia.
<br>Ajánlatkérõ érdemi észrevételében a megalapozatlan jogorvoslati kérelem elutasítását kérte. Indoklásként elõadta, hogy a Kbt. nem definiálja a formai és tartalmi jellegû hiány fogalmát. Sem a Kbt., sem a Döntõbizottság vonatkozó joggyakorlata szerint a hiány ilyen módon történõ kategorizálása irreleváns. Ajánlatkérõ a hiánypótlás elrendelésénél a KT 3/2001 (K. É. - 15. sz.) ajánlása szerint járt el, az ajánlás 1. a) pontja tartalmazza "a Kbt. 44. § (1)-(2) bekezdése kapcsán a nem az elõírásoknak megfelelõ tartalommal csatolt alkalmassági igazolások"-at is.
<br>Ajánlatkérõ a hiánypótlás biztosításának elrendelésére vonatkozó döntése meghozatalakor a helyes jogszabályi értelmezés érdekében figyelembe vette a Döntõbizottság aktuális határozathozatali gyakorlatát is. Ajánlatkérõ álláspontja szerint a jogorvoslati kérelemmel érintett eljárásban biztosított hiánypótlás mindegyike olyan hiányosságra vonatkozott, amely az ajánlat tartalmára nem bírt befolyással.
<br>A kérelmezõ által kifogásolt szakfordítói igazolvány megfelelt a vonatkozó jogszabályok szerinti állami nyelvvizsga-bizonyítványnak.
<br>A Döntõbizottság 2002. április 11-én ideiglenes intézkedésként a közbeszerzési eljárás felfüggesztésérõl határozott.
<br>A Döntõbizottság a D.197/16/2002. sz. határozatában a jogorvoslati kérelmet elutasította megalapozatlanság okán.
<br>A Döntõbizottság álláspontja szerint a Kbt. 43. § (4) bekezdésében foglaltak körében került sor hiánypótlásra, a nem megfelelõ tartalmú önéletrajzok hiánypótlás keretében történõ kiegészítése jogszerû volt.
<br>A Döntõbizottság elutasította kérelmezõ jogorvoslati kérelmének másik elemét is, a szakfordítói igazolványt elfogadta felsõfokú "C" típusú állami nyelvvizsga-bizonyítványnak.
<br>Kérelmezõ a Döntõbizottság határozatát keresettel támadta meg a határozat azon része tekintetében, mely a hiánypótlásra vonatkozott. A Fõvárosi Bíróság 13.K.31.726/2002/6. sorszámú ítéletében a Döntõbizottság határozatát hatályon kívül helyezte azzal az indoklással, hogy a Kbt. 43. § (4) bekezdése alapján minden olyan hiány, amely tartalmi hiánynak minõsül, hiánypótlás keretében nem pótolható.
<br>A Döntõbizottság a Fõvárosi Bíróság ítéletét fellebbezéssel támadta meg, melynek eredményeként a Fõvárosi Ítélõtábla 3.Kf.27.204/2003/5. sz. ítéletében az elsõfokú bíróság ítéletét helybenhagyta. A Fõvárosi Ítélõtábla ítéletének indoklásában osztotta az elsõfokú bíróság jogi álláspontját a hiánypótlás jogszabályi rendelkezéseinek értelmezése kapcsán.
<br>A Döntõbizottság a Fõvárosi Ítélõtábla ítélete alapján a jogorvoslati eljárást 2004. február 5-én megindította, melyrõl kérelmezõt, ajánlatkérõt és az egyéb érdekelteket értesítette a Fõvárosi Ítélõtábla ítéletének egyidejû megküldése mellett.
<br>A kérelmezõ a jogorvoslati kérelmében foglaltakat fenntartotta, külön kiemelte, hogy kéri a jogsértés megállapítását, ajánlatkérõ bírság megfizetésére történõ kötelezését.
<br>Ajánlatkérõ érdemi észrevételében a korábbi eljárásban tett érdemi észrevételében foglaltakat és nyilatkozatait továbbra is fenntartotta. Tájékoztatta a Döntõbizottságot, hogy a Fõvárosi Ítélõtábla ítélete ellen felülvizsgálati eljárást kíván kezdeményezni, azonban a felülvizsgálati kérelem beterjesztése még nem történt meg. A jogkövetkezmény megállapítása körében kérte, hogy a Döntõbizottság legyen tekintettel arra, hogy jogszabályértelmezésrõl van szó, az adott jogszabályhely több értelmezése is lehetõséget nyújt, az eljárása során sem szándékosság, sem tudatos rosszhiszemûség ajánlatkérõt nem vezette.
<br>A Multi-Data Kft., mint kérelmezõ alvállalkozója a jogorvoslati kérelemben foglaltakkal egyetértett.
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem megalapozott.
<br>A Kbt. 79. § (1) bekezdése szerint a bizottság eljárására - ha e törvény másként nem rendelkezik" az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 73. § (3) bekezdésében foglaltak szerint a közigazgatási szervet a bírósági ítélet rendelkezései és indoklása köti, annak tartalmát a megismételt eljárás és a határozathozatal során köteles figyelembe venni.
<br>A fenti rendelkezésekre tekintettel a Döntõbizottság az alábbiakat állapította meg:
<br>A Kbt. 43. § (4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.
<br>Jelen jogorvoslati eljárásban a Döntõbizottságnak abban a kérdésben kellett állást foglalnia, hogy ajánlatkérõ jogszerûen döntött-e a Kbt. 43. § (4) bekezdése alapján a hiánypótlás elrendelésérõl, nevezetesen a hiánypótlás azon körérõl, amikor a becsatolt önéletrajzok tartalmi kiegészítésére hívta fel az ajánlattevõket.
<br>A Kbt. 43. § (4) bekezdés értelmezése körében mind a Fõvárosi Bíróság, mind a Fõvárosi Ítélõtábla ítéletében arra az álláspontra helyezkedett, hogy a Kbt. 43. § (4) bekezdésének értelmezése alapján csak a 44. és 46. § szerinti igazolás vagy nyilatkozat utólagos csatolására van lehetõség, és ezen igazolások becsatolása esetén kizárólag az igazolások formai hiányosságának pótlására van lehetõség. Tehát, amennyiben ajánlattevõ a Kbt. 44. és 46. § körébe esõ igazolást egyáltalán nem csatolja, úgy a hiányzó igazolás pótoltatható. Amennyiben viszont az igazolás csatolása megtörtént, úgy kizárólag az igazolás formai hiányossága képezheti a hiánypótlás tárgyát. A tartalmilag nem megfelelõen becsatolt igazolás fogyatékossága utólagosan hiány pótlás keretében nem orvosolható. Ajánlatkérõnek a becsatolt igazolás tartalma alapján kell érdemben döntenie annak megfelelõségérõl.
<br>A fentiekre figyelemmel a Döntõbizottság megállapította, hogy ajánlatkérõ az eljárása sorain megsértette a Kbt. 43. § (4) bekezdésében foglaltakat figyelemmel arra, hogy olyan körben tette lehetõvé ajánlatkérõ a hiánypótlást, amelyet a törvény kizár. Ajánlatkérõ ugyanis a számára tartalmilag nem megfelelõ önéletrajzok kiegészítésére hívta fel ajánlattevõket, mely hiánypótlás eredményeként az önéletrajzok tartalmilag megváltoztak, módosultak, kiegészültek. A helyes jogszabály-értelmezés alapján ajánlatkérõ jogsértõ módon döntött a tartalmilag hiányos önéletrajzok kiegészíttetésérõl.
<br>A Döntõbizottság megállapította, hogy ajánlatkérõnek hiány pótlásra nem lett volna lehetõsége, így az ajánlati felhívásnak nem megfelelõen csatolt önéletrajzok vonatkozásban meg kellett volna állapítania, hogy az ajánlatok érvénytelenek a Kbt. 52. § (2) bekezdés d) pontjára figyelemmel. A jogsértõ módon elrendelt hiánypótlás vezetett oda, hogy ajánlatkérõ érvénytelen ajánlatot hirdetett ki nyertesnek, mely magatartásával megsértette a Kbt. 59. § (1) bekezdését is.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, az f) pont alapján döntött a bírság kiszabásáról és a h) pont alapján rendelkezett a költségek viselésérõl.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a bírság kiszabásánál figyelemmel volt az (5) bekezdésben foglaltakra, arra a körülményre, hogy ajánlatkérõnek a hiánypótlás körében tanúsított jogsértõ magatartása eredményezte az érvénytelen ajánlat nyertesként történõ kihirdetését. Az érvénytelen ajánlat nyertesként történõ kihirdetése a Döntõbizottság gyakorlatában kiemelkedõen súlyos jogsértésnek minõsül. A bírság megállapításánál figyelemmel volt arra is, hogy a beszerzés értéke kimagaslóan magas összegû, mintegy közel 200 M Ft volt. A bírság mértékét a megengedõ 30% helyett a beszerzés értékének mindösszesen 2,5%-ában állapította meg.
<br>A Döntõbizottság személlyel szemben bírságot nem alkalmazott, ugyanis a becsatolt iratok alapján egyértelmûen nem volt megállapítható, hogy magáért a jogsértõ döntésért, nevezetesen a hiánypótlás tárgyában hozott döntésért személy szerint kit terhel a felelõsség.
<br>A Döntõbizottság nem kötelezte az ajánlatkérõt az ügyvédi munkadíj megtérítésére.
<br>A Kbt. egyértelmû rendelkezést tartalmaz az eljárási díjjal kapcsolatban. Nem határozza meg azonban azt, hogy mit és milyen mértékben lehet az eljárás során felmerült költségnek tekinteni, ugyanígy a Kbt. 79. § (1) bekezdése alapján mögöttes jogszabályként alkalmazandó Áe. sem. A 32/2003. (VIII. 22.) IM sz. rendelet csak a bírósági eljárásban megállapítható ügyvédi költségekrõl rendelkezik. Így a Döntõbizottságnak - bár méltányolja a kérelmezõ költség iránti igényét -, jogszabályi felhatalmazás hiányában annak megállapítására nem volt lehetõsége. Az is akadályát képezi a Döntõbizottság döntésének, hogy tételes jogszabályi rendelkezés nem is szabályozza közigazgatási eljárásokban a jogi képviselet díját, a bírósági eljárási költségekrõl szóló jogszabályi rendelkezések pedig nem alkalmazhatók. Ezen indokokra tekintettel a Döntõbizottság elutasította a kérelmezõ költségigényét.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 27.
<br>
<br>Dr. Engler Magdolna s. k., Hámori András s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br><br></body></html>