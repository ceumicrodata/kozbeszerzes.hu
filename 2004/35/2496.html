<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (2496/2004)
</h2>
<br>
<br>3.Kf.27.156/2003/5.
<br>
<br>A Fõvárosi Ítélõtábla dr. Czebe Zsuzsanna ügyvéd (1033 Budapest, Polgár u. 8-10.) által képviselt INVITEL Távközlési Szolgáltató Rt. (2040 Budaörs, Edison u. 4.) felperesnek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indított perében, amely perben az alperes pernyertessége érdekében a dr. Halmay Katalin ügyvéd (1126 Budapest, Böszörményi út 20-22.) által képviselt Hírközlési Fõfelügyelet (1015 Budapest, Ostrom u. 23-25.) beavatkozott, a Fõvárosi Bíróság 2002. október 1. napján kelt 13.K.31.812/2002/3. számú ítélete ellen a felperes által 4. sorszám alatt elõterjesztett fellebbezés folytán meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi a felperest, hogy 15 napon belül fizessen meg az alperesnek 20 000 Ft (húszezer forint) másodfokú perköltséget.
<br>Kötelezi a felperest, hogy fizessen meg a magyar államnak - az illetékhivatal külön felhívására - 24 000 Ft (huszonnégyezer forint) fellebbezési illetéket.
<br>Ez ellen az ítélet ellen fellebbezésnek helye nincs.
<br>
<br>INDOKOLÁS
<br>
<br>A beavatkozó mint ajánlatkérõ 2000. december 13-án nyílt közbeszerzési eljárást indított a közbeszerzésekrõl szóló 1995. évi XL. törvény (a továbbiakban: Kbt.) 32. § (1) bekezdése alapján, számítógépes kommunikációs rendszerhez adatátviteli vonali szolgáltatás beszerzésére. A felperes az ajánlattevõk pénzügyi, gazdasági és mûszaki alkalmasságának igazolásaként többek között megkívánta az ajánlattételt megelõzõ két év mérlegének és eredménykimutatásának csatolását azzal, hogy alkalmatlanná minõsítési szempontként vette figyelembe e mérlegbeszámolók bármelyikének negatív eredményét.
<br>A beavatkozó a felperest több okból, köztük az 1998. és 1999. évi mérlegek negatív eredménykimutatása miatt, a szerzõdés teljesítésére alkalmatlannak minõsítette. A felperes jogorvoslati kérelmében ezt vitatta azzal, hogy e feltétel a közbeszerzési eljárásokban a távközlési piac résztvevõinek teljes körû részvételét, az esélyegyenlõséget és a valódi verseny kialakulását lehetetlenné teszi. Jogalapként megjelölte a Kbt. 24. § (2), a 33. § (1) bekezdését, valamint a 44. § (5) bekezdését.
<br>Az alperes a D. 28/11/2001. számú határozatával a jogorvoslati kérelmet részben elkésettség, részben megalapozatlanság miatt utasította el azzal, hogy az alkalmatlanná minõsítési szempont megfelelt a törvényi rendelkezéseknek, a felperes ajánlata érvénytelen volt.
<br>A felperes a kereseti kérelmében továbbra is jogsértõnek tartotta a negatív mérleg kérésére vonatkozó ajánlatkérõi elõ írást. Arra hivatkozott, hogy e kritérium negatív diszkriminációt valósít meg a pályázatban részt venni kívánó vállalkozók között, kizárva azon szolgáltatók részvételét, akiknek mérlege a nagymértékû beruházásaik és hitelfelvételük alapján veszteséget mutat. A negatív mérleg nem mutat a társaságok rentabilitásáról és likviditásáról valós képet, és nem jelenik meg benne a tõkeerõs cégcsoporthoz való tartozás sem.
<br>Az elsõfokú bíróság megismételt eljárás során a felperes keresetét alaptalannak találta. Vizsgálta az ajánlati felhívás jogszerûségét.
<br>A Kbt. 24. § (2), a 33. § (1), (5) bekezdései, valamint a 44. § (1), (4), (5) bekezdései alapján arra a jogkövetkeztetésre jutott, hogy az alkalmassági feltétel elõírására a beavatkozónak jogszerû lehetõsége volt. Jogosult volt meghatározni olyan alkalmassági feltételt, amely által a legaggálytalanabb módon biztosítottnak látta a beszerzés teljesítését. A mérlegeredmény egy vállalkozás vagyoni helyzetének hiteles állapotát mutatja, a negatív eredmény nem vitásan veszteséges gazdálkodást jelent. Ennek megfelelõen a beavatkozó a közbeszerzési eljárásban jogszerûen kötötte a szerzõdés teljesítésére való alkalmasságot ahhoz a feltételhez, hogy az elõzõ két évben a pályázó társaság gazdálkodása ne legyen veszteséges. Kiemelte, hogy a kritérium minden lehetséges ajánlattevõvel szemben érvényesülõ feltétel volt, arra bizonyíték nem merült fel, hogy annak meghatározása a felperes vagy bármely más lehetséges ajánlattevõ eljárásból való kizárására irányult volna, ebbõl következõen az esély egyenlõség elvének sérelme nem valósult meg.
<br>Az elsõfokú bíróság ítéletének megváltoztatását kérve a felperes terjesztett elõ fellebbezést. A negatív mérleg alkalmatlansági feltételként való elõírása körében változatlanul fenntartotta a kereseti álláspontját. Elõadta, hogy az a törvényes lehetõség, hogy a beavatkozó a pénzügyi alkalmasság megítélésénél bekérje a mérleget, illetõleg hogy az alkalmatlanság feltételeit maga meghatározza, nem jelentheti azt, hogy mindezt jogsértõ módon tegye a törvény általános elveit figyelmen kívül hagyva, azt mellõzve. Arra hivatkozott, hogy az elsõfokú bíróság nem vizsgálta a Kbt. 44. § (l) bekezdés b) pontjának és (4) bekezdésének alkalmazását aszerint, hogy a törvény alapelvei sérültek-e.
<br>Alperes fellebbezési ellenkérelmében az elsõfokú bíróság ítéletének helybenhagyását és felperes perköltségben marasztalását indítványozta, fenntartva a határozati és az elsõfokú eljárás során kifejtett jogi álláspontját.
<br>Az alperesi beavatkozó ellenkérelmet nem terjesztett elõ.
<br>A fellebbezés az alábbiak szerint alaptalan.
<br>A Fõvárosi Ítélõtábla az elsõfokú bíróság ítéletét, annak helyes indokai alapján hagyja helyben. A fellebbezésben foglaltakra a következõket kívánja a másodfokú bíróság kiemelni:
<br>Az ajánlatkérõ szabadon élhet azzal a jogával, hogy az alkalmatlansági szempontokat meghatározza. E jogosultságának korlátját csak a Kbt. 44. § (5) bekezdése és a Kbt. alapelvei képezik. Önmagában a mérlegadatok bekérése jogszabályi rendelkezésbe nem ütközik, és nem valósít meg jogsértést az sem, hogy az ajánlatkérõ alkalmatlansági szempontként írta elõ ezen mérlegek negatív eredményét. A jogszerûség körében ugyanis nem azt kell vizsgálni, hogy a mérlegadatok mennyiben mutatják egy adott gazdasági társaság gazdasági helyzetét, hanem azt, hogy az ajánlatkérõnek jogában áll-e ilyen kitételt tenni. Amennyiben önmagában ezen feltétel meghatározása folytán sérülnének a Kbt. alapelvei, ez azt jelentené, hogy nagymértékben szûkülne és egyes esetekben el is veszne az ajánlatkérõ jogosultsága arra, hogy olyan elõírásokat tegyen, amely általa vélten minél biztonságosabban szolgálja a szerzõdés teljesítését, illetõleg hogy a feltétel meghatározása elõsegítse azt, hogy biztonságosabban és pontosabban kiválasztható legyen a szerzõdés teljesítésére alkalmas pályázó személye. A Kbt. 44. § (5) bekezdése annyiban korlátozza az ajánlatkérõt, amennyiben az alkalmassági feltételek meghatározását a konkrét beszerzés súlyához kell igazítania. A felperes a beszerzéssel összefüggésben jelentkezõ aránytalanságra nem hivatkozott.
<br>A másodfokú bíróság egyetért a felperes fellebbezésében foglaltakkal a tekintetben, hogy önmagában egy negatív mérleg szerinti eredmény még nem jelenti, hogy a vállalkozás ne lenne tõkeerõs, prosperáló, illetõleg megfelelõ likviditással rendelkezõ. Az ajánlati felhívás ilyen feltétel szerinti meghatározása valóban elzárja a negatív mérleggel rendelkezõ társaságokat az ajánlattétel lehetõségétõl. Ez azonban nem jelenti az esély egyenlõség sérelmét, hiszen ez a feltétel minden lehetséges ajánlattevõre nézve azonos, és csak azt az ajánlatkérõi "kívánságot" tükrözi, amely feltétel elõírását a Kbt. szabályai nem tiltják.
<br>Ezért alaptalanul hivatkozott a felperes a jogszabályok meg felelõ figyelembevételének hiányára. Az elsõfokú bíróság - idézve a hivatkozott rendelkezéseket - egyértelmûen állást foglalt arról, hogy az esélyegyenlõség elve nem sérült. A felperes ezt vitató érveket az elsõfokú bíróság által már értékelteken kívül, a fellebbezésében sem adott elõ. A versenyjogi szempontok megítélése pedig nem jelen eljárás tárgya.
<br>Mindezekre tekintettel a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján helybenhagyta.
<br>A felperes fellebbezése sikertelen volt, ezért a Pp. 78. § (1), (2) és 79. § (1) bekezdése értelmében kötelezte a másodfokú bíróság az alperes javára a másodfokú perköltség megfizetésére. Az alperesi beavatkozónak költsége nem merült fel, ezért arról rendelkezni nem kellett.
<br>A felperest terhelõ, a tárgyi illetékfeljegyzési jog folytán le nem rótt fellebbezési eljárási illeték viselésérõl, az illetékekrõl szóló 1990. évi XCIII. tv. 39. § (3) bekezdés c) pontja, a 46. § (1) bekezdése, valamint a költségmentességrõl szóló 6/1986. (VI. 26.) IM rendelet 13. § (2) bekezdés alapján rendelkezett a másodfokú bíróság.
<br>
<br>Budapest, 2004. február 18.
<br>
<br>Dr. Sára Katalin s. k., Dr. Szõke Mária s. k.,
<br>a tanács elnöke elõadó bíró
<br>
<br>Dr. Páldy Zsuzsanna s. k.,
<br>bíró
<br><br></body></html>