<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (2495/2004)
</h2>
<br>25.K.30.781/2003/7.
<br>
<br>A bíróság a dr. Iglódi Csaba jogtanácsos által képviselt Központi Szolgáltatási Fõigazgatóság (1055 Budapest, Kossuth tér 2-4.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit körút 85.) alperes ellen - közbeszerzési ügyben hozott (hivatkozási szám: D.21/14/2003.) - közigazgatási határozat felülvizsgálata iránti perében meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a bíróság a felperest, hogy 15 nap alatt fizessen meg az alperesnek 20 000 forint, azaz húszezer forint perköltséget.
<br>A kereseti illetéket az állam viseli.
<br>Az ítélet ellen a kézbesítéstõl számított 8 nap alatt fellebbezésnek van helye, amelyet ennél a bíróságnál lehet a Fõvárosi Ítélõtáblához elõterjeszteni.
<br>
<br>INDOKOLÁS
<br>
<br>Felperesi ajánlatkérõ tájékoztatta az alperes elnökét, hogy hirdetmény közzététele nélküli tárgyalásos közbeszerzési eljárást indít a 2003. március 15-i nemzeti ünnep központi állami rendezvényeinek megszervezése és lebonyolítása tárgyban a Kbt. 70. § (1) bekezdésének c) pontja alapján. A tájékoztatóhoz csatolt ajánlati felhívás 11. pontja szerint az ajánlatok elbírálásának szempontja az összességében legelõnyösebb ajánlat. Az összességében legelõnyösebb ajánlat megítélésére szolgáló részszempontok és az azok tényleges jelentõségével arányban álló súlyszámok a következõk:
<br>részszempontok
<br>súlyszámok
<br>- a kért ellenszolgáltatás összege
<br>60
<br>- a megadott, kötelezõen elõírt (mûszaki dokumentációban) programokon felül ajánlott mûszaki tartalom, amely tárgyalási alapot képez
<br>40
<br>Az ajánlatok részszempontok szerinti tartalmi elemeinek értékelése során adható pontszám alsó határa 1, felsõ határa 10 pont, amely minden részszempont esetében azonos.
<br>Az alperes elnöke a Kbt. 79. § (5) bekezdése alapján eljárást kezdeményezett a közbeszerzési eljárás ellen. Indítványozta, hogy az eljáró tanács vizsgálja meg a kérdéses közbeszerzési eljárás jogalapját, illetve az ajánlati felhívás jogszerûségét. Az alperes a 2003. február 25. napján kelt D.21/14/2003. számú határozatában megállapította, hogy felperesnek a Kbt. 70. § (1) bekezdés c) pontjára alapított közbeszerzési eljárása nem jogsértõ. Ugyanakkor megállapította azt is, hogy felperes megsértette a Kbt. 34. § (4) bekezdés c) pontját, ezért felperest 1 000 000 forint pénzbírság megfizetésére kötelezte. A határozat indokolása szerint a kötelezõ elõ írásokon felül megajánlott mûszaki tartalom részszempont felvételének indokoltsága elfogadható. Valóban vannak olyan típusú szolgáltatások, amelyeknél a szolgáltatás jellege és egyéb jellemzõi alapján az ajánlattevõ ajánlatában konkretizálja a cél eléréséhez az általa vállalt feladatokat, azok megvalósításának módját, feltételeit, azaz a szolgáltatást. Ilyen esetekben biztosítani kell azonban, a Kbt. alapelveire is tekintettel, hogy az ajánlatok tartalmi elemeinek a jogszerû, megalapozott és ellenõrizhetõ értékelése valósuljon meg. Az általános jellegû többlet mûszaki tartalom ezt önmagában nem biztosítja. Ehhez szükséges a részszempontok értékelése során figyelembe veendõ tartalmi elemeinek a kibontása, meghatározása. Ezt szolgálja, illetve tipikusan ez a rendeltetése az alszempontnak.
<br>Felperes jogszabálysértésre hivatkozással kérte a közigazgatási határozat felülvizsgálatát, ennek körében a határozat megváltoztatását azzal, hogy felperes nem valósította meg a közigazgatási határozatban terhére rótt jogszabálysértést, és erre tekintettel a kiszabott bírság mellõzését. Perköltségigénye nem volt. Felperes azzal érvelt, hogy az alperes által hivatkozott Kbt. 34. § (4) bekezdés c) pontja valóban gazdaságilag értékelhetõ mennyiségi, illetve minõségi tényezõt említ, ám sem e rendelkezés, sem a Kbt. bármely más szabálya, törvénymagyarázata, illetve egyéb jogszabály nem tartalmaz arra vonatkozóan iránymutatást, hogy mi tekintendõ gazdaságilag értékelhetõ minõségi követelménynek. A Kbt. felhívott rendelkezése egyértelmû és félreérthetetlen jogértelmezést tesz lehetõvé abban az esetben, ha az eljárás tárgya minden fontos szempontból mérhetõ tényezõkön alapul. Ám felperes a 2003. március 15-i nemzeti ünnep állami rendezvényeire vonatkozóan nem egy minden szempontból egzakt, mérhetõ program- és rendezvényszervezésre írt ki közbeszerzési eljárást, hiszen az eljárás tárgyának specialitása miatt erre nincs mód. A program- és rendezvényszervezés a beszerzés tárgya szempontjából teljesen speciális, a többi beszerzéssel összehasonlíthatatlan. A beszerzés tárgyát az alperes indokolása szerint megkívánt részletességgel elõírni egyrészrõl kivitelezhetetlen, másrészrõl azt jelentené, hogy évekre elõre kellene tervezni a nemzeti ünnep megszervezését, amelynek során nélkülözni kellene a jobbító-újító minõséget és kreativitást. Felperes arra is hivatkozott, hogy az általa lefolytatott közbeszerzési eljárás bírálóbizottságának elnöke és hat tagja, mint szakértõknek volt a feladata a második bírálati részszempont tartalmi elemeinek értékelése. Álláspontja szerint a közbeszerzési eljárásra vonatkozóan nincs olyan törvényi vagy más jogszabályi hivatkozás, amely az értékelést végzõ bírálóbizottság szakértelmére azt mondaná, hogy az nem alkalmas a gazdaságilag értékelhetõ minõség megállapítására. A Kbt. esetleges kodifikáci
<br>ós hiányosságai valódi jogsértés megállapíthatósága nélkül nem jelenthetnek jogalapot az alperesnek a határozatban foglalt rendelkezések alkalmazására.
<br>A per során felperes becsatolta a bírálóbizottságnak az ajánlatok értékelésérõl készült jegyzõkönyvét, az eljárásról készült összegzést, és az eljárás eredményérõl készített tájékoztatót. A jegyzõkönyv szerint a bizottság elnöke elmondta, hogy három igen értékes ajánlatot kapott a bírálóbizottság. Mindhárom ajánlattevõnek voltak komoly erõsségei, nagyon jó ötletei. A jegyzõkönyv rögzíti azt is, hogy a bírálóbizottság az értékelési részszempontok és az ajánlati felhívásban leírt pontozási módszer szerint vizsgálta meg a benyújtott ajánlatokat. A bírálóbizottság egyes tagjai megítélése szerint a nyertesnek javasolt ajánlattevõ garantálja a magas szakmai, történelmi, kulturális és hagyományõrzõ színvonalat, mely rendezvényszervezési szempontból, és a kötelezõ feladatokon felül megajánlott programok viszonylatában is a legjobb. Az eljárásról készült összegzés 2. c) pontja a táblázatban szereplõ értékelési pontszámok indokolása körében a következõket tartalmazza. A bírálóbizottság minden ajánlattevõ esetében kiértékelte a benyújtott ajánlatot. Az értékelés során következetesen alkalmazta az ajánlati felhívásban megadott értékelési részszempontokat, valamint a pontozási algoritmust. Az összegzés 4. a) pontja a nyertes ajánlat kiválasztására a következõ indokolást adta. A nyertes ajánlattevõk garantálják a magas szakmai, történelmi, kulturális és hagyományõrzõ színvonalat, mely rendezvényszervezési szempontból és a kötelezõ feladatokon felül megajánlott programok viszonylatában a legjobb. Ajánlata minden szempontból megfelelt a követelményeknek. A felhívásban megadott értékelési kritériumok alapján az ajánlat a legmagasabb pontszámot érte el, és így az összességében legelõnyösebb ajánlatnak bizonyult. Az eljárás eredményérõl készült tájékoztató 4. pontja a következõ megjegyzést tartalmazza. A megadott, kötelezõen elõírt (mûszaki dokumentációban) programokon felül ajánlott mûszaki tartalmon értendõ minden olyan program, esemény, élmény kitalálása, megszervezése és lebonyolítása, amely méltóképpen emeli az esemény színvo
<br>nalát, és szervesen beilleszkedik a kötelezõen elõírt programok vonalába, illetve a célkitûzésbe (például alapkiírásban nem szereplõ dekoráció, vendéglátás, meghívók futárral való kiküldése, tanácsadói díjak, kiegészítõ kommunikációs eszközök, történelmi zsebkönyv osztása, történész- és protokoll-tanácsadás, weboldalszerkesztés, verspályázat tervezése és kivitelezése, hang-, fénytechnika). Felperes becsatolta még a bírálóbizottság elnökének egy levelét is, amely szerint a bizottság teljes egyetértésben döntött, a gyõztes pályázat nemcsak a legolcsóbb, hanem tartalmilag is a legjobb. Sajnálatos lett volna, ha egy tartalmilag silány, a nemzeti ünnep színvonalához nem méltó, de filléres pályázat megnehezítette volna a döntést. Teljes egyetértés volt a bizottságban abban is, hogy figyelembe illik venni a pályázatokban megnyilatkozó kreativitást is. Felperes mindezen iratok alapján hangsúlyozta, hogy a második bírálati szempontra adott értékelést egyetlen ajánlattevõ sem jogorvoslati kérelem, sem más formában nem kifogásolta. Végül hivatkozott a közbeszerzésekrõl szóló 2003. évi CXXIX. törvény (új Kbt.) 57. § (4) bekezdés c) pontjában foglaltakra. Álláspontja szerint az új törvény e rendelkezése jól mutatja a törvényalkotó azon szándékát, amelyet felperes már korábban alkalmazott, amely szerint az értékelés alá vonható tényezõket az adott eljárás tárgyának specifikumára tekintettel kell meghatározni ahhoz, hogy értékelhetõvé váljanak az olyan szempontok, mint például jelen esetben a rendezvényszervezésnél az esztétikum, kreatív, mûvészi tartalom stb.
<br>Az alperes nyilatkozatában fenntartotta a határozatban foglalt indokait. Álláspontja szerint a határozat nem jogszabálysértõ, ezért kérte a kereset elutasítását, és felperes perköltségben marasztalását. Azzal érvelt, hogy a Kbt. 25. §-a alapján a Kbt. rendelkezései kógensek, amelyektõl az eltérés még a perrel érintett beszerzés esetén sem lehetséges. Kifejtette, hogy a bíráló bizottság értékelése az ügy megítélése szempontjából nem bír relevanciával, hiszen az alperes az ajánlati felhívás tartalmi elemeinek jogszerûségét vizsgálta, nem pedig a beérkezett ajánlatok összehasonlításának jogszerûségét. Ugyanakkor megjegyezte, hogy a bírálóbizottság által készített jegyzõkönyvbõl kitûnõen a vitatott részszempont pontozásának magyarázata nem lelhetõ fel. Hasonlóan nincs a kiosztott pontszámoknak magyarázata az összegzésben sem, amelyekbõl egyértelmûen következik, hogy felperes jogsértõen határozta meg az elbírálási szempontokat. Kifejtette még azt is, hogy az ajánlatok elbírálása körébe tartozó Kbt.-beli rendelkezések egyértelmûek, így nincs jelentõsége sem a Kbt. esetleges kodifikációs hiányosságainak, sem pedig a Kbt. e körben bekövetkezett módosításának sem.
<br>Felperes keresete nem alapos.
<br>A bíróság az alperes határozatának felülvizsgálata során az államigazgatási eljárás általános szabályairól szóló, többször módosított 1957. évi IV. törvény (Áe.) 72. § (1) bekezdése alapján, a polgári perrendtartásról szóló, többször módosított 1952. évi III. törvény (Pp.) 324. § (1) bekezdése szerint lefolytatott eljárásban a kereseti kérelem és az ellenkérelem korlátai között kizárólag azt vizsgálhatja, hogy a határozat megfelel-e támadott rendelkezéseiben az anyagi és az eljárási szabályoknak.
<br>A bíróságnak a perben azt kellett megítélnie, hogy a perrel érintett közbeszerzési eljárás megindítására vonatkozó ajánlati felhívás 11. pontjában meghatározott második részszempont a Kbt. 34. § (4) bekezdés c) pontjába ütközik-e, és erre tekintettel jogszabálysértõ-e a közigazgatási határozat.
<br>A bíróság a keresetlevél, az alperes nyilatkozata, a felek elõadásai és a per során becsatolt iratai, valamint a közigazgatási iratok alapján megállapított tényállásból kiindulva, a következõkre alapozta döntését.
<br>A közbeszerzésekrõl szóló, többször módosított 1995. évi XL. törvény (Kbt.) IX. fejezete tartalmazza a tárgyalásos eljárás szabályait. Ezek szerint a tárgyalásos eljárás lényege az, hogy az ajánlatkérõ az általa kiválasztottakkal szabadon tárgyal a szerzõdés feltételeirõl. Ennek során a nyílt eljárás szabályaihoz képest egy sor könnyítõ rendelkezés biztosítja a rugalmas tárgyalás lehetõségét. Az eljárás során a szerzõdési feltételek módosíthatók, az ajánlatok az ajánlatkérõ számára kedvezõbbé tehetõk, így van lehetõsége a közpénzfelhasználó ajánlatkérõnek a számára legjobb megoldás kiválasztására. A rugalmas eljárás biztosítása mellett azonban a Kbt. meghatározza a tárgyalásos eljárás minimális feltételeit is. A Kbt. az ajánlati felhívás tartalmával kapcsolatban is ad bizonyos könnyítéseket a nyílt eljárásban szabályozottakhoz képest, ám a 71. § (4) bekezdésének e) pontjában meghatározza, hogy a tárgyalásos eljárásban az ajánlattevõk részére közvetlenül megküldött ajánlati felhívásnak tartalmaznia kell a 34. § (3) bekezdésben foglaltakat.
<br>A Kbt. 34. § (3) bekezdése szerint, ha az ajánlatkérõ az összességében legelõnyösebb ajánlatot kívánja kiválasztani, az ajánlati felhívásban köteles meghatározni - többek között - az összességében legelõnyösebb ajánlat megítélésére szolgáló részszempontokat. A Kbt. 34. § (4) bekezdés c) pontja pedig akként rendelkezik, hogy az ajánlatkérõnek a részszempontokat úgy kell meghatározni, hogy azok gazdaságilag értékelhetõ mennyiségi, illetve minõségi tényezõkön alapuljanak, továbbá a közbeszerezés tárgyával, illetõleg a szerzõdés feltételeivel kapcsolatban álljanak. A Kbt. 33. § (1) bekezdése pedig kimondja, hogy az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.
<br>A Kbt. felhívott rendelkezéseinek helyes egybevetése alapján megállapítható, hogy a tárgyalásos eljárásban a felek a szerzõdéses feltételeket rugalmasan alakíthatják az ajánlatkérõ elvárásaira tekintettel, az ajánlattevõk ajánlataikat módosíthatják, ám e tárgyalás kizárólag az ajánlati felhívás keretein belül történhet. Az ajánlati felhívásban tehát az ajánlatkérõnek meg kell határoznia a közbeszerzés tárgyával kapcsolatos valamennyi igényét, hiszen õ tudja pontosan és konkrétan azt, hogy milyen beszerzésre van szüksége. A pontos, kellõen részletes, egyértelmû ajánlati felhívás alapján van lehetõségük az ajánlattevõknek arra, hogy egyenlõ eséllyel az ajánlatkérõ igényének megfelelõ ajánlatot tehessenek. Tekintettel arra, hogy a részszempontok meghatározása kötelezõen az ajánlati felhívás részét kell hogy képezze, a részszempontokat is az ajánlatkérõnek úgy kell meghatároznia, hogy arra az ajánlattevõk megfelelõ ajánlatot tehessenek. Az ajánlatkérõnek kell tehát meghatároznia az általa igényelt beszerzésspecifikációra tekintettel azt, hogy a beérkezett ajánlatok alapján mit és milyen súllyal kíván értékelni. E körben nem kerülhetõ meg a Kbt. 34. § (4) bekezdésének c) pontjában meghatározott elõ írás figyelembevétele. Az értékelési részszempontokat az ajánlatkérõnek elõre rögzített mennyiségi és minõségi tényezõk alapján úgy kell meghatároznia, hogy az ajánlattevõk ezeket megismerve egyenlõ eséllyel és általuk is elõre becsült módon tehessenek ajánlatot. Ez pedig csak úgy lehetséges, ha az ajánlatkérõ elõre, valamennyi részszempont esetében meghatározza, hogy mit kíván értékelni. Amennyiben az ajánlatkérõ a részszemponton belül további tényezõket is figyelembe kíván venni az értékelés során, úgy ugyancsak meg kell határoznia ezen alszempontokat is. Csak így van lehetõség arra, hogy az ajánlattevõk megismerjék az ajánlatkérõnek a mûszaki tartalommal szemben támasztott elvárásait, és azt is, hogy az ajánlatkérõ milyen fontosságot tulajdonít az egyes elvárásoknak. Csak ezen ismeretek birtokában tudnak az ajánlattevõk
<br> egyenlõ eséllyel megfelelõ ajánlatot tenni, és csak így biztosítható, hogy az ajánlatkérõ objektív alapon mérje és hasonlítsa össze az ajánlatokat. Ennek elvégzése az ajánlatkérõ számára kötelezettség, ellenkezõ esetben ugyanis elõfordulhat, hogy az ajánlatkérõ választása szerint egyes mûszaki jellemzõket értékel, míg másokat figyelmen kívül hagy, ami pedig Kbt. céljaival ellentétes.
<br>Nem vitás, hogy a perrel érintett beszerzés összetettsége és jellege miatt a részszemponton belüli alszempontok meghatározása bonyolult értékelési rendszert eredményezne, ám e körülmény nem mentesíti az ajánlatkérõt a Kbt.-ben elõírt kötelezettségek alól. Az ajánlatkérõnek valamennyi értékelendõ szempontot pontosan és egyértelmûen elõre meg kell határoznia, hiszen csak így biztosítható az objektív értékelés. Kétségtelen az is, hogy egyes közbeszerzési eljárásoknál az ajánlattevõk nagyon sokféle ajánlatot tehetnek. Elõfordulhat, hogy az ajánlatkérõ elõre nem tudja pontosan, kimerítõen számba venni, meghatározni azokat a tényezõket, amelyek valamely ajánlatot elõnyösebbé tehetik. Ilyenkor az elõre meghatározott szempont hiányában az ajánlatkérõ az egyes ajánlat elõnyös, számára kedvezõ vonását mégsem értékelheti. Ez nem szolgálja a Kbt. által kitûzött célok megvalósulását, a közpénzek hatékony felhasználását, az egyenlõség elvét, a verseny tisztaságát, valamint a közpénzek felhasználásának átláthatóságát, ám e körülmény mégsem mentesítheti felperest a konkrét ügyben a Kbt. kógens szabályainak betartása alól.
<br>Az eljárásról készült összegzés, és az eljárás eredményérõl készült tájékoztató alapján az a következtetés vonható le, hogy az ajánlatkérõ bírálóbizottsága által, csak az ajánlatok beérkezését követõen határozta meg azon tényezõket, amelyeket a második bírálati részszempont körében értékelni kíván. A vonatkozó iratok alapján megállapítható, hogy felperes e körben lényegében alszempontnak tekinthetõ körülményt értékelt, így például az ajánlat hagyományõrzõ színvonalát vagy a látványtervezés színvonalát. Ám azt pontosan, hogy mi indokolta az egyes ajánlatok vonatkozó részszempontra adott pontozását, utóbb sem állapítható meg. Mindez csak azt támasztja alá, hogy felperes a vitatott részszempontot a Kbt. 34. § (4) bekezdés c) pontjába ütközõen határozta meg.
<br>A Kbt. e körben valóban nem ad pontos eligazítást arra nézve, hogy mi tekinthetõ gazdaságilag értékelhetõ minõségi követelménynek. Erre a törvény nem is vállalkozhat a beszerzések széles skálája miatt. Az azonban a kifejtettek alapján megállapítható, hogy a vitatott második részszempontot felperes nem a vonatkozó szabálynak megfelelõen írta elõ. A tágan megfogalmazott részszempont az ajánlatkérõ számára lehetõséget adhat arra, hogy utóbb határozzon meg olyan körülményt, amelyet értékelni kíván. Ilyenkor az ajánlattevõ nem tud egyenlõ eséllyel megfelelõ ajánlatot tenni, így az nem megengedett. Tekintettel arra, hogy a perben támadott határozat felülvizsgálata során a bíróságnak a közigazgatási határozat jogszerûsége kérdésében kellett állást foglalnia, a bíróság nem tudta figyelembe venni felperesnek sem az új Kbt. vonatkozó szabályozását, sem pedig azt a körülményt, hogy az ajánlatok értékelését az ajánlattevõk nem támadták meg.
<br>A kifejtettek alapján a bíróság a közigazgatási határozatot a felperes által vitatott részében felülvizsgálta. Ennek során megállapította, hogy az alperes helyesen tárta fel az ügyben irányadó tényállást, a vonatkozó jogszabályok helyes értelmezése és alkalmazása alapján törvényes jogi következtetéseket vont le, a határozat jogszerû rendelkezéseket tartalmaz. A határozat nem jogszabálysértõ a felperes által kifogásolt körben, ezért a bíróság a felperes keresetét mint alaptalant elutasította.
<br>A bíróság a Pp. 78. § (1) bekezdése alapján kötelezte a pervesztes felperest az alperes költségeinek megfizetésére.
<br>A tárgyi illetékfeljegyzési jog folytán le nem rótt kereseti illeték viselésérõl a bíróság - figyelemmel a felperes személyes illetékmentességére - a költségmentesség alkalmazásáról szóló 6/1986. (VI. 26.) IM rendelet 14. §-a alapján határozott.
<br>Az ítélet elleni fellebbezés lehetõségét a Kbt. 92. §-a biztosítja.
<br>
<br>Budapest, 2004. január 29.
<br>
<br>dr. Vitál-Eigner Beáta s. k.,
<br>bíró
<br>
<br>
<br><br></body></html>