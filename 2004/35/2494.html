<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (2494/2004)
</h2>
<br>25.K.32.370/2003/7.
<br>
<br>A biróság a dr. Kiss József ügyvéd (2700 Cegléd, Damjanich u. 19.) által képviselt MSZP Vas Megyei Szervezete (9700 Szombathely, Berzsenyi Dániel tér 2/B) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen - közbeszerzési ügyben hozott (hivatkozási szám: D. 338/11/2003.) - közigazgatási határozat felülvizsgálata iránti perében, amely perbe az alperes pernyertességének elõmozdítása érdekében a dr. Zalán Gábor köztisztviselõ által képviselt Vas Megyei Önkormányzat (9700 Szombathely, Berzsenyi tér 1.), mint I. rendû beavatkozó, és a dr. Popgyákunik Péter ügyvéd (9700 Szombathely, Uránia udvar 4.) által képviselt TRI-MED V. 4. 0. Egészségügyi Szolgáltató Kft. (8200 Veszprém, Óváry F. u. 3.), mint II. rendû beavatkozó beavatkoztak, meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a bíróság a felperest, hogy a Fõvárosi Illetékhivatal felhívására fizessen meg az államnak 5000 Ft, azaz ötezer forint kereseti részilletéket.
<br>Kötelezi továbbá a felperest, hogy 15 nap alatt fizessen meg az alperesnek 30 000 Ft, azaz harmincezer forint perköltséget.
<br>Az ítélet ellen a kézbesítéstõl számított 8 nap alatt fellebbezésnek van helye, amelyet ennél a bíróságnál kell a Fõvárosi Ítélõtáblához elõterjeszteni.
<br>
<br>INDOKOLÁS
<br>
<br>I. rendû beavatkozó nyílt közbeszerzési eljárás megindítására ajánlati felhívást tett közzé a Közbeszerzési Értesítõ 2003. április 30. megjelent 18. számában állami gondoskodás alatt állók elhelyezésére szolgáló lakásotthon és igazgatási épület megépítése tárgyban. Az ajánlattételi határidõre egy ajánlattevõ, a II. rendû beavatkozó nyújtotta be ajánlatát, amelyet I. rendû beavatkozó nyertesnek hirdetett ki.
<br>Felperes jogorvoslati kérelmet terjesztett elõ az alperesnél. A közigazgatási szerv a 2003. augusztus 1. napján kelt D.338/11/2003. számú határozatával a jogorvoslati kérelmet felperesi kérelmezõ ügyfélképességének hiánya miatt érdemi vizsgálat nélkül elutasította.
<br>A Kbt. 79. § (1) bekezdése és (3) bekezdése, valamint az Áe. 3. § (4) bekezdése alapján azt állapította meg, hogy egyéb érdekeltként csak az nyújthat be jogorvoslati kérelmet, akinek jog- vagy jogos érdeksérelme közvetlenül kimutatható a vitatott közbeszerzéssel összefüggésben. Hangsúlyozta, hogy a felperesi kérelmezõ mint szervezet nem tagja az I. rendû beavatkozónak, mivel annak természetes személy tagjai vannak. A megyei önkormányzat legfõbb döntéshozó szerve a közgyûlés, amelynek tagjai között maga a kérelmezõ nem szerepel. A kérelmezõ felperes jogát vagy jogos érdekét az ügy közvetlenül nem sérti és veszélyezteti, így ügyfélképességgel nem rendelkezik. A jogorvoslati eljárás érdemi vizsgálatának így eljárásjogi akadálya van.
<br>Felperes jogszabálysértésre hivatkozással kérte a közigazgatási határozat felülvizsgálatát, ennek körében elsõdlegesen a határozat megváltoztatását. Kérte, hogy a bíróság a Ptk. 200. § (2) bekezdése alapján a perbeli szerzõdés semmisségét állapítsa meg, továbbá kérte a Kbt. 88. § (1) bekezdésének c)-e) , g) pontjaiban foglalt intézkedések megtételét, ennek megfelelõen a jogsértés megtörténtének megállapítását, a Vasber Rt.-t és a II. rendû beavatkozót meghatározott idõre a közbeszerzési eljárásokban való részvételtõl eltiltani, az I. rendû beavatkozót az adott költségvetési évben a Kbt. szerinti eljárásra kötelezni. Másodlagosan kérte a határozat hatályon kívül helyezését és az alperes új eljárásra kötelezését. Perköltségre igényt tartott. Felperes álláspontja szerint a határozat mind eljárási, mind anyagi jogilag jogszabálysértõ, illetve az alperes eljárása során az általa alkalmazott jogszabályt tévesen értelmezte. Felperes azzal érvelt, hogy a jogorvoslati eljárásban egyéb érdekelt félnek minõsül tekintettel arra, hogy képviselõi útján tagja a Vas Megyei Közgyûlésnek. A felperesi szervezet így közvetett módon közgyûlési tagnak tekintendõ, ugyanakkor a vonatkozó jogszabályi rendelkezések nem tartalmaznak olyan kitételt, szemben a határozatban foglaltakkal, hogy a jogsértésnek közvetlen módon kellene megnyilvánulnia. Sérelmezte azt is, hogy a Kbt. 79. § (2) és (6) bekezdésében foglaltak ellenére az eljárást hivatalból nem folytatta le. A közbeszerzési eljárás során álláspontja szerint különbözõ jogsértések történtek. Az ajánlati biztosítékkal kapcsolatban azzal érvelt, hogy a nyertes ajánlat 2003. június 4-i keltezésû, ugyanakkor az ajánlati biztosíték szerinti összeget a nyertes csak 2003. június 6-án utalta át az I. rendû beavatkozó számlájára. Tekintettel arra, hogy az ajánlati anyagban jogszerû fedezetigazolás nincs, ezért álláspontja szerint a II. rendû beavatkozó a beruházás megvalósításához szükséges pénzügyi fedezet meglétét nem igazolta. Hivatkozott arra is, hogy a II. rendû beavatkozó magatartása sért
<br>i a Kbt. eljárási alapelveit, a jóhiszemûség és a tiszta verseny elvárhatóságát, hiszen a kiírás alapján azt vélelmezhetjük, hogy az I. rendû beavatkozó ajánlatkérõ egy legalább 2-3 éve rentábilisan, biztonságosan mûködõ céggel kívánna szerzõdni, így ezt a feltételt megkerülni egy új társaság alapításával jogszerûtlen és etikátlan. A jóteljesítési biztosítékkal kapcsolatban kifogásolta, hogy a nyertes ajánlatban a bankgarancia mértékét nem jelölték meg, egyébként erre vonatkozóan semmilyen irat nincs is az ajánlati anyagban. Hivatkozott arra is, hogy a II. rendû beavatkozó tevékenységi körében csupán ingatlanberuházás szerepel, ebbõl következtetni lehet alvállalkozók igénybevételére, ám az I. rendû felperes e körülményt, illetve a feltételeket nem vizsgálta. Álláspontja szerint mindkét beavatkozó jogszabályellenesen járt el a pénzügyi, gazdasági és mûszaki alkalmasság igazolásával kapcsolatban. Azzal is érvelt, hogy az ajánlati felhívás 14. pontja szerint kizárt a többváltozatú ajánlat elõterjesztése, ugyanakkor az ajánlatokról készült értékelés a "B" változat elfogadását javasolja. A megvalósulási garanciával kapcsolatban a részszámlázásra vonatkozó ajánlati részt tartotta jogsértõnek, figyelemmel arra, hogy ellenszolgáltatásként ingatlant jelölt meg az ajánlatkérõ.
<br>Az alperes nyilatkozatában fenntartotta a határozatban foglalt indokait. Álláspontja szerint a határozat nem jogszabálysértõ, ezért kérte a kereset elutasítását és felperes perköltségben marasztalását. Változatlan az álláspontja, miszerint egyéb érdekeltként csak az nyújthat be jogorvoslati kérelmet, akinek jog- vagy érdeksérelme közvetlenül kimutatható a vitatott beszerzéssel összefüggésben. Felperes keresetében maga is arra hivatkozik, hogy közvetett módon tekintendõ közgyûlési tagnak, így jogát vagy jogos érdekét a vitatott közbeszerzési eljárás közvetlenül nem sérti és veszélyezteti, így ügyfélképességgel nem rendelkezik. A közvetlen érintettség szükségességének alátámasztására hivatkozott a Legfelsõbb Bíróság eseti döntésére is (BH 2001. 44.). Az alperes elõadta, hogy a Kbt. 79. § (6) be kezdése alapján lehetõsége van az alperesnek hivatalból is eljárnia abban az esetben, ha folyamatban lévõ jogorvoslati eljárás során az addig vizsgáltakon túli jogsértésrõl szerez tudomást. Tekintettel azonban arra, hogy az ügy érdemi vizsgálatának eljárásjogi akadálya volt, a hivatalból történõ eljárás lehetõsége nem állt fenn.
<br>Az I. rendû beavatkozó csatlakozott az alperes által elõadottakhoz. Álláspontja szerint a közigazgatási határozat nem jogszabálysértõ, ezért kérte a kereset elutasítását.
<br>A II. rendû beavatkozó ugyancsak csatlakozott az alperes által elõadottakhoz, maga is hivatkozott az alperes által felhívott eseti döntésre. Álláspontja szerint felperes jogorvoslati kérelmét az alperes jogszerûen utasította el érdemi vizsgálat nélkül, megállapítva azt, hogy felperes nem rendelkezik ügyfélképességgel a jogorvoslati eljárásban.
<br>Felperes keresete nem alapos.
<br>A bíróság az alperes határozatának felülvizsgálata során az államigazgatási eljárás általános szabályairól szóló, többször módosított 1957. évi IV. törvény (Áe.) 72. § (1) bekezdése alapján, a polgári perrendtartásról szóló, többször módosított 1952. évi III. törvény (Pp.) 324. § (1) bekezdése szerint lefolytatott eljárásban, a kereseti kérelem és az ellenkérelem korlátai között kizárólag azt vizsgálhatja, hogy a határozat megfelel-e támadott rendelkezéseiben az anyagi és az eljárási szabályoknak.
<br>A bíróságnak a perben azt kellett megítélnie, hogy felperes jogorvoslati kérelme alapján az alperesnek a jogorvoslati eljárást érdemben le kellett-e folytatnia, felperes ügyfélképességének fennállása esetén megállapíthatók-e az általa megjelölt jogsértések, van-e helye a kereseti kérelemben megjelölt intézkedések bíróság általi megtételére, és mindezekre tekintettel jogszabálysértõ-e a közigazgatási határozat.
<br>A bíróság a keresetlevél, az alperes nyilatkozata, a felek és a beavatkozók elõadásai, becsatolt iratai, valamint a közigazgatási iratok alapján megállapított tényállásból kiindulva a következõkre alapozta döntését.
<br>A közbeszerzésekrõl szóló, többször módosított 1995. évi XL. törvény (Kbt.) 79. § (1) bekezdése szerint a bizottság eljárására, ha a Kbt. másként nem rendelkezik, az Áe. rendelkezéseit kell alkalmazni. A Kbt. 79. § (3) bekezdése kimondja, hogy jogorvoslati kérelmet az ajánlatkérõ, az ajánlattevõ vagy az olyan egyéb érdekelt nyújthatja be, akinek jogát vagy jogos érdekét a Kbt.-be ütközõ tevékenység vagy mulasztás sérti vagy veszélyezteti. Az Áe. 3. § (4) bekezdése szerint ügyfél az a magánszemély, jogi személy vagy jogi személyiséggel nem rendelkezõ más szervezet, amelynek jogát vagy jogos érdekét az ügy érinti. A fenti rendelkezések helyes egybevetése alapján megállapítható, hogy a közbeszerzési jogorvoslati eljárásban a kérelem benyújtására jogosult mindenekelõtt az ajánlatkérõ és az ajánlattevõ. Azáltal, hogy a Kbt. konkrétan nevesíti õket, egyben dekralálja is ügyfélképességüket. A szabályozás indoka logikus, hiszen a közbeszerzési eljárás alanyai számára a Kbt. jogot, kötelezettséget állapít meg, a közbeszerzési ügy jogos érdeküket kétségtelenül érinti. Alapvetõ érdekük fûzõdik ahhoz, hogy az a közbeszerzési eljárás, amelynek akár ajánlatkérõként, akár ajánlattevõként alanyai voltak, jogszerû legyen. Mellettük azonban lehet olyan egyéb érdekelt is, akire nézve a közbeszerzési eljárásban közvetlenül jog vagy kötelezettség nem keletkezik, meghatározott döntés mégis az adott közbeszerzéssel kapcsolatban helyzetét érintheti, jog- vagy érdeksérelmet okozhat. Az ilyen egyéb érdekeltnek nem csak azt kell igazolnia, hogy jogát, jogos érdekét érinti az adott ügy, hanem a Kbt. 79. § (3) bekezdése alapján azt is, hogy a jogorvoslati eljárással érintett közbeszerzési eljárásban megvalósult, Kbt.-be ütközõ tevékenység vagy mulasztás meghatározott jogát vagy jogos érdekét konkrétan sérti vagy veszélyezteti. A bíróság megítélése szerint - figyelemmel a Legfelsõbb Bíróság BH. 2001. évi 44. számú jogesetében foglaltakra is - az ügyféli minõség és az ahhoz kapcsolódó jogorvoslati kérelem elõterjesztésének jogosultsága szempo
<br>ntjából a döntõ kérdés az, hogy a Kbt.-be ütközõ tevékenység vagy mulasztás a kérelmezõ jogához vagy jogos érdekéhez közvetlenül úgy kapcsolódik-e, hogy azt egyenesen, direkt módon sérti vagy veszélyezteti. Felperes érvelése annyiban helytálló, hogy a Kbt. idézett rendelkezése a jogorvoslati kérelem elõterjesztésének alanyi feltételének meghatározásakor a jog vagy jogos érdek közvetlen fennállását szó szerint nem írja elõ, ám a felhívott rendelkezések értelmezésébõl ez egyértelmûen következik. Helyesen állapította meg az alperes, hogy egyéb érdekeltként csak azok a személyek nyújthatnak be jogorvoslati kérelmet, akiknek jog- vagy érdeksérelme közvetlenül kimutatható a vitatott beszerzéssel összefüggésben. A felperes által elõadottak pedig az ügyfélképesség olyan tág értelmezését jelentik, amely a hatályos szabályozásból nem következik, azokból nem vezethetõ le. Felperes maga is elismeri, hogy a Kbt.-be ütközõ tevékenység közvetett módon sérti tulajdonosi jogának gyakorlását, illetve egyéb jogos érdekét, a közvetlen sérelem az általa vitatott közbeszerzéssel kapcsolatban nem vitásan nem áll fenn, ezért felperes ügyfélképességgel nem rendelkezik, így jogorvoslati kérelem benyújtására sem jogosult.
<br>Ezt követõen a bíróság azt vizsgálta, hogy jogszabálysértést követett-e el a közigazgatási szerv, amikor hivatalból nem folytatott le jogorvoslati eljárást. Ezzel kapcsolatban a bíróság a következõket emeli ki. A Kbt. 79. § (2) bekezdése ugyan akként rendelkezik, hogy a bizottság eljárása kérelemre vagy hivatalból indul, ám a hivatalbóli eljárás feltételeit a Kbt. ugyancsak pontosan meghatározza. A Kbt. 79. § (4) bekezdése felsorolja azokat a szervezeteket vagy személyeket, amelyek a hatáskörük ellátása során tudomásukra jutott, és az alperes hatáskörébe tartozó eseményekkel kapcsolatban kezdeményezhetnek hivatalból jogorvoslati eljárást. Jelen esetben az arra jogosultak egyike sem kezdeményezett hivatalbóli eljárást, holott felperes kérelmezõi jogosultságának hiányában kérhette volna a törvényben felsorolt szervektõl vagy személyektõl a kezdeményezést, ám felperes e szervekhez, személyekhez nem fordult. A Kbt. 79. § (6) bekezdése viszont akként rendelkezik, hogy amennyiben a bizottság elõtt a Kbt. vonatkozó rendelkezéseinek megfelelõen, kérelmezett vagy kezdeményezett folyamatban lévõ jogorvoslati eljárása során az addig vizsgáltakon túli jogsértésrõl szerez tudomást, úgy a határozat meghozatala elõtt ezek vonatkozásában is eljárhat hivatalból. Tekintettel azonban arra, hogy jelen esetben nem volt a Kbt. vonatkozó szakaszainak megfelelõen kérelmezett vagy kezdeményezett, folyamatban lévõ jogorvoslati eljárás, így az alperesnek nem volt jogszerû lehetõsége a Kbt. 79. § (6) bekezdésének alkalmazásával hivatalból eljárni.
<br>A kifejtettek alapján a bíróság az alperes határozatát a felperes által vitatott részeiben felülvizsgálta. Ennek során megállapította, hogy a közigazgatási szerv helyesen tárta fel az ügyben irányadó tényállást, a vonatkozó jogszabályok helyes értelmezése és alkalmazása alapján, törvényes jogi következtetéseket vont le, határozata jogszerû rendelkezéseket tartalmaz. Tekintettel arra, hogy a bíróság a közigazgatási határozat felülvizsgálata során a Pp. 339. § (1) és (2) bekezdései alapján csupán a közigazgatási határozat jogszerûségét vizsgálhatja, a bíróságnak nem volt lehetõsége arra, hogy a perrel érintett közbeszerzési eljárás jogszerûségét a felperes által kifogásoltak szerint felülvizsgálja. A közigazgatási határozat nem jogszabálysértõ a felperes által kifogásolt körben, ezért a bíróság a keresetet mint alaptalant elutasította.
<br>Felperes kereseti kérelmével kapcsolatban a bíróság még rámutat arra, hogy a Kbt. 91. § (5) bekezdése szerint a bíróság a bizottság határozatát megváltoztathatja, és megteheti a Kbt. 88. § (1) bekezdésének b) - g) pontjai szerinti intézkedéseket. Ezen intézkedések egyike sem ad lehetõséget azonban arra, hogy a bíróság a közbeszerzési eljárás eredményeként megkötött szerzõdés semmisségét megállapítsa. Ugyanakkor a Kbt. 88. §-ának (9) bekezdése alapján a Kbt. szerinti jogkövetkezmények alkalmazása nem zárja ki a Ptk. 200. § (2) bekezdésének alkalmazását a Kbt.-be ütközõ módon kötött szerzõdés semmisségének megállapítása tekintetében. Ebbõl az következik, hogy a Ptk. 200. § (2) bekezdésére még abban az esetben is lehet alappal hivatkozni, ha a Kbt. szerinti jogkövetkezmények alkalmazására sor került, még inkább így van ez akkor, ha jogkövetkezményeket bármilyen oknál fogva nem alkalmaztak. A szerzõdés semmisségének megállapítását bíróságtól lehet kérni, ám azt a Kbt. 91. § (5) bekezdése alapján nem a közigazgatási határozatot felülvizsgáló bíróságtól kell kérni, hanem a határozattól függetlenül, polgári eljárás keretében.
<br>A bíróság a Pp. 78. § (1) bekezdése alapján kötelezte a pervesztes felperest a perköltség megfizetésére.
<br>A kereseti illeték viselésérõl a bíróság a költségmentesség alkalmazásáról szóló 6/1986. (VI. 26.) IM rendelet 13. § (2) bekezdése alapján határozott, figyelemmel arra, hogy felperes keresetlevelén az illetékekrõl szóló, többször módosított 1990. évi XCIII. törvény (Itv.) 62. § (1) bekezdésének h) pontjában biztosított illetékfeljegyzési jog ellenére 10 000 Ft illetéket lerótt, ám az Itv. 43. § (3) bekezdése alapján a közigazgatási határozat bírósági felülvizsgálata iránti eljárás illetéke 15 000 Ft 2003. január 1-jétõl.
<br>Az ítélet elleni fellebbezés lehetõségét a Kbt. 92. §-a biztosítja.
<br>
<br>Budapest, 2004. január 27.
<br>
<br>Dr. Vitál-Eigner Beáta s. k.,
<br>bíró
<br>
<br>
<br><br></body></html>