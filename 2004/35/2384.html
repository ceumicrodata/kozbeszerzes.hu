<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2384/2004)
</h2>
<br>1024 Budapest, Margit krt. 85.
<br>Ikt.sz.: D.12/ 12/2004.
<br>
<br>Tárgy: az Elekes és Társa Arch-Invest Kft. kérelmezõ kérelme a Alsómocsolád Község Önkormányzata ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Elekes és Társa Arch-Invest Építésztervezõ és Mérnöki Szolgáltató Kft. (7622 Pécs, Légszeszgyár u. 5., képv.: dr. Busch Judit ügyvéd, 7621 Pécs, Irgalmasok u. 16., továbbiakban kérelmezõ) jogorvoslati kérelmét, melyet az Alsómocsolád Község Önkormányzata (7345 Alsómocsolád, Rákóczi u. 71., képv.: dr. Illés Judit jogtanácsos, 7632 Pécs, Maléter Pál u. 60., továbbiakban: ajánlatkérõ) "idõsek otthona, 3 db lakás, utcai kerítés és zárt szennyvíztároló építése" tárgyú közbeszerzési eljárása ellen nyújtott be,
<br>
<br>elutasítja.
<br>
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek nyilatkozatai alapján az alábbi tényállást állapítja meg:
<br>Ajánlatkérõ 2003. szeptember 24. napján a Közbeszerzési Értesítõ (K. É.) 39. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.
<br>A felhívás 13. pontjában ajánlatkérõ meghatározta, hogy az ajánlatokat az összességében legelõnyösebb ajánlat szempontja alapján bírálja el. Az elbíráláshoz szükséges szempontokat a felhívás 13. b) pontjában az alábbiak szerint ismertette:
<br>részszempontok:
<br>súlyszámok:
<br>- ajánlati ár
<br>70
<br>- a vállalt garanciális visszatartás mértéke (%-ban)
<br>8
<br>- a vállalt garancia idõtartama (hónapban)
<br>8
<br>- pótmunka rezsióradíja (Ft/óra)
<br>6
<br>- a késedelmi kötbér mértéke (Ft/nap)
<br>4
<br>- kis- és középvállalkozások részvételi esélyének növelése [Kbt. 35. § (1) bekezdés d) pont]
<br>4
<br>Az értékelés során adható pontszám részszempontonként: 1-10.
<br>Az értékelés módszere: az ajánlatkérõ számára legkedvezõbb érték 10, a legkedvezõtlenebb pedig arányosan kevesebbet kap. A köztes pontszámok a két pont által meghatározott egyenesre illeszkednek. A többi azonos tárgyú ajánlati elemet az ajánlatkérõ a legkedvezõbb ajánlati elemhez viszonyítva pontozza oly módon, hogy a legkedvezõbb ajánlati elem értékét osztja az aktuális ajánlati elem értékével és szorozza tízzel.
<br>Ajánlatkérõ az ajánlattételhez dokumentációt is ajánlattevõk rendelkezésére bocsátott.
<br>Az ajánlati dokumentáció II. 18. pontjában ajánlatkérõ elõ írta, hogy az ajánlati árat a kiviteli ütemtervnek megfelelõ teljesítési határidõre prognosztizált átalányáron - forintban - kell megadni.
<br>A dokumentáció II. 23. pontjában ajánlatkérõ azt is elõírta, hogy az ajánlattevõ az ajánlati fõösszesítõjében szerepeltessen az esetlegesen mûszaki szükségszerûségbõl a megrendelõ és a hatóságok által elrendelt pótmunkák fedezetéül szolgáló tartalékkeretet 5% nagyságban. A dokumentáció része volt a vállalkozási szerzõdéstervezet, melyet kitöltve, cégszerûen aláírva kellett az ajánlathoz csatolni.
<br>Az ajánlatok bontása 2004. november 4. napján volt, ajánlatot tettek: kérelmezõ, INVESTMENT Kft. és a Liptai Építõ Kereskedelmi és Szolgáltató Kft.
<br>Az eredményhirdetés elhalasztott idõpontjában, 2003. december 19-én ajánlatkérõ kihirdette az eljárás eredményét, mely döntés szerint az összességében legkedvezõbb az INVESTMENT Kft. ajánlata, összpontszáma 932, kérelmezõ 910 ponttal a második lett.
<br>Kérelmezõ a jogorvoslati kérelmét 2004. január 5-én, annak kiegészítését 2004. január 6-án adta postára, amelyek a Döntõbizottsághoz 2004. január 7-én érkeztek. Kérelmezõ kérelmét a Döntõbizottság felhívására 2004. január 19. napján hiány pótolta.
<br>Kérelme indokaként elõadta, hogy ajánlatkérõnek a pótmunka rezsióradíja értékelési szempontot önkényesen kellett értelmeznie ahhoz, hogy a nyertes ajánlatát kedvezõbbnek minõsíthesse.
<br>Álláspontja szerint a pótmunka-rezsióradíj részszempont értékelése törvénysértõ, mivel a nyertes 0 Ft-ot jelölt meg ajánlatában rezsióradíjként, amit ajánlatkérõ a maximális 10 ponttal értékelt. Az irreális 0 Ft-os ajánlattétel miatt, az ajánlatok sajátos elbírálása folytán, minden más ajánlattevõ csupán a minimális pontszámot érhette el ebben a kategóriában.
<br>Kérelmezõ kifejtette, hogy az irreális 0 Ft-os összeg nem tükröz érdemi ajánlatot, nem értékelhetõ elem, akár az egész ajánlatot érvénytelenné teheti, de legalábbis nem maximális, hanem minimális pontszámmal kellett volna értékelni. A nyertes ajánlattevõ vállalása ingyenes juttatás, amelyre nem volt lehetõség véleménye szerint a jelen eljárásban, ha tudták volna, hogy ajánlatkérõ ingyenes felajánlásokat elfogad, õk is tehettek volna ilyet. Az ajánlat érvénytelenségét az is megalapozza, hogy az ajánlat kötelezõ részeként meghatározásra kerülõ tartalékkeret azt eredményezi, hogy az ajánlatban szükségszerûen szerepel egy bizonyos pótmunkakeret (legfeljebb azon belül nincs elkülönítve az anyagköltség vagy munkadíj, ilyen módon a késõbbiekben manipulálásra lehet alkalmas). Az ajánlott 0 Ft-os pótmunka-rezsióradíjból logikusan az következik, hogy a nyertes ajánlatában nem szerepel tartalékkeret, ami az ajánlat érvénytelenségét vonja maga után, hiszen a tartalékkeret érvényességi feltételként lett meghatározva.
<br>Ajánlatkérõ álláspontja szerint megsértette a verseny tisztaságának és az esélyegyenlõség biztosításának a törvény 24. §-ában elõírt követelményét. Kérelmezõ kéri az eljárást lezáró döntés megsemmisítését, új eljárás elrendelését, ideiglenes intézkedésként a szerzõdés megkötésének a megtiltását.
<br>Ajánlatkérõ észrevételében kifejtette, hogy az eljárás során ügyelt a nyilvánosság, az esélyegyenlõség és a versenytisztaság érvényesülésére. Az összességében legelõnyösebb ajánlatot az INVESTMENT Kft. tette, ezért ajánlatkérõ nyertesnek hirdette ki. A kifogásolt részszempont értékelésével kapcsolatban elõadta, hogy a nyertes az ajánlat 3. oldalán a felolvasólapon közölte, hogy "A pótmunka rezsióradíja Ft/óra: 0 Ft, a pótmunka teljes "díjkockázatát magunkra vállaljuk." Ugyanez megtalálható az ajánlat 51. oldalán is a 8. pontban, így álláspontjuk szerint ez egyértelmû, értékelhetõ ajánlati elem. Mivel a nyilatkozat - mely szerint az ajánlattevõ a pótmunkáért díjat nem számol, csak anyagköltséget - egyértelmû, nem kellett élni a Kbt. 57. § (1) bekezdésében foglalt lehetõséggel. Kétség nem fért hozzá, hogy ez a legkedvezõbb ajánlati elem, így a Kbt. 55. § (6) bekezdése szerint erre a maximális pontot kellett adni, a többi ajánlat ugyanazon részszempont szerinti tartalmi elemére pedig a felhívásban meghatározott módszerrel kiszámolt pontot.
<br>Álláspontjuk szerint hibás a kérelmezõ okfejtése, amellyel a nyertes ajánlat érvényességét igyekszik megkérdõjelezni. Az ajánlat 79. oldalán a fõösszesítõn 5% egyösszegû tartalékkeret szerepel. Kérelmezõ figyelmen kívül hagyta, hogy ajánlatkérõ egyösszegû prognosztizált áron kíván szerzõdni. Ha ezt végiggondolja, nem jut arra a következtetésre, hogy az anyagköltséget és a munkadíjat el kell különíteni.
<br>Ajánlatkérõ kérte a jogorvoslati kérelem elutasítását.
<br>Egyéb érdekelt INVESTMENT Kft. észrevételében kérte annak vizsgálatát, hogy a kérelem a törvényben megszabott 15 napon belül került-e benyújtásra. Egyebekben kifejtette, hogy a pótmunka díjkockázatát magukra vállalták, ami nem jelenti azt, hogy az elvégzett pótmunkához ellenszolgáltatás nélkül jut az ajánlatkérõ, hiszen az építési munkák közel kétharmadát az anyagköltség teszi ki. Elõadta továbbá, hogy ajánlatuk tartalmazta az 5%-os tartalékkeretet, amely fedezetet nyújtana az általuk nem várt pótmunkák költségeire. Álláspontjuk szerint a kérelmezõ pontozással kapcsolatos észrevételei a matematikával összeegyeztethetetlenek, tekintettel arra, hogy a 0 (nulla) épp olyan természetes szám, mint az 1500. Ajánlatuk kidolgozásakor figyelemmel voltak arra, hogy az összességében legkedvezõbb ajánlatot tehessék, hiszen ajánlatkérõ célkitûzése az volt, hogy ez alapján válasszon nyertes ajánlattevõt. Kérik az alaptalan kérelmet elutasítani.
<br>A Liptai Kft. egyéb érdekelt észrevételében a kérelmezõ jogorvoslati kérelmében foglaltakkal egyetértetett.
<br>Ajánlatkérõ az eljárás nyertesével a szerzõdést 2003. december 29-én megkötötte.
<br>Elsõdlegesen a Döntõbizottság a kérelem elkésettségével kapcsolatban megállapítja, hogy a kérelmezõ jogorvoslati kérelmét postai úton 2003. január 5. napján terjesztette elõ. A kérelmezõ a 2003. december 19. napján megtartott eredményhirdetésen ugyan nem volt jelen, de megállapítható volt, hogy ajánlatkérõ fax útján ugyanezen napon kérelmezõ részére is eljuttatta az "összegzés az eljárásról" iratot, így kérelmezõ az eljárás eredményérõl, illetve arról, hogy ajánlatkérõ a nyertes 0 Ft-os rezsióradíj vállalását értékeli és elfogadja, 2003. december 19. napján szerzett tudomást. A tudomásszerzéstõl számított 15. nap 2004. január 3. napján járt le, amely munkaszüneti nap volt.
<br>A közbeszerzésekkel kapcsolatos Döntõbizottság elõtti jogorvoslati eljárásra a Kbt. 79. § (1) bekezdése alapján, ha a törvény másként nem rendelkezik, az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>A Kbt. azonban a határidõ-számításra vonatkozóan külön rendelkezést nem tartalmaz, ezért az Áe. 39. § (2) bekezdése értelmében, ha a határidõ utolsó napja olyan nap, amelyen a közigazgatási szervnél a munka szünetel, a határidõ a legközelebbi munkanapon jár le.
<br>Jelen esetben ez a legközelebbi munkanap 2004. január 5. napja volt, a kérelmezõ pedig a határidõ utolsó napján postai úton elõterjesztette kérelmét, ezért az nem tekinthetõ elkésettnek.
<br>A Döntõbizottság megállapította, hogy a kérelmezõ jogorvoslati kérelme alaptalan az alábbi indokok alapján:
<br>A Döntõbizottságnak a Kbt. 76. § (1) bekezdésben rögzített hatáskörében - a kérelem keretei között - abban a kérdésben kellett állást foglalnia, hogy a nyertes ajánlattevõnek a rezsi óradíjra vonatkozó vállalását ajánlatkérõ jogszerûen vette figyelembe az értékelésnél, valamint hogy az értékelésbe történõ bevonás sérti-e a Kbt. 24. §-ban megfogalmazott alapelvi rendelkezéseket.
<br>A Döntõbizottság álláspontja szerint a nyertes ajánlattevõ megajánlása az ajánlati ár körében - annak a pótmunka rezsi óradíja elemére vonatkozóan - nem tekinthetõ irreális vállalásnak, sem pedig ingyenes juttatásnak, felajánlásnak. A nyertes ajánlattevõ a pótmunkák ellenértékének körében kizárólag a munkadíj esetében vállalta, hogy annak ellenértékét egy esetlegesen elrendelt pótmunka elvégzésénél nem számolja fel, a megajánlás azonban nem vonatkozott a pótmunkával felmerülõ anyag ellenértékének igényére. Ezen ajánlati konstrukció tartalma alapján nem beszélhetünk ingyenes felajánlásról, mivel a pótmunkák felmerülése esetén a vállalkozót díj illeti meg, mégpedig a pótmunka anyagárával megegyezõ díj.
<br>Az pedig, hogy egy feladat elvégzéséért járó díjban a vállalkozó, jelen esetben a nyertes ajánlattevõ milyen költségtényezõket kíván érvényesíteni, a saját üzleti kockázatába tartozik, e körben nem valósulhat meg a Döntõbizottság megítélése szerint a Kbt. 24. § (1)-(2) bekezdésében rögzített alapelvek megsértése.
<br>A nyertes ajánlattevõ vállalása nem tekinthetõ a fent ismertetett okok miatt irreálisnak sem, mivel ajánlattevõ a pótmunkák díját nem 0 Ft-ban határozta meg, mint ahogy azt kérelmezõ tévesen értelmezi, hanem a nyertes a pótmunkák díjában csak az anyagköltséget kívánta érvényesíteni. Bármely ajánlattevõnek saját üzleti kockázatában lehetõsége volt arra, hogy a pótmunkákért kért díjban érvényesíteni kívánt egyes költségelemeket szabadon meghatározzák, e körben egyik ajánlattevõ sem volt korlátozva.
<br>A Döntõbizottság álláspontja szerint az ajánlatkérõ jelen közbeszerzési eljárásban a Kbt. rendelkezéseit nem sértette meg azáltal, hogy a nyertes ajánlatát a pótmunka rezsióradíjra tett ajánlata tekintetében elfogadta és az értékelés körébe vonta. A jogsértést akkor követte volna el ajánlatkérõ a Döntõbizottság álláspontja szerint, ha a vállalásra tekintettel a kérelmezõ által hivatkozott indokok bármelyike alapján az ajánlat érvénytelenítésérõl dönt.
<br>A Kbt. 26. § (2) bekezdés második mondata kimondja, hogy az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 55. § (6) bekezdése értelmében az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.
<br>Ajánlatkérõ az ajánlati felhívásában a pótmunkák díja körében értékelési részszempontként a pótmunka rezsióradíját határozta meg. A Kbt. fent hivatkozott 55. § (6) bekezdésében foglaltak szerint ajánlatkérõ az elõre megadott szempontoktól nem térhet el, azok tartalmát nem módosíthatja. A fentieken túl pedig ajánlatkérõ köteles az ajánlatokban a részszempontok tartalmi elemeinek megfelelõ vállalásokat bevonni az értékelés körébe. A nyertes ajánlatában a részszempont tartalmának megfelelõ vállalás a pótmunka rezsióradíjára 0 Ft volt.
<br>A fentiek értelmében, a Döntõbizottság álláspontja szerint, ajánlatkérõ jogszerûen járt el az ajánlatok értékelésénél a pótmunka-rezsióradíj részszempont körében, az elõre megadott részszempont tartami elemét vette figyelembe és vonta az értékelés körébe a nyertes esetében.
<br>A beérkezett ajánlatokat figyelembe véve a pótmunka rezsióradíja részszempontnál a legkedvezõbb ajánlati elem vitathatatlanul a nyertes vállalása, ezért a legkedvezõbb vállalásért járó 10 pont kiosztása nem kifogásolható, mint ahogy az ajánlatkérõi eljárás sem, hogy a pótmunka rezsióradíja értékelési részszempontnál a legkedvezõbbet követõ ajánlati elemek pontszámát az általa elõre - a felhívásban - megadott módszer alkalmazásával állapította meg.
<br>Az, hogy a vállalások tartalmára tekintet nélkül az alkalmazott módszer eredményeként a legkedvezõbb elemet követõ vállalások pontszáma azonos, nem teszi ajánlatkérõ pontozását jogszerûtlenné.
<br>Ajánlatkérõ ugyanis a Kbt. 55. § (6) bekezdése értelmében jogszerûen nem térhet el az általa a felhívásban elõre közölt értékelési részszempontok tartalmától, valamint a pontszámok kiosztására ismertetett módszerétõl sem.
<br>Tekintettel arra, hogy ajánlatkérõ az általa lefolytatott közbeszerzési eljárásban a kérelmezõ által kifogásolt körben nem követett el jogsértést, a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.
<br>A költségek viselésérõl a Kbt. 88. § (1) bekezdés h) pontja alapján döntött. A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 18.
<br>
<br>Dr. Sárkány Izolda s. k., Divinyi Péterné s. k.,
<br>közbeszerzési biztos közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>