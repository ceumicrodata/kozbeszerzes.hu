<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3365/2004)
</h2>
<br>1024 Budapest, Margit krt. 85.
<br>Ikt.sz.: D.107/ 8/2004.
<br>
<br>Tárgy: dr. Kardkovács Kolos a Közbeszerzések Tanácsának tagja hivatalbóli indítványa Besenyszög Község Önkormányzata közbeszerzési eljárása ellen.
<br>
<br>HATÁROZAT-ot:
<br>
<br>A Döntõbizottság a dr. Kardkovács Kolos, a Közbeszerzések Tanácsának tagja (1024 Budapest, Margit krt. 85. a továbbiakban: indítványozó) által Besenyszög Község Önkormányzata (5071 Besenyszög, Dózsa György u. 4., képviseli: dr. Pacsika István ügyvéd, 1143 Budapest, Stefánia u. 18., a továbbiakban: ajánlatkérõ) "Szolnok város szennyvízcsatorna-hálózatának bõvítése és Besenyszög község szennyvízelvezetése" tárgyú közbeszerzése ellen benyújtott jogorvoslati indítványának részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: a Kbt.) 44. § (7) bekezdését, ezért ajánlatkérõ részvételi felhívását és azt követõ döntéseit megsemmisíti, továbbá ajánlatkérõvel szemben 1 000 000 Ft, azaz egymillió forint bírságot szab ki, a továbbiakban a jogorvoslati indítványt elutasítja.
<br>A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>
<br>INDOKOLÁS
<br>
<br>Az ajánlatkérõ 2004. január 26-án részvételi felhívás közzétételével a rendelkezõ részben meghatározott tárgyú tárgyalásos közbeszerzési eljárást kezdeményezett.
<br>Ajánlatkérõ részvételi felhívását a Közbeszerzési Értesítõ 2004. február 4-i számában helyesbítette.
<br>Ajánlatkérõ a részvételi felhívásban a részajánlat, illetve a többváltozatú ajánlat tételét kizárta.
<br>Ajánlatkérõ a részvételi felhívás 4. pontjában az alábbiakat határozta meg:
<br>,,A teljesítés határideje, vagy a szerzõdéskötés idõtartama: 2005. május 31. Az ajánlatkérõ elõteljesítést elfogad."
<br>Ajánlatkérõ a részvételi felhívás 8. pontjában a pénzügyi és gazdasági alkalmasság igazolása körében a 2. és 3. nagy francia bekezdésben az alábbiakat határozta meg:
<br>A részvételre jelentkezõ, illetve a közbeszerzés értékének 10%-át meghaladó mértékben igénybe venni kívánt alvállalkozó elõzõ három gazdasági évét bemutató (2000., 2001., 2002.) mérlegének és eredménykimutatásának benyújtása [Kbt. 44. § (1) bekezdés b) pont]
<br>- 2002. és 2003. év teljes forgalmáról szóló nyilatkozat [Kbt. 44. § (1) bekezdés c) pontja]."
<br>Ajánlatkérõ a részvételi felhívás 8. pontja "mûszaki alkalmasság igazolása" címû részében az 1. francia bekezdésében az alábbiakat határozta meg: ,,A részvételre jelentkezõ, illetve a közbeszerzés értékének 10%-át meghaladó mértékben igénybe venni kívánt alvállalkozó elõzõ három év (2001., 2002., 2003.) legjelentõsebb a közbeszerzés tárgyával megegyezõ (szennyvízhálózat-építés) kivitelezési munkáinak ismertetése (a 3 év bármelyikében befejezett, vagy folyamatban lévõ) a szerzõdéskötõ másik fél megnevezésével, az ellenszolgáltatás összegének és a teljesítés idejének megadásával, a szerzõdéskötõ másik fél által kiállított referencialevéllel igazolva [Kbt. 44. § (2) bekezdés a) pont]."
<br>Ajánlatkérõ a részvételi felhívás 9. a) pontjában a részvételre jelentkezõk alkalmasságának elbírálása szempontjai között a 2. francia bekezdésben az alábbiakat határozta meg:
<br>- pénzügyi és gazdasági alkalmassága és benyújtott mérleg adatok és teljes forgalomról szóló nyilatkozat alapján."
<br>Ajánlatkérõ a részvételi felhívás 9. b) pontjának a részvételre jelentkezõknek a szerzõdés teljesítésére alkalmatlannak minõsítésének szempontjai között az 1., 4. és 6. francia bekezdésében az alábbiakat tüntette fel:
<br>"- a felsorolt referenciák között nem volt 2001., 2002., 2003. évek valamelyikében befejezett vagy folyamatban lévõ referencialevéllel is igazolt, a közbeszerzés tárgyával megegyezõ (csatornaépítés, legalább 750 millió forint szerzõdéses összegû) kivitelezés,"
<br>"- a saját tõke kisebb 200 millió forintnál az utolsó 2 év bármelyikében (2001., 2002.),"
<br>"- a részvételre jelentkezõ teljes forgalma akár 2002-ben, akár 2003-ban kevesebb, mint 3 milliárd forint,"
<br>Ajánlatkérõ a részvételi felhívás 10. pontjában meghatározta, hogy az általa meghívni kívánt ajánlattevõk keretszáma 4.
<br>Ajánlatkérõ a részvételi felhívás 12. pontjában nem jelölt meg általa már kiválasztott cégeket.
<br>Ajánlatkérõ részvételi dokumentációt is készített, mely a részvételi jelentkezéshez szükséges információkat, adatokat tartalmazta. A részvételi dokumentáció a pénzügyi alkalmasság körében a saját tõke, illetve az éves forgalom tekintetében egyéb adatot, információt és elõ írást nem tartalmazott.
<br>Az ajánlattételi határidõig 2004. február 23-ig részvételi jelentkezést nyújtott be az OMS Hungária Kft., a VAKOND Kft., a HOFFMANN Rt., a Hídépítõ Rt., a GEOTORR Kft., a VARPEX Rt., a PENTA Kft. és a KEVIÉP Kft.
<br>Indítványozó 2004. február 16-án hivatalbóli eljárást kezdeményezett, melyben indítványozta, hogy a Döntõbizottság állapítsa meg a jogsértés megtörténtét, semmisítse meg a részvételi felhívásnak a Kbt. szabályaival ellentétes rendelkezéseit és ideig lenes intézkedéssel függessze fel a közbeszerzési eljárást. Indokolásul elõadta, hogy ajánlatkérõ az alkalmassági feltételek meghatározásakor indokolatlanul zárja ki a kis és közepes vállalkozások részvételi lehetõségét az elõírt saját tõke követelménnyel, továbbá a 3 milliárdos teljes éves bevétel megkövetelése nincs összhangban a Kbt. 44. § (7) bekezdésével, mert nem a beszerzés tárgya szerinti forgalmat vizsgálja az alkalmasság megvizsgálása során, továbbá a saját tõke és az éves forgalom nagyságának megkövetelése nincs arányban a beszerzés tárgyával, annak értékével.
<br>Ajánlatkérõ írásbeli észrevételében és a tárgyaláson tett nyilatkozatában elõadta, hogy a beruházás értéke a fajlagos költségek alapján megközelíti az 1,3 milliárd forintot. A beruházás 80%-át állami támogatásból, míg a fennmaradó részt víziközmû- társulati hitelbõl valósítja meg. A korábban lefolytatott nyílt elõminõsítéses eljárás tapasztalatai alapján határozta meg a keretszámot 4-ben, valamint az alkalmassági és alkalmatlansági szempontokat.
<br>Elõadta, hogy a beruházás megvalósítása során elõleg folyósítására nincs lehetõsége, ennek alapján a nyertes ajánlattevõnek meg kell majd elõlegeznie a beruházás kivitelezését, és ezért minden valószínûség szerint pénzintézeti hitel felvételére kerül sor. A pénzintézeti hitel feltétele pedig a sikeres hitelbírálat, melyhez a stabil pénzügyi helyzetet jellemzõ jelentõs nagyságú árbevétel és saját tõke alapvetõ követelmény. Elõadta továbbá, hogy a beruházás megvalósítására rendelkezésre álló rövid határidõ miatt tõkeerõs, teljesítésre ténylegesen képes cégeket kívánt igénybe venni, melyek mûködését és méretét a saját tõke és az éves forgalomadatok jól jellemzik. Hivatkozott arra, hogy a jelen közbeszerzési eljárásban az általa meghatározott keretszámot meghaladóan 8 olyan részvételi jelentkezés érkezett be, melyet a részvételi felhívás kritériumai alapján a szerzõdés teljesítésére alkalmas cégek nyújtottak be. Ezek között a leg alacsonyabb sajáttõke-adat 580 millió forint, míg a legalacsonyabb teljes forgalom 4,5 milliárd forint volt, tehát a részvételi felhívásban meghatározott minimális elvárását ajánlatkérõnek messze meghaladta a legkisebb árbevétellel, illetve saját tõkével rendelkezõ részvételi jelentkezést benyújtó cég is. Elõadta, hogy a kis- és középvállalkozások nettó árbevétele 4 milliárd forint lehet a jelenleg hatályos jogszabályok alapján, tehát azon vállalkozások is részt vehettek volna a közbeszerzési eljárásban, akiknek az árbevétele 3-4 milliárd forint közé esik.
<br>Hivatkozott továbbá arra, hogy a feltételek meghatározásakor az volt a célja, hogy a lehetséges ajánlattevõk pénzügyi egyensúlya biztosítva legyen és a kivitelezõ képes legyen ajánlatot tenni minél kevesebb részszámla benyújtására, a relatív hosszú fizetési határidõ vállalására és a kivitelezés garanciális elemeire is. A fentiek alapján kérte a jogorvoslati indítvány elutasítására.
<br>Egyéb érdekelt érdemi észrevételt nem tettek.
<br>A Döntõbizottság ideiglenes intézkedést nem alkalmazott.
<br>A Döntõbizottság megállapította, hogy a jogorvoslati indítvány az alábbiak szerint részben megalapozott.
<br>A Kbt. 25. §-a szerint a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.
<br>A Kbt. 33. § (5) bekezdése szerint az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.
<br>A Kbt. 43. § (1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 44. § (1) bekezdése szerint az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható a) pénzügyi intézménytõl származó - errõl szóló - nyilatkozattal;
<br>b) mérlegének (egyszerûsített mérlegének, beszámolójának vagy konszolidált mérlegének) benyújtásával;
<br>c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával; d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.
<br>A Kbt. 44. § (4) bekezdése szerint az ajánlatkérõ az (1) és (2) bekezdésben foglaltak alapján az ajánlattevõre és az alvállalkozókra vonatkozóan egymástól eltérõ alkalmassági igazolási módot is elõírhat. Ha azonos igazolási módot ír elõ, a szerzõdés teljesítésére való alkalmassá minõsítéshez az ajánlattevõnek és az alvállalkozóknak együttesen kell megfelelniük az elõírt alkalmassági követelményeknek, kivéve, ha az ajánlatkérõ ettõl eltérõen rendelkezik.
<br>A Kbt. 44. § (6) bekezdése úgy rendelkezik, hogy az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (7) bekezdése szerint az ajánlatkérõnek az (1)- (2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Kbt. 44. § (8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.
<br>A Kbt. 63. § (3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.
<br>A Döntõbizottság elõször a 200 millió forintos saját tõke alkalmassági feltételként elõ írásának jogszerûségét vizsgálta meg az ajánlatkérõ által lefolytatott kétszakaszos eljárásban.
<br>A Kbt. szabályai alapján ajánlatkérõ joga és felelõssége, hogy meghatározza az alkalmasság elbírálása során figyelembe vehetõ tényeket és szempontokat, hiszen az alkalmasnak minõsített részvételre jelentkezõk vesznek részt a közbeszerzési eljárás ajánlattételi szakaszában. Ajánlatkérõ ezen lehetõségét a Kbt. korlátok közé szorítja és meghatározza az alkalmasság elbírálásának rendszerét, illetve annak korlátait. Ennek alapján a Kbt. 44. § (7) bekezdése alapján egyértelmûen és kizárólagosan csak a szerzõdés teljesítéshez szükséges feltételeket, alkalmassági elõ írásokat határozhat meg ajánlatkérõ, másrészt ezen túlmenõen biztosítani kell a Kbt. alapelveinek a teljesülését is.
<br>Az alkalmasság és alkalmatlanság vizsgálata körében az egyes részvételre jelentkezõk szerzõdés teljesítésére való képességének elbírálása zajlik. A Kbt.-ben általános jelleggel határozzák meg ennek körét, mely szerint a teljesítéshez szükséges feltételek mértékéig megfelelõ követelményeknek kell a konkrét közbeszerzési eljárásban ezeket meghatározni és ezek alapján kell a késõbbiekben az alkalmasság és alkalmatlanság kérdésében dönteni.
<br>A teljesítésre való alkalmatlanság körében alapvetõen figyelembe veendõ követelmények a beszerzés értéke, a beszerzés tárgya, a megkötendõ szerzõdés idõtartama, jellege. Ajánlatkérõnek ezek alapján és ezeket figyelembe véve kell meghatároznia az alkalmassági, alkalmatlansági szempontokat, illetõleg azok mértékét.
<br>A jelen közbeszerzési eljárásnál a kalkulált beszerzési érték mintegy nettó 1 milliárd forint. A beszerzés tárgya szennyvízcsatorna építése vállalkozási szerzõdés alapján, mely szerint a tervezett teljesítési idõpont 2005. május 31. A beruházás nagyságrendjét a mintegy 60 000 fm hosszúságú csatorna, illetve nyomóvezeték, továbbá 12 db átemelõ jellemzi.
<br>A mûszaki alkalmasság körében ajánlatkérõ a vizsgált három év mindegyikében 750 millió forintos nettó értékû csatorna beruházást határozott meg alkalmassági, alkalmatlansági feltételként.
<br>Ajánlatkérõ nyilatkozata alapján hozzávetõlegesen nettó 1 milliárd forint nagyságrendûnek tekintette a beszerzés értékét, és erre tekintettel határozott meg ehhez közel azonos nagyságrendû mûszaki referencia meglétét. Ajánlatkérõ ezt a nettó 1 milliárd forintos nagyságrendû beszerzési értéket vette figyelembe a saját tõke mértékének - mint a szerzõdés teljesítéséhez szükséges egyik pénzügyi feltétel - meghatározásánál.
<br>A saját tõke a vállalkozás forrásainak egy része, amely az eszközállomány saját forrását mutatja meg. A számviteli szabályok alapján a saját tõke tartalmaz olyan tõkeelemeket, amelyek a vállalkozás tulajdonosai véglegesen a vállalkozás rendelkezésére bocsátottak, olyanokat, amelyek a vállalkozásnak az adott idõszakra esõ eredményébõl, illetve az addigi halmozott eredményébõl tevõdnek össze, továbbá olyanokat, amelyek az eszközök értékelése miatt kerültek kimutatásra, mint nem realizált tõkeelemek. A saját tõke egy gyûjtõfogalom, amely tartalmazza a jegyzett tõkét, a tõketartalékot, az eredménytartalékot, a mérleg szerinti eredményt, a lekötött tartalékot és az értékelési tartalékot. Ezek közül a jegyzett tõke és a tõketartalék azt a vagyont mutatja meg, amit a tulajdonosok véglegesen a vállalkozás rendelkezésére bocsátottak. E körben a jegyzett, de még be nem fizetett tõke azt jelzi, hogy a jegyzett tõke egy része még nem került befizetésre, illetve ez az összeg még nem áll a társaság rendelkezésére. Az eredménytartalék és a mérleg szerinti eredmény a tevékenység során elért adózott eredménybõl a vállalkozásban maradt összegeket jelentik, egyrészt a vállalkozás halmozott eredményét, másrészt pedig az adott év vállalkozási eredményét mutatják meg. A lekötött tartalék a vállalkozásban rejlõ fiktív tõkét, a tartalékokat gyûjti össze elsõdlegesen az eredménytartalékból és a tõketartalékból. Ezen túlmenõen az értékelési tartalék, mint tõkeelem egy olyan piaci kategóriát jelent, amely az eszközök piaci értékének és nyilvántartási értékének fiktív különbségét mutatja meg.
<br>Összességében a saját tõke alkotórészei alapján egy jellemzõ mutatója a vállalkozások gazdálkodásának, mûködési stabilitásuknak.
<br>A saját tõke az összetevõi alapján - figyelemmel a számviteli elõírásokra - enyhébb elõ írásnak tekinthetõ, mint a jegyzett tõke összegének a meghatározása, egyben pontosabb képet ad a vállalkozás gazdálkodásáról, tényleges tevékenységérõl és adózott eredményérõl, mely a tevékenység tényleges végzésérõl ad információt. A saját tõke a mérlegadatok alapján egyértelmûen megállapítható, illetve annak egyik adata.
<br>A Döntõbizottság a számviteli elõ írásokra is tekintettel, figyelembe véve a beszerzés tervezett értékét megállapította, hogy a 200 millió forintos saját tõke megléte, mint alkalmassági feltétel elõ írása nem sérti a Kbt. rendelkezéseit, hiszen a saját tõke nem csupán a vállalkozás tagjai által a vállalkozás részére bocsátott tõkét jelenti, hanem a vállalkozás gazdálkodási eredményességét, tevékenységét is jellemzi.
<br>A beruházás nettó 1 milliárd forint nagyságrendû. Ezen összeg egy részének megelõlegezése a kivitelezés során a nyertes ajánlattevõ feladata lesz, hiszen az önkormányzat a költségvetési, gazdálkodási szabályok alapján elõleget nem fizethet.
<br>A Döntõbizottság megítélése szerint a 200 millió forintos saját tõke megkövetelése alkalmatlansági szempontként - figyelemmel a beszerzés értékére, tárgyára, valamint arra, hogy a beszerzés tárgyát két költségvetési évet érintõen kell megvalósítani - megfelel a "teljesítéshez szükséges feltételek mértékéig" követelménynek, az nem tekinthetõ túlzottnak és az igazodik a beruházás teljesítési értékéhez. Így a jogorvoslati indítvány e része megalapozatlan.
<br>A Döntõbizottság ezt követõen a 3 milliárd forint árbevételt elõíró alkalmatlansági feltétel jogszerûségét vizsgálta meg.
<br>E feltétel is a pénzügyi, gazdasági alkalmassági, alkalmatlansági feltételek közé tartozik, ennek megfelelõen az elõzõekben kifejtettek szerint kellett megvizsgálni a Döntõbizottságnak, hogy ajánlatkérõ a beszerzés megvalósításához ténylegesen szükséges feltétel mértékéig határozta-e azt meg.
<br>A Kbt. rendelkezései alapján a pénzügyi, gazdasági alkalmassági, alkalmatlansági szempontoknak igazodniuk kell a beszerzéshez, annak teljes értékéhez - mely 2 évben valósítandó meg -, amelynek becsült értéke nettó 1 milliárd forint.
<br>Erre a beszerzési értékre a Döntõbizottság álláspontja szerint ajánlatkérõ nem volt tekintettel, amikor 2001. és 2002. évekre vonatkozóan 3 milliárd forint értéket határozott meg, mint alkalmassági, alkalmatlansági feltételt. Ajánlatkérõ ugyanis a beszerzési érték többszörösét kívánja meg, méghozzá több évre is kiterjedõen.
<br>A beszerzés tárgyára tekintettel sem állapítható meg ilyen mértékû árbevétel-követelmény szükségessége. Ezt alátámasztja, hogy ajánlatkérõ csupán nettó 750 millió forint értékû szennyvízcsatorna építését kívánja referenciaként a nyertes ajánlattevõtõl, mely még lehet folyamatban lévõ építkezés is. Az alkalmassági, alkalmatlansági feltételek rendszerben való vizsgálata alapján a Döntõbizottságnak az az álláspontja, hogy a 3 milliárd forintos éves forgalom meghatározása nincs összhangban a mûszaki alkalmatlansági szempontokkal, az ezek között meghatározott nettó 750 millió forintos csatornaépítési referencia meghatározásával. Ajánlatkérõ azon nyilatkozatát, mely szerint a beruházás biztonságát kívánták mindenekelõtt kihangsúlyozni, és erre tekintettel határoztak meg ilyen feltételeket, a Döntõbizottság nem fogadta el tekintettel arra is, hogy ajánlatkérõ ennél lényegesen - mintegy egynegyed értékû - kisebb értékû referencia elegendõ volt a mûszaki alkalmasság igazolásához.
<br>A Döntõbizottság nem vitatja az ajánlatkérõ azon álláspontját, hogy az éves forgalom 3 milliárd forint körüli nagyságrendje a 200 millió forintos saját tõkével együtt biztosítja, illetõleg valószínûsíti azt, hogy a nyertes ajánlattevõ pénzintézeti hitelhez, illetve kölcsönhöz lényegesen könnyebben jut egy hitelbírálat alapján, mint az ennél alacsonyabb mutatókkal rendelkezõ cég, azonban ennek nincs relevanciája azzal kapcsolatban, hogy a Kbt. rendelkezései csak a beszerzés tárgyának megvalósításához ténylegesen szükséges mértékig határozhatóak meg. E körben a nyertes ajánlattevõnek a teljesítés során esetlegesen történõ hitelfelvételére, az általa alkalmazni kívánt pénzügyi konstrukció elõzetes figyelembevételére nincs lehetõség. Ajánlatkérõ nem tudta igazolni azt, hogy hitelfelvételre ténylegesen sor kerül a teljesítés során, azt csupán vélelmezte.
<br>A Döntõbizottság álláspontja szerint feltételezésekre nem lehet közbeszerzési eljárás alkalmassági, alkalmatlansági feltételeit alapozni, azoknak a valós helyzeten kell alapulniuk és a tényleges körülményekhez kell igazodniuk.
<br>A Döntõbizottság álláspontja szerint nem megalapozottak az ajánlatkérõ azon hivatkozásai, melyek szerint ajánlattevõnek a teljesítés során a beszerzés tárgyának, annak megvalósítási költségeit meg kell elõlegeznie azért, mert elõleg fizetésére az önkormányzat nem jogosult, így a magasabb árbevétel nagyobb biztonságot jelent a teljesítés biztonságára. A számlaszakasz hosszának meghatározásával, a részszámlabenyújtás lehetõségének a biztosításával és a szerzõdési feltételekkel is biztosítható a nyertes ajánlattevõ relatíve kis elõfinanszírozási kötelezettsége. E körülmények együttes hatásától függõen tesznek az ajánlattevõk különbözõ pénzügyi konstrukciókat tartalmazó ajánlatokat.
<br>A Döntõbizottság álláspontja szerint a pénzügyi és gazdasági alkalmasság vonatkozásában azt kell figyelembe venni, hogy ajánlatkérõ részére 2 évet érintõen kell majd az elõzõekben részletezett nagyságrendû csatornázást, ezt köve tõen pedig hosszabb ideig a garanciális szavatossági kötelezettséget teljesíteni. Az is természetes, hogy ezeket egy kiegyensúlyozott, megfelelõ pénzügyi és gazdasági helyzetben lévõ cég könnyebben képes biztosítani és erre ajánlatkérõ is utalt ezzel kapcsolatos nyilatkozataiban, azonban a Döntõbizottság megítélése szerint a szerzõdés teljesítéséhez - annak nagyságrendjére tekintettel - nem indokolt a beszerzés tárgyának értékét évente csaknem háromszorosan meghaladó nagyságrendû pénzügyi alkalmassági követelmény meghatározása. E tekintetben azt is figyelembe kell venni, hogy ajánlatkérõ 2 évben követelte meg a külön-külön 3 milliárd forintos forgalom meglétét, míg a beruházás értéke csak mintegy nettó 1 milliárd forint és annak megvalósítására 2 év alatt kerül sor.
<br>Ajánlatkérõ azon hivatkozása, hogy a közbeszerzési eljárásban csak 4 milliárd forintos árbevételnél magasabb cégek nyújtottak be részvételi jelentkezést és ennek alapján ez a 3 milliárd forintos éves forgalom nem tekinthetõ túlzott mértékûnek, nem bizonyítja azt, hogy ajánlatkérõ ezen elõ írása nem korlátozta az ajánlattevõk jelentkezési esélyeit, mivel vélhetõen adott esetben kisebb éves forgalom mellett is lehetnek olyan cégek, akik képesek a beszerzés tárgyának megvalósítására.
<br>A Döntõbizottság megjegyzi, hogy a pénzügyi, gazdasági alkalmassági feltételeknek a nagysága, amennyiben azok igazodnak a beszerzés értékéhez, nem jelenti a Kbt. rendelkezéseinek vonatkozásában a verseny korlátozását. Ez az irányadó akkor is, ha az adott alkalmassági feltételek nem teszik lehetõvé kis- és középvállalatoknak az adott közbeszerzésben való részvételét, hiszen a Kbt. rendelkezései elsõdlegesen a beszerzés megvalósítását szolgálják és e mellett biztosítják a verseny meglétét. A jelenleg hatályos Kbt. rendelkezései alapján a kis- és középvállalkozások más vállalkozásokkal azonos megítélés alá esnek, velük kapcsolatban elõnyben részesítési kötelezettség már nincs.
<br>A Döntõbizottság a fenti tényezõk együttes értékelése alapján megállapította, hogy az ajánlatkérõ által a pénzügyi alkalmatlansági szempontok között meghatározott 3 milliárd forintos éves forgalom elõ írása meghaladja a teljesítéshez szükséges mértéket. Ajánlatkérõ ezen elõ írása sérti a Kbt. 44. § (7) bekezdésének rendelkezéseit, így a jogorvoslati indítvány e része megalapozott.
<br>A Döntõbizottság nem látott módot csak a kifogásolt alkalmatlansági szempont megsemmisítésére tekintettel arra, hogy a részvételi jelentkezési határidõ már eltelt és a jogsértés reparálására nem volt lehetõség. Ezért a Döntõbizottság ajánlatkérõ részvételi felhívását és azt követõ döntéseit is megsemmisítette.
<br>A Kbt. 2002. január 1. napjától hatályos rendelkezése kötelezõen elõírja a Döntõbizottság számára a Kbt. szabályait megszegõ szervezettel és a jogsértésért felelõs személlyel, illetve szervezettel szemben a bírság alkalmazását.
<br>A Kbt. 31. § (6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.
<br>A Kbt. 88. § (1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiakat mondja ki:
<br>A (4) bekezdés szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A Döntõbizottság a jelen közbeszerzési eljárásban megállapította, hogy a testületi döntésre és jóváhagyásra tekintettel személyi bírság alkalmazására jelen eljárásban nincs lehetõség.
<br>A Döntõbizottság a bírság meghatározásakor az eset összes körülményei között figyelembe vette a közbeszerzés tárgyát, annak a nettó 1 milliárd Ft-os értékét az ajánlatkérõ eljárást elõsegítõ együttmûködõ magatartását.
<br>A Döntõbizottság a bírság megállapításakor figyelembe vette a kiszabható minimális és maximális bírság összegét, és ennek alapján az az álláspontja, hogy az ajánlatkérõvel szemben a minimális 1 000 000 Ft. azaz egymillió forint bírság kiszabása arányban áll az általa elkövetett jogsértés súlyával.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének c), d) és f) pontja szerinti jogkövetkezményeket alkalmazta ajánlatkérõvel szemben, és a Kbt. 88. § (1) bekezdés h) pontjának megfelelõen rendelkezett a költségek viselésérõl is, míg a jogorvoslati indítvány megalapozatlan részét a Kbt. 88. § (1) bekezdés a) pontja alapján elutasította.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 19.
<br>
<br>Dr. Nagy László Gábor s. k., Bújdosó Gézáné s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>