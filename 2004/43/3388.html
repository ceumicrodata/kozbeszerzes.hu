<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3388/2004)
</h2>
<br>1024 Budapest, Margit krt. 85.
<br>Ikt.sz.: D.1033/ 9/2004.
<br>
<br>Tárgy: a MagICS Holding Rt. jogorvoslati kérelme az Országos Vérellátó Szolgálat közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A MagICS Holding Rt. (1027 Budapest Frankel Leó u. 5., továbbiakban: kérelmezõ) jogorvoslati kérelmét - melyet az Országos Vérellátó Szolgálat (1113 Budapest Karolina út 19-21., továbbiakban: ajánlatkérõ) 9 000 000 db transzfúziós felhasználáshoz, vérvételi zsákokhoz, vérmintacsövekhez, vérkészítményekhez szükséges öntapadó címke szállítása tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>
<br>INDOKOLÁS
<br>
<br>Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2003. december 17-én megjelent számában, a felhívást a december 31-én közzétett számban módosította.
<br>Az ajánlattételi határidõre, 2004. január 12-re a kérelmezõ és a Vonalkód Rendszerház Kft. nyújtott be ajánlatot.
<br>Ajánlatkérõ a 2004. február 4-én tartott eredményhirdetésen a közbeszerzési eljárást eredménytelennek nyilvánította. Az eredménytelenné nyilvánítás egyik indoka az volt, hogy "az összességében legelõnyösebb ajánlatot tevõ a MagICS Holding Rt. nem tett az ajánlatkérõnek a 32. § (2) bekezdése szerint rendelkezésre álló anyagi fedezet mértékére tekintettel megfelelõ ajánlatot", a másik pedig az, hogy kérelmezõ az egészségügyi szakellátás társadalombiztosítási szabályozásáról szóló 9/1993. NM rendelet módosításáról szóló 3/2004. EszCsM rendelet 3. számú mellékletében elõírtaktól eltérõen adta meg a vérkészítmények megnevezését, így vele a rendelet betartása mellett nem tudna szerzõdést kötni.
<br>Az eredményhirdetés jegyzõkönyvét kérelmezõ február 12-én vette kézhez.
<br>Kérelmezõ február 18-án jogorvoslati kérelmet terjesztett elõ a Döntõbizottsághoz. Sérelmezte az eljárás eredménytelenné nyilvánítását. Elõadta, hogy az eredménytelenné nyilvánítás elsõ indoka azért nem helytálló, mert ajánlatkérõ a Kbt. 32. § (2) bekezdése alapján nem indíthatta volna meg a közbeszerzési eljárást a beszerzéshez szükséges fedezettel való rendelkezése hiányában, a fedezet mértéke el kellett hogy érje legalább az elõzõ évi beszerzése értékét. Az elõzõ évi áron tette meg ajánlatát, így az ellenszolgáltatás teljesítéséhez ajánlatkérõnek elegendõ fedezettel kellett rendelkeznie. A másik indokot sem tartja helytállónak, mert a 3/2004. (I. 15.) EszCsM rendelet hatálybaléptetését szabályozó 5. § (4) bekezdése szerint a 3. sz. melléklet csak 2004. május 1-jén lép hatályba.
<br>Ajánlatkérõ kérte a jogorvoslati kérelem elutasítását.
<br>Elõadta, hogy az anyagi fedezete szûkösségére tekintettel megvizsgálta a kérelmezõ korábbi közbeszerzési eljárásokban tett ajánlati árát és megállapította, hogy azok meghaladják a piaci árat, a beszerzés tárgyát képezõ termék anyag- és munkaigényessége sem indokolja azt. Ezért a költségvetése tervezésénél a beszerzést a korábbi tárgyi beszerzéseinél fizetett ellenértéknél alacsonyabb áron tervezte. Közölte, hogy a tervezett fedezet rendelkezésére áll, ezt okiratokkal bizonyította.
<br>A másik eredménytelenné nyilvánítási indokra nézve közölte, hogy a teljesítés idõszakában már hatályban lesz a szóban forgó rendelet, így a vérkészítményeket már annak alapján kell megnevezni.
<br>A Vonalkód Kft. egyéb érdekelt a tárgyaláson közölte, hogy a korábbi közbeszerzési eljárásokban azért nem tudott ajánlatot tenni, mert nem tudta vállalni az azokban elõírt rövid idõtartamú teljesítést.
<br>A Döntõbizottság a felek írásbeli és a jogorvoslati eljárásban szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg.
<br>A Kbt. 60. § (1) bekezdés d) pontja szerint eredménytelen az eljárás, ha "egyik ajánlattevõ sem vagy az összességében leg elõnyösebb ajánlattevõ nem tett - az ajánlatkérõnek a 32. § (2) bekezdése szerint rendelkezésére álló anyagi fedezet mértékére tekintettel - megfelelõ ajánlatot."
<br>A rendelkezés tehát arra az indokra tekintettel teszi lehetõvé az eljárás eredménytelenné nyilvánítását, ha az ajánlatkérõ által a beszerzésre biztosított pénzügyi fedezet kisebb, mint az ajánlattevõk, vagy a legelõnyösebb ajánlatot tevõ által kért ár.
<br>A Döntõbizottság álláspontja szerint ajánlatkérõt nem terheli mulasztás abban, hogy a beszerzésre kisebb összegû fedezetet biztosított a kérelmezõ korábbi közbeszerzési eljárásban tett árainál.
<br>Ajánlatkérõ költségvetési pénzbõl végzi a beszerzést. A Kbt. preambuluma értelmében az ajánlatkérõnek a saját beszerzéseinél törekedni kell az államháztartás kiadásainak ésszerûsítésére, ami azt jelenti, hogy csak olyan összeget kell költenie a beszerzéseire, ami az adott piaci viszonyok mellett indokolt.
<br>Ajánlatkérõ fõigazgatója nyilatkozott, hogy a közbeszerzési eljárás megindítását megelõzõen a beszerzés tárgya ellenértékét a Kbt. 4. § (1) bekezdése alapján határozták meg oly módon, hogy három cégtõl (Vonalkód Kft., Állami Nyomda Rt., Mizsepack Kft.) tájékoztató árat kértek a beszerzés tárgya szerinti termékre. Egyik cég által megadott ellenérték sem érte el az igazolt fedezeti összeg értékét és egyben mindegyik alatta volt a kérelmezõ részére a korábbi azonos tárgyú közbeszerzési eljárásokban kifizetett ellenszolgáltatásoknak. A korábbi közbeszerzési eljárások körülményei eltértek a jelenlegitõl, miután azokban a teljesítési határidõ rövidsége miatt más ajánlattevõk nem vállalták a teljesítést, azaz nem tettek ajánlatot.
<br>A Döntõbizottság megállapította, hogy ajánlatkérõ a Kbt. 60. (1) bekezdés d) pontja alapján helyállóan nyilvánította a közbeszerzési eljárást eredménytelennek, ezért a jogorvoslati kérelmet ebben a részében elutasította.
<br>A Döntõbizottság álláspontja szerint ajánlatkérõnek az egészségügyi szakellátás társadalombiztosítási finanszírozásáról szóló 9/1993. (IV. 2.) NM rendelet módosításáról szóló 3/2004. (I. 15.) ESzCsM rendelet elõ írására való hivatkozása csak akkor lenne megalapozott, ha a módosító rendeletben foglaltak betartását az ajánlati felhívásban vagy a dokumentációban (kiírásban) elõírta volna.
<br>A Kbt. 43. § (1) bekezdése alapján az ajánlattevõnek az ajánlati felhívásban és a dokumentációban meghatározott tartalmi és formai követelményeknek megfelelõen kell ajánlatát elkészítenie.
<br>Ebbõl következik, hogy ajánlatkérõ csak a kiírásban meghatározott követelményeit kérheti számon az ajánlattevõtõl.
<br>Ajánlatkérõ a vérkészítmények jelölésére nézve a kiírásban nem írta elõ a módosító rendeletben foglaltakat, így ezen a címen nem tagadhatta volna meg a szerzõdéskötést.
<br>A Döntõbizottság megállapította, hogy ajánlatkérõnek a 9/1993. (IV. 2.) NM rendelet módosításáról szóló 3/2004. (I. 15.) EszCsM rendeletben foglaltakra való hivatkozása nem szolgáltatott alapot a közbeszerzési eljárás eredménytelenné nyilvánítására.
<br>Mivel azonban az elsõ eredménytelenné nyilvánítási indok helytálló, a Döntõbizottság a közbeszerzési eljárás eredménytelenségét kimondó ajánlatkérõi döntés elleni jogorvoslati kérelmet elutasította.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a) pontja szerint rendelkezett.
<br>A bírósági jogorvoslatot a 89. (1) bekezdése biztosítja.
<br>
<br>Budapest 2004. március 25.
<br>
<br>Dr. Csitkei Mária s. k., Hámori András s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br><br></body></html>