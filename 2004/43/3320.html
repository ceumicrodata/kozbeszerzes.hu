<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3320/2004)
</h2>
<br>1024 Budapest, Margit krt. 85.
<br>Ikt.sz.: D.109/ 11/2004.
<br>
<br>Tárgy: a ROK-LA Kft. jogorvoslati kérelme a Budapest XVII. Kerület Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõ bizottság) a Közbeszerzések Tanácsa nevében meghozza az alábbi
<br>
<br>HATÁROZAT-ot:
<br>
<br>A Döntõbizottság a ROK-LA Építõipari Szolgáltató Kft. (1164 Budapest, Fenõkõ út 2/B, a továbbiakban: kérelmezõ) jogorvoslati kérelmének, melyet Budapest Fõváros XVII. Kerület Önkormányzata (1173 Budapest, Pesti u. 165., a továbbiakban: ajánlatkérõ) "Bocskai utcai átemelõ és a hozzá tartozó terület szennyvízcsatornázása" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban Kbt.) 44. § (7) bekezdését, ezért ajánlatkérõ részvételi felhívása 10. b) 4. pontját "Az elõzõ 3 év bármelyikében szennyvízcsatorna-építésére vonatkozó árbevétele kisebb, mint 700 M Ft/év", és ajánlatkérõ azt követõ döntéseit megsemmisíti. Ezt meghaladóan a jogorvoslati kérelmet elutasítja.
<br>A Döntõbizottság ajánlatkérõvel szemben 1 000 000 Ft (azaz egymillió forint) bírságot szab ki.
<br>A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft (azaz egyszázötvenezer forint) igazgatási szolgáltatási díjat fizessen meg, ezen felül felmerült költségeiket felek maguk viselik.
<br>A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2004. február 9-i 15. számában tette közzé részvételi felhívását nyílt elõminõsítési eljárás megindítására a rendelkezõ részben meghatározott tárgyban.
<br>Ajánlatkérõ felhívása 10. b) pontjában meghatározta a jelentkezõk alkalmatlanná minõsítésének szempontjait, hat pénzügyi, gazdasági és öt mûszaki alkalmatlansági szempont. Többek között a 10. b) 4. pontban elõírta, hogy alkalmatlan az a jelentkezõ, akinek az elõzõ 3 év bármelyikében szennyvízcsatorna építésére vonatkozó árbevétele kisebb, mint nettó 700 M Ft/év.
<br>A 10. b) 7. pontban pedig meghatározta, hogy az is alkalmatlan, akinek az elõzõ 3 év valamelyikében nincs nettó 350 millió Ft/év értékû, egy megrendelõtõl származó, a közbeszerzés tárgyának (szennyvízcsatorna-építés) megfelelõ csatornaépítési munkája.
<br>Ajánlatkérõ dokumentációt is összeállított.
<br>A kérelmezõ 2004. február 25-én nyújtotta be a jogorvoslati kérelmét, melyben kérte jogsértés megállapítását, ajánlatkérõ részvételi felhívásának felülvizsgálatát.
<br>A kérelmezõ elõadása szerint a beruházás értékének elõzetes kalkulációjához (150-180 M Ft + áfa) képest a részvételi felhívás alkalmatlanná minõsítés fenti szempontjai eltúlzottak. Álláspontja szerint az ajánlatkérõ legfeljebb a szerzõdés teljesítéséhez ténylegesen szükséges feltételek mértékéig írhatja elõ alkalmassági követelményét, és tekintettel kell lenni a közbeszerzés becsült értékére.
<br>Minthogy a kért éves árbevétel nagysága és a referencia értéke többszöröse a beszerzés tárgyát képezõ munkáknak, így az alkalmatlanná minõsítés fenti szempontjai sértik a Kbt. 44. § (7) bekezdését.
<br>Véleménye szerint az alkalmatlansági szempontok ajánlatkérõ által meghatározott elõ írásai sértik az esélyegyenlõség elvét, mert az eljárásban indulható vállalkozások száma ilyen feltételek mellett lényegesen csökken. Több csatornázási beruházásra vonatkozó felhívást csatolt a becsült érték, illetve az alkalmatlansági szempontok alátámasztására. Tárgyalási nyilatkozatában elõadta, hogy az általa becsült érték magában foglalja az útépítést, -helyreállítást is. Megítélése szerint 200 millió Ft lenne még elfogadható a referencia értéke tekintetében. Az árbevétel követelmény vonatkozásában hivatkozott arra is, hogy abban "csatornázásból származó" megkötés teszi azt még inkább túlzottá.
<br>Ajánlatkérõ kérte a jogorvoslati kérelem elutasítását.
<br>Elõadta, hogy a közbeszerzés tárgyát képezõ munkákat állami céltámogatás igénybevételével kívánják megvalósítani. A beszerzés becsült értékét bruttó 368 732 ezer Ft-ban határozták meg, amely azonos az állami támogatás értékével.
<br>A céltámogatásra benyújtott pályázat 2. számú mellékletétének a beruházási adatlapján található a támogatott mûszaki tartalom, amely magában foglalja a lebonyolítói díjat. A kivitelezéssel kapcsolatos tervezõi mûvezetõi díj pedig a nyertes ajánlattevõt terheli. Ezen díjtételek figyelembevételével a kivitelezés nettó költsége 275 829 ezer Ft, melyet a szakminisztérium által a céltámogatáshoz közzétett fajlagos költségek alapján határoztak meg. A beruházás teljesítésének határidejét rövid idõtartamban - 2004. júniusi szerzõdéskötést, 2004. október 30-i véghatáridõt figyelembe véve - 4-5 hónapban állapították meg.
<br>A felhívás 10. b) 4. pontban meghatározott feltétel vizsgálata azt a célt szolgálja, hogy a részvételre jelentkezõ gazdaságilag alkalmas-e ekkora volumenû munka teljesítésére.
<br>Álláspontja szerint a fenti körülményekre tekintettel nem eltúlzott a pénzügyi alkalmasság körében kért éves árbevételszint. A beszerzés becsült értékének alig kétszeresét kitevõ éves bevétel tudja kellõen biztosítani, hogy a kivitelezõ a teljesítés során pénzügyileg nem fog ellehetetlenülni. A beszerzés értékénél valamivel kisebb, egy megrendelõtõl származó referenciával lehet megfelelõen vizsgálni ajánlattevõ technikai, személyi és szervezeti feltételeinek meglétét, ezért írták elõ a 10. b) 7. pontban ezen feltételt. A részvételi dokumentáció még nem tartalmazta a beruházás részletes mûszaki tartalmát. Erre figyelemmel vitatta, hogy kérelmezõ által meghatározott beruházási becsült érték megfelelõ lenne.
<br>Kiemelte, hogy a beszerzésben 1/3-os arányt képvisel az úthelyreállítás.
<br>A Döntõbizottság D.109/8/2004. számú határozatában 2004. március 2-án ideiglenes intézkedésként az eljárás felfüggesztésérõl határozott. Ajánlatkérõ bejelentette, hogy a Döntõbizottság ideiglenes intézkedését 2004. március 9-én vette át. 2004. március 8-án bontották a részvételi jelentkezéseket. A Strabag Rt., az Alterra Építõipari Kft., a Pest Megyei Víz és Csatornamû Építõipari Kft., a Hoffmann Építõipari Rt. és a Penta Általános Építõipari Kft nyújtott be jelentkezést.
<br>A kérelmezõ jogorvoslati kérelmének mindkét eleme alkalmatlansági szempontot sérelmez. A Döntõbizottság megállapította, hogy kérelmezõ pénzügyi alkalmatlansági szemponttal kapcsolatos kérelmi eleme alapos, a referenciát vitató kérelmi eleme azonban nem alapos az alábbi indokokra tekintettel.
<br>A Kbt. 44. § (1) bekezdése az alábbiak szerint határozza meg a pénzügyi, gazdasági és mûszaki alkalmassággal kapcsolatos követelményeket:
<br>"44. § (1) Az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható
<br>a) pénzügyi intézménytõl származó - errõl szóló - nyilatkozattal;
<br>b) mérlegének (egyszerûsített mérlegének, beszámolójának vagy konszolidált mérlegének) benyújtásával;
<br>c) elõzõ, legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;
<br>d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.
<br>(2) Az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható
<br>a) az elõzõ legfeljebb három év legjelentõsebb szállításainak, szolgáltatásainak, illetve az elõzõ öt év legjelentõsebb, építési beruházásainak ismertetéseivel (legalább az ellenszolgáltatás összege, a teljesítés ideje, és a szerzõdést kötõ másik fél megnevezésével);
<br>b) mûszaki-technikai felszereltségének leírásával;
<br>c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával akik a minõség-ellenõrzésért felelõsek;"
<br>A Kbt. 44. § (7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményelvet pedig - a beszerzés becsült értékére is tekintettel - a szerzõdés teljesítéséhez ténylegesen szükséges feltételek mértékéig lehet elõírni.
<br>A Kbt.-ben általános jelleggel meghatározott "a teljesítéshez szükséges feltételek mértékéig" követelménynek megfelelõen kell a konkrét közbeszerzési eljárásban meghatározni a feltételek mértékét, és késõbb azoknak megfelelõen dönteni az alkalmasság kérdésérõl.
<br>A teljesítésre való alkalmasság körében lényeges és figyelembe veendõ körülmények: a beszerzés értéke, a beszerzés tárgya, a megkötendõ szerzõdés jellege stb. Mindezek tükrében vizsgálhatók az alkalmatlansági szempontok, illetve azok mértéke. A konkrét beszerzésnél a beszerzés tárgya szennyvízcsatorna kivitelezése.
<br>A beszerzés értéke vonatkozásában a Döntõbizottság nem elfogadta el a kérelmezõ kimutatását. Ajánlatkérõ által be csatolt, fentiekben ismertetett dokumentumok alapján megalapozottan az állapítható meg, hogy a beszerzés becsült értéke nettó 270-300 M Ft-ra tehetõ, amelybõl a tervezõi mûvezetõi tevékenységet is el kell végezni.
<br>A kifogásolt pénzügyi, gazdasági alkalmassági szempont értékelése során a Döntõbizottság elsõdlegesen a Kbt. fenti szakaszában konkrétan is nevesített "beszerzési értékre is tekintettel" feltétel meglétét vizsgálta. E korlát meghatározásának nyilvánvaló indoka az, hogy nagyságrendileg különbözõ beszerzések esetében az alkalmassági, alkalmatlansági szempontok ne legyenek azonosak. A létrehozandó teljesítési értékhez is igazodjanak az alkalmassági követelmények.
<br>Jelen esetben a beszerzés becsült értéke nettó 270-300 M Ft. Erre a beszerzési értékre a Döntõbizottság álláspontja szerint nincs tekintettel az ajánlatkérõ által kért nettó 700 M Ft/év bevétel az elõzõ három év mindegyikében, méghozzá szennyvízcsatorna-építésbõl.
<br>A Döntõbizottság álláspontja szerint a pénzügyi gazdasági alkalmasság egyébként sem függ attól a körülménytõl, hogy az árbevétel csak egyfajta tevékenységbõl származik-e. Ajánlatkérõ elõ írása egyben azt jelenti, hogy a jelentkezõnek mind a három évben legalább kettõ ilyen csatornázási munkát kell elvégeznie ahhoz, hogy pénzügyi-gazdasági szempontból megfeleljen. Ez egyébként ellentétes a mûszaki követelményével, ugyanis referencia vonatkozásában elegendõnek ítélte a három év alatt egyetlen 350 M Ft nettó értékû munka elvégzését.
<br>A Döntõbizottság megítélése szerint a kért munkák volumene alapján nem lehet következtetést levonni ilyen nagyságú árbevétel-feltétel indokoltságára. Továbbá arra sem, hogy a többi pénzügyi, gazdasági alkalmassági elõ írás mellett még ennek a teljesítése is szükséges. A Döntõbizottság álláspontja szerint e feltétel nélkül is minõsülhet pénzügyi gazdasági szempontból alkalmasnak a teljesítésre jelentkezõ.
<br>A Döntõbizottság a fenti tényezõk együttes értékelése alapján megállapította, hogy ajánlatkérõ által meghatározott pénzügyi alkalmassági szempont meghaladja a teljesítéshez szükséges mértéket. A Kbt. 44. § (7) bekezdéseinek rendelkezése épp annak kíván gátat szabni, hogy az ajánlatkérõk magukat túlbiztosíthassák, a szükséges mértéket meghaladóan támasszanak követelményt, és ezzel a teljesítésre alkalmasak kizáródjanak a versenybõl.
<br>A Döntõbizottság másodlagosan azt vizsgálta, hogy jogszerû-e ajánlatkérõ felhívásának 10. b) 7. pontjában meghatározott azon feltétel, miszerint alkalmatlan az a jelentkezõ, akinek az elõzõ 3 év valamelyikében nincs nettó 350 millió Ft/év értékû, egy megrendelõtõl származó, a közbeszerzés tárgyának (szennyvízcsatorna-építés) megfelelõ referenciamunkája.
<br>A Döntõbizottság megállapította, hogy kérelmezõ ezen kérelmi eleme nem alapos.
<br>A referenciamunkák azon alkalmassági igazolási módhoz tartoznak, melynek alapján az vizsgálható, hogy a részvételre jelentkezõ adott tárgyú, értékû, összetettségû munka tényleges elvégzésére alkalmas. Jelen esetben ajánlatkérõ azonos tárgyú munkára kért referenciát. A kért referenciamunka nettó értéke megegyezik a beruházás bruttó értékével. Erre tekintettel a beszerzés becsült értékét nem jelentõsen meghaladó referencia munkaként kért nagyságrend nem eltúlzott. Különösen arra is tekintettel, hogy jelen esetben ajánlatkérõ rövid idõtartam, 4-5 hónap alatt kívánja a beruházást megvalósítani.
<br>A Döntõbizottság a konkrét jogsértésre tekintettel nem vizsgálta már a kérelmezõ által hivatkozott alapelvek megsértésének kérdését.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 44. § (7) bekezdését, és ezért a 88. § (1) bekezdés c) pontja alapján a részvételi felhívás 10. b) 4. pontjának és azt követõ ajánlatkérõi döntések megsemmisítésérõl határozott.
<br>A Döntõbizottság a Kbt. 88. § (1) bekezdés a) pontja alapján utasította el a kérelmezõnek a referenciamunkával kapcsolatos kérelmi elemét. A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdés szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény idõpontjában hatályos költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdés szerint a bírság összegét az eset összes körülményeire, így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a jogsértés reparálhatóságára tekintettel nem ítélte indokoltnak a minimális bírságnál magasabb összegû bírság kiszabását A Döntõbizottság a közbeszerzési eljárás irataiból megállapította, hogy ajánlatkérõ bizottsági formában hozta meg döntéseit, erre tekintettel személyi felelõsségre nem vonhatott le következtetést.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése alapján biztosítja.
<br>
<br>Budapest, 2004. március 23.
<br>
<br>Dr. Varga László s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>