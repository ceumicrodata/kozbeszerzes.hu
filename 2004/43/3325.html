<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>(3325/2004)
</h2>
<br>1024. Budapest, Margit krt. 85.
<br>Ikt.sz.: D.58/12/2004
<br>
<br>Tárgy: a Plasztán Kft. jogorvoslati kérelme a Budapest Fõváros XVI. Kerületi Önkormányzat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Plasztán Kereskedelmi, Vendéglátó és Szolgáltató Kft. (1165 Budapest, Centenáriumi sétány u. 20., képviseli: dr. Matúz Norbert ügyvéd, 1114 Budapest, Bartók Béla út 53. 11/4., a továbbiakban: kérelmezõ) jogorvoslati kérelmét, melyet a Budapest Fõváros XVI. Kerületi Önkormányzat (1163 Budapest, Havashalom u. 43. a továbbiakban: ajánlatkérõ) "Budapest XVI. Kerületi Önkormányzat fenntartásában lévõ közoktatási intézményekben a szorgalmi idõszak alatt közétkeztetés biztosítása (reggeli, ebéd, uzsonna)" tárgyú közbeszerzési eljárása ellen nyújtott be, elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:
<br>Ajánlatkérõ 2003. november 5-én a Közbeszerzési Értesítõ 45. számában (8007/2003 számon) ajánlati felhívást tett közzé nyílt közbeszerzési eljárás lefolytatására a rendelkezõ részben megjelölt tárgyban.
<br>A felhívás 3. a) pontja tartalmazta az intézmények felsorolását az alábbiak szerint:
<br>Batthyány Ilona Általános Iskola,
<br>Centenáriumi Általános Iskola és Szakiskola,
<br>Herman Ottó Nyelvtagozatos Általános Iskola,
<br>Jókai Mór Általános Iskola,
<br>Kölcsey Ferenc Általános Iskola,
<br>Sashalmi Tanoda Általános Iskola,
<br>Szent-Györgyi Albert Általános Iskola,
<br>Táncsics Mihály Általános Iskola és Gimnázium.
<br>Ajánlatkérõ részajánlat tételére lehetõséget biztosított intézményenkénti bontásban. A többváltozatú ajánlat adását nem tette lehetõvé.
<br>A felhívás 4. pontja szerint a szerzõdés 2004. február 2-ától határozatlan idõre szól.
<br>Az ajánlati felhívás 11. pontjában határozta meg ajánlatkérõ az ajánlattevõk pénzügyi, gazdasági és mûszaki alkalmassága igazolásával kapcsolatos követelményeit és az ajánlattevõknek a szerzõdés teljesítésére alkalmatlanná minõsítésének szempontjait.
<br>A felhívás 13. a) pontjában az ajánlatok elbírálásának szempontjaként a legalacsonyabb összegû ellenszolgáltatást jelölte meg.
<br>Ajánlatkérõ intézményenként dokumentációt is készített, amely tartalmazta az ajánlatok elkészítéséhez szükséges információkat, útmutatót, az ajánlattal szemben támasztott alaki és tartalmi követelményeket, a várható keretlétszámokat, valamint a pályázati adatlapot.
<br>A pályázati adatlap az ajánlattevõ adatain kívül a kért ellenszolgáltatás összege vonatkozásában egy táblázatot tartalmazott, melyben meg kellett adni a reggeli, ebéd és uzsonna vonatkozásában a nettó egységárat, az áfát és a bruttó egység árat, forintban.
<br>Az adatlapon szerepelt, hogy az ajánlatok elbírálása az adagszámmal súlyozott átlagár alapján történik, és szerepelt az adagszámmal súlyozott átlagár számítási módjának képlete.
<br>A dokumentáció részét képezõ szerzõdéstervezet 2. pontja a szerzõdéses árak megnevezés alatt a reggeli-, ebéd- és uzsonna nyersanyagnorma megadását kérte áfával és áfa nélkül, valamint az eladási árat áfa nélkül és az eladási árat 12%-os áfával.
<br>A szerzõdéstervezet tartalmazta, hogy az árak vonatkoznak az iskolákban biztosított felnõttétkeztetés áraira is, a szerzõdéses ár magában foglalja a szállítási költségeket, illetve a szolgáltatás teljesítésével kapcsolatban felmerülõ bármely egyéb költségeket.
<br>A szerzõdéstervezet ezen pontja tartalmazta azt is, hogy a bruttó eladási (nyersanyag + szolg. rezsi + áfa szerint adag/napban megadott) árak 2004. augusztus 31-ig érvényesek. Ezt követõen ártárgyalást lehet lefolytatni, mely alapján 2005. február 1-jétõl módosulhat az eladási ár. Az árváltozás infláció követõ, melyre a KSH közlése az irányadó æ 5%-os eltéréssel mindkét irányban. Az ártárgyalást a szerzõdést aláíró felek, a vállalkozó megkeresésére, annak írásbeli ajánlata alapján folytatják le.
<br>Ugyancsak a dokumentáció részét képezte "Az ajánlatkérõnek a szolgáltatással kapcsolatos további elvárásai", mely többek között az alábbiakat tartalmazta:
<br>
<br>10. pont: Az intézményekre vonatkozó egységes nyersanyagnormák a Budapest Fõváros XVI. Ker. Önkormányzat Képviselõ-testülete - többször módosított - 7/1998. (IV. 23.) Ök. rendelete szerint (12%-os áfatartalommal): napi háromszori étkezés: 248 Ft, csak ebéd: 165 Ft.
<br>2003. november 25-én ajánlatkérõ konzultációt tartott, melyen az ELAMEN Rt. és a JUNIOR Rt. képviselõi voltak jelen, s többek között az alábbi kérdéseket tették fel:
<br>"Kérdés: A szerzõdéstervezet szerint 2004. augusztus 3l-ig érvényesek a bruttó eladási árak. 2004. augusztus 31-tõl 2005. február 1-jéig milyen áron történik a teljesítés?
<br>Válasz: Az ajánlati felhívás szerint a szerzõdés 2004. február 2-ától szóló teljesítésre vonatkozik.
<br>Kérdés: Azzal van a probléma jogi értelmezés szempontjából, hogy ha 2004. augusztus 31-ig érvényesek az árak, akkor 2004. szeptember 1-jétõl új árak lépnek érvénybe. A következõ mondat szerint ezt követõen ártárgyalást lehet folytatni és 2005. február 1-jétõl módosulhat az ár. Ott van hat hónap. Válasz: Erre a kérdésre írásban szeretnénk válaszolni, mert a rendelettel kapcsolatban változtatások gondolata merült fel és folyamatban van a rendelet átdolgozása.
<br>Kérdés: Javasoljuk, hogy nézze meg a XVI. Ker. Önkormányzat a fõvárosi normákat és az eltéréseket. Kérjük, hogy mivel az áfatörvény már kint van, ezért tájékoztassák az ajánlattevõket, hogy ennek tükrében adják meg ajánlataikat.
<br>Válasz: A Kbt. 38. §-a alapján feltett kérdésekre mindegyik cég, amelyik megvásárolta a dokumentációt, meg fogja kapni a választ."
<br>Az ajánlatkérõ által 2003. december 8-án megküldött tájékoztatásban az 5. és 7. kérdés és válasz így hangzott:
<br>- "A szerzõdés 2. pontjára hivatkozva kérjük, fejtsék ki részletesen, 2004. augusztus 31. és 2005. február 1. között milyen szolgáltatási ár van érvényben?
<br>- Az ajánlattevõk által megadott bruttó eladási árak 2005. január 31-ig érvényesek. Ezt megelõzõen ártárgyalást lehet folytatni, mely alapján módosulhat az eladási ár.
<br>- Hogyan gondolja a 80/1999. (XII. 28.) GM-EüM-FVM együttes rendelet betartását úgy, hogy a 2003. február 1-jétõl hatályban lévõ nyersanyagnormákat és eladási árakat szolgáltató 2005. február 1-jéig nem változtat hatja.
<br>- Tájékoztatjuk a tisztelt ajánlattevõket, hogy a nyersanyag normát a mindenkori rendeletünkhöz igazodva kell figyelembe venni. Az ajánlattevõ által megadott bruttó eladási ár 2005. január 31-ig érvényes, mely nemcsak a nyersanyagnormát tartalmazza, hanem a szolgáltatás rezsijét és áfáját is."
<br>Az ajánlattételi határidõre, 2003. december 16-ra a kérelmezõn kívül az ELAMEN Rt., a JUNIOR Rt. és a Pensió 17. Kft. nyújtott be ajánlatot valamennyi részajánlatra.
<br>Ajánlatkérõ az ajánlatokat megvizsgálta, értékelte és ennek során 2003. december 19-én levélben értesítette ajánlattevõket, hogy az eredményhirdetést 2004. január 13-ra halasztotta.
<br>2004. január 12-én ajánlatkérõ kérdést intézett kérelmezõhöz, a JUNIOR Rt.-hez és az ELAMEN Rt.-hez az "alacsony ár fenntartása, illetve annak indokolása" vonatkozásában másnap reggel 8 óra 30 perces határidõvel. Mindhárom ajánlattevõ határidõre közölte, hogy a megadott árat fenntartja.
<br>Kérelmezõ ajánlatában a pályázati adatlapon, a kért ellenszolgáltatás összegét tartalmazó táblázatban az áfát 15%-ban adta meg.
<br>A JUNIOR Rt. a pályázati adatlapon az áfát forintban adta meg, az ajánlat szükség szerinti részletezése körében 15% áfamértéket jelölt meg. Az ELAMEN Rt. a pályázati adatlapon és a csatolt szerzõdéstervezetben két bruttó egységárat adott meg, melybõl a kisebb összeg 12% áfát, a magasabb összeg 15% áfát tartalmazott.
<br>2004. január 13-én ajánlatkérõ eredményt hirdetett. Nyertesként valamennyi intézmény tekintetében a JUNIOR Rt.-t hirdette ki, a nyertest követõ legkedvezõbb ajánlatot tevõ az ELA MEN Rt. lett. A Pensió 17. Kft.-t érvénytelenség miatt ajánlatkérõ kizárta.
<br>Kérelmezõ 2004. január 27-én nyújtott be jogorvoslati kérelmet, melyet február 2-án kiegészített és a tárgyaláson módosított. Kérelmében kérte, hogy a Döntõbizottság állapítsa meg a jogsértést, semmisítse meg az eljárást lezáró döntést és kötelezze az ajánlatkérõt a Kbt. szabályai szerinti eljárásra, valamint az eljárás során felmerült költségek viselésére. Ideiglenes intézkedésként kérte az eljárást lezáró szerzõdés megkötésének megtiltását.
<br>Elõadta, hogy ajánlatkérõ megsértette a Kbt. 55. § (2) bekezdését azzal, hogy megfelelõ indok nélkül halasztotta el az eredményhirdetést, mivel az ajánlatok értékelése csak az eredményhirdetést megelõzõ napon volt, így az idõigényességgel való indokolás nem reális. Elõadta továbbá, hogy ajánlatkérõ megsértette a 26. § (2) bekezdését és a 48. § (1) bekezdését azzal, hogy az eredményhirdetés elhalasztásával együtt nem módosította a szerzõdéskötés idõpontját.
<br>Sérelmezte, hogy az írásbeli összegezés nem felel meg a Kbt. 61. § (1) bekezdésében foglaltaknak, mert nem a Kbt. 5. sz. mellékletének megfelelõen készítette el ajánlatkérõ. Nem tartalmaz arra vonatkozó tájékoztatást, hogy ajánlattevõk a kirívóan alacsony ár vonatkozásában adtak-e, illetve milyen választ adtak ajánlatkérõnek. Álláspontja szerint ez sérti a Kbt. 24. § (1) bekezdését is.
<br>Elõadta, hogy ajánlatkérõ megsértette a Kbt. 33. § (1) bekezdését, mivel álláspontja szerint az ajánlati felhívás nem volt alkalmas a megfelelõ ajánlat tételére. Ennek indokául elõadta, hogy a szerzõdés nem hozható létre egy olyan nyertes ajánlattevõvel, ahol az ajánlati felhívás, s így az ajánlat alapját egy már hatályban nem lévõ nyersanyagnormára, illetve áfamértékre alapozott számítással megadott rezsiköltség képezi, tekintettel arra, hogy eltérõ nyersanyagnorma-összeg esetén az ajánlattevõ esetleg más rezsikulccsal számol.
<br>Sérelmezte továbbá, hogy az ELAMEN Rt. ajánlata érvénytelen, mert 12 és 15%-os áfatartalommal is adott ajánlatot, tehát annak ellenére, hogy ajánlatkérõ ennek lehetõségét kizárta, többváltozatú ajánlatot tett.
<br>Kérte annak megállapítását is, hogy a nyertes ajánlatában a nyertes által megadott árakban alkalmazott szorzó eltér a 15%-os áfakulcstól, továbbá a különbözõ étkezések vonatkozásában egymástól is eltérõ szorzókat alkalmazott. Ajánlatkérõnek a 43. § (7) bekezdése értelmében a számítási hibát korrigálni kellett volna és errõl az ajánlattevõket értesíteni, másrészt a Kbt. 57. § (1) bekezdése alapján felvilágosítást kellett volna kérni. Ajánlatkérõ nem gyõzõdött meg arról, hogy valóban a legkedvezõbb ajánlatot tevõt hirdette-e ki nyertesként, és ezzel megsértette az 59. § (1) bekezdését is.
<br>Elõadta továbbá, hogy a nyertes ajánlattevõ ajánlata érvénytelen, mert nem a törvényes mértékû áfát alkalmazta, tehát nem tett eleget a dokumentáció elõírásainak, mely a jogszabályban megadott mértékû áfa alkalmazását írta elõ. Álláspontja szerint ezzel sérült a Kbt. 52. § (1) bekezdése is, mert ajánlatkérõ nem állapította meg az ajánlat érvénytelenségét.
<br>Végül kérte jogsértés megállapítását abban a vonatkozásban is, hogy a 2003. november 25-i konzultáción ajánlatkérõ által vállalt írásbeli válasz elmaradt az eladási árak érvényességi határidejével kapcsolatban.
<br>Ajánlatkérõ észrevételében és tárgyalási nyilatkozatában kérte az álláspontja szerint megalapozatlan jogorvoslati kérelem elutasítását.
<br>Az eredményhirdetés elhalasztása vonatkozásában elõadta, hogy álláspontja szerint a jogorvoslati kérelmet a kérelmezõ a jogvesztõ határidõn túl terjesztette elõ. Ezen túlmenõen elõadta, hogy az eredményhirdetés elhalasztására a Kbt. értelmében egy alkalommal jogosult, s az ehhez szükséges tájékoztatási kötelezettségének eleget tett. Álláspontja szerint a karácsonyi ünnepekre való tekintettel indokolt volt a halasztás. Elõadta, hogy nem sértette meg a Kbt. 48. § (1) bekezdését teleintettel arra, hogy nem az ajánlattételi határidõt módosította. A Kbt. 26. § (2) bekezdését szintén nem sértette meg, tekintettel arra, hogy a felhívásban rögzített feltételeket nem módosította.
<br>Az összegezés vonatkozásában elõadta, hogy azt a Kbt. 5. sz. mellékletének megfelelõen készítette el.
<br>A Kbt. 33. § (1) bekezdésének sérelme vonatkozásában elõadta, hogy annak ellenére, hogy az önkormányzat módosította a 7/1998. (IV. 23.) Ök. rendeletet, az abban meghatározott nyersanyagnorma értéke változatlan maradt, a bruttó nyersanyagnorma az általános forgalmi adó növekedésének mértékével megegyezõen változott, tehát az ajánlattevõk esélyegyenlõségét nem sértette.
<br>Álláspontja szerint az ELAMEN Rt. ajánlata nem tekinthetõ többváltozatú ajánlatnak, az elbírálásba csak a 15%-os áfatartalmú ajánlati árat vonta be. A 12%-os áfatartalmú ajánlatot a jogszabály változására tekintettel figyelmen kívül hagyta. Kérte ezen kérelmi elem elutasítását elkésettség miatt is.
<br>Elõadta, hogy a nyertes ajánlattevõ ajánlata érvényes, tekintettel arra, hogy annak áfatartalma megfelel a vonatkozó jogszabálynak. Hivatkozott arra, hogy a kerekítés szabályaira tekintettel elfogadható a kis eltérés, ami a 15%-hoz képest megállapítható.
<br>Elõadta, hogy az áfatörvény változása valamennyi ajánlattevõ által ismert volt, tehát az is, hogy 2004-ben a 15%-os áfa alkalmazása lesz kötelezõ. Álláspontja szerint errõl külön nem volt köteles tájékoztatni az ajánlattevõket, akik mint gazdasági társaságok, tisztában vannak a jogszabályok változásával és a hatálybalépés idõpontjával, s azzal, hogy a hatályos jogszabályokat kell alkalmazni. Az a válasz, hogy "a mindenkori rendeletünkhöz igazodva kell a nyersanyagnormát figyelembe venni" álláspontja szerint egyértelmûen azt jelentette, hogy a 2004-ben, tehát a szerzõdés megkötésének és a teljesítésnek megfelelõen hatályos jogszabályok szerint kell eljárnia. Az önkormányzat képviselõ-testülete az ajánlatbeadási határidõt követõen tárgyalta meg a 7/1998. (IV. 23.) Ök. rendelet módosítását, és éppen a folyamatban lévõ közbeszerzési eljárásra való tekintettel nem változtatta a nyersanyagnormát, így biztosítva az ajánlattevõk számára a verseny tisztaságát és az esélyegyenlõséget. Elõadta, hogy álláspontja szerint egyik ajánlattevõt sem érte jogsérelem, mert valamennyien a törvény változására figyelemmel tették meg az ajánlatukat. Álláspontja szerint annak nincs relevanciája, hogy mi lett volna akkor, ha a képviselõ-testület megváltoztatja a nyersanyagnormát, mert ez nem történt meg. Álláspontja szerint a verseny tisztasága és az esélyegyenlõség követelménye sem sérült, mert valamennyi ajánlattevõ ugyanazt a tájékoztatást kapta, tehát azonos eséllyel tehették meg ajánlatukat.
<br>Egyéb érdekeltként a JUNIOR Rt. és az ELAMEN Rt. tett észrevételt, mindketten kérték a kérelem elutasítását.
<br>A Döntõbizottság 2004. február 2-án kelt D.58/5/2004. számú határozatában ideiglenes intézkedésként megtiltotta a nyertes ajánlattevõvel a szerzõdés megkötését.
<br>A Döntõbizottság megállapította, hogy a kérelem az alábbiak szerint megalapozatlan:
<br>A Döntõbizottságnak elõször azt kellett vizsgálnia az egyes kérelmi elemekkel kapcsolatban, hogy a jogorvoslati kérelem a törvényes határidõn belül került-e elõterjesztésre.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Kbt. kétféle határidõt állapít meg jogorvoslati kérelem benyújtásával kapcsolatban. A 90 napos (objektív) határidõt a jogsértõ esemény bekövetkezésétõl kell számítani, a Kbt. három eseménnyel kapcsolatban meg is határozza azt, hogy mit kell a jogsértõ esemény bekövetkezése idõpontjának tekinteni. A másik, a 15 napos (szubjektív) határidõt az e törvény szabályait sértõ esemény tudomásra jutásától kell számítani. Bármelyik határidõt lépi is túl a kérelmezõ a kérelme benyújtásával, a kérelme elkésett.
<br>Kérelmezõ kérte annak megállapítását, hogy ajánlatkérõ jogsértõ módon, megfelelõ indokolás nélkül halasztotta el az eredményhirdetés idõpontját, s ezzel megsértette a Kbt. 55. § (2) bekezdését, valamint ezzel összefüggésben a 26. § (2) bekezdését és a 48. § (1) bekezdését.
<br>A Döntõbizottság megállapította, hogy kérelmezõ ajánlatkérõ 2003. december 19-i telefaxából értesült az eredményhirdetés elhalasztásáról, részére a jogorvoslati kérelem benyújtására vonatkozó határidõ - a munkaszüneti napokra tekintettel - 2004. január 5-én letelt, így a kérelem e vonatkozásban a jogvesztõ határidõn túl került benyújtásra. A Döntõbizottság nem fogadta el kérelmezõnek azt az indokolását, hogy csak az eredményhirdetést megelõzõ napon szerzett tudomást a jogsértésrõl, mivel a jogvesztõ határidõ szempontjából nincs relevanciája annak, hogy ajánlatkérõ az eredményhirdetést megelõzõen mikor hozta meg a döntését.
<br>A telefax alapján kérelmezõ tudomást szerzett arról is, hogy ajánlatkérõ nem módosította a szerzõdéskötés idõpontját tekintettel arra, hogy erre az ajánlattételi határidõ lejártáig lett volna lehetõsége.
<br>Kérelmezõ kérte annak megállapítását, hogy ajánlatkérõ ajánlati felhívása nem volt alkalmas arra, hogy annak alapján az ajánlattevõk megfelelõ ajánlatot tehessenek, valamint, hogy a megfelelõ, írásbeli tájékoztatást ajánlattevõk részére nem adta meg. Álláspontja szerint az ajánlatkérõ Önkormányzati rendeletének az ajánlattételi határidõt megelõzõen már ismert módosítása miatt ajánlatkérõ csak akkor hozta volna ajánlattevõket abba a helyzetbe, hogy megfelelõ ajánlatot tehessenek, ha megfelelõen tájékoztatja õket arról, hogy az árképzés során az ajánlattételi határidõben hatályos Önkormányzati rendelet, vagy a szerzõdéskötéskor hatályos Önkormányzati rendelet szerint tegyék meg ajánlataikat. Azzal a tájékoztatással, hogy a "mindenkori hatályos" rendelet szerint kell eljárniuk, a választ megkerülte és ajánlattevõket bizonytalanságban hagyta, mert az ajánlati dokumentációban megadott, a bruttó ár részét képezõ, áfakulcs 2004. január elsejétõl, az áfatörvény változása következtében 12%-ról 15%-ra módosult, s az áfa mértékének változása az önkormányzati rendeletben megjelent.
<br>A Döntõbizottság megállapította, hogy kérelmezõ ezen kérelmi elemeit is a jogvesztõ határidõn túl nyújtotta be. Ajánlatkérõ a fenti tájékoztatást 2003. december 8-án küldte meg ajánlattevõk részére, s kérelmezõ saját elõadása szerint 2003. december 15-én az önkormányzat internetes honlapján olvasta, hogy a képviselõ-testület ülésén a vonatkozó önkormányzati rendelet módosítása napirendi pontként szerepel. A Kbt. 38. § (2) bekezdése szerinti kiegészítõ tájékoztatás megadására rendelkezésre álló határidõ utolsó napja pedig 2003. december 10. volt, így e körben valamennyi, a kérelmezõ álláspontja szerint jogsértõ esemény megtörténtérõl való tudomásszerzéshez képest a jogvesztõ határidõ letelt.
<br>A Kbt. 33. § (1) bekezdése szerint az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.
<br>A Döntõbizottság a jogorvoslati eljárás során tájékoztatta arról a feleket, hogy a Kbt. 79. § (6) bekezdése alapján vizsgálatát kiterjeszti arra, hogy ajánlatkérõ lehetõvé tette-e ajánlattevõk számára, hogy az ajánlati felhívás és a dokumentáció alapján egyenlõ eséllyel, megfelelõ ajánlatot tegyenek. A Döntõbizottság az ajánlatkérõ által csatolt, módosított Önkormányzati rendelet alapján megállapította, hogy az a nyersanyagnorma tekintetében nem változott, így e vonatkozásban az ajánlattevõk megfelelõ ajánlatot tudtak tenni. Az áfatörvény változása valamennyi ajánlattevõ számára ismert volt, s a három érvényes ajánlatot tevõ, így maga a kérelmezõ is, ajánlatát a 2004-ben hatályba lépõ szabályoknak megfelelõen tette meg, tekintettel a 2004-ben történõ szerzõdéskötésre és teljesítésre. Az ajánlatkérõ mindhárom ajánlatot a 15%-os áfával képzett, bruttó eladási ár alapján hasonlította össze, így jogsérelem az ajánlattevõket nem érte.
<br>Kérelmezõ kérte annak megállapítását is, hogy az ELAMEN Rt. ajánlata érvénytelen volt, mert azt alternatív ajánlatnak kell tekinteni. A Döntõbizottság megállapította, hogy az ELAMEN Rt. ajánlata nem tekinthetõ többváltozatú ajánlatnak. A többváltozatú ajánlat esetében valamely szerzõdési elem tekintetében az ajánlatnak, annak tartalmát tekintve, el kell térnie. Az ELA MEN Rt. egyetlen ajánlatot adott, egyetlen nettó eladási árat határozott meg, s ehhez ajánlatában megadta a 2003-ban és a 2004-ben alkalmazandó áfa mértékét is. Tekintettel arra, hogy 2004-ben ajánlatkérõ csak a 15%-os áfa alkalmazásával tud szerzõdést kötni, nem merülhetett fel a választás lehetõsége, és ajánlatkérõ a bírálat során nem is vette figyelembe a 12%-os áfamértéket. A Döntõbizottság ezen kérelmi elemet megalapozatlanság miatt elutasította. Kérelmezõ kérte annak megállapítását, hogy az írásbeli összegezés nem felel meg a Kbt. szabályainak, valamint sérti a nyilvánosság elvét azáltal, hogy a kirívóan alacsony ár vonatkozásában adott válaszokat nem tartalmazza.
<br>A Kbt. 61. § (1) bekezdése elõírja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.
<br>A Kbt. 5. sz. melléklete szerint az összegezésnek az eljárásról tartalmaznia kell:
<br>
<br>2. a) Az érvényes ajánlatot tevõ, ki nem zárt és alkalmasnak talált ajánlattevõk neve, ajánlatuknak az elbírálás szempontja és - az összességében legelõnyösebb ajánlat választása esetén - annak részszempontjai szerinti tartalmi elemei:
<br>b) ** Az a) pont szerinti ajánlatok értékelése a következõ táblázatba foglalva:
<br>c) ** A táblázatban szereplõ értékelési pontszámok indokolása:
<br>
<br>3. Az érvénytelen ajánlatot tevõ, kizárt, illetve alkalmatlan ajánlattevõk neve és az érvénytelenség, a kizárás vagy az alkalmatlanság indokai:
<br>
<br>4. a) Eredményes eljárás esetén a nyertes ajánlattevõ neve és ajánlata kiválasztásának indokai:
<br>b) * A nyertest követõ legkedvezõbb ajánlatot tevõ neve és ajánlata kiválasztásának indokai:
<br>
<br>5.* A beszerzés azon része, melyre a nyertes, illetve az õt követõ ajánlattevõ harmadik személlyel szerzõdést köthet:
<br>A Döntõbizottság megalapozatlanság miatt elutasította kérelmezõnek ezen kérelmi elemét, mert sem az összegezés vonatkozásában, sem egyéb szakaszaiban a törvény nem írja elõ a kirívóan alacsony ár vonatkozásában feltett kérdésre adott válaszra vonatkozóan az ajánlattevõk tájékoztatását.
<br>Kérelmezõ kérte a nyertes ajánlat érvénytelenségének megállapítását arra való hivatkozással, hogy az ajánlatban megadott áfaösszeg nem a törvényben meghatározott mértékû, illetõleg a különbözõ étkezések vonatkozásában egymástól is eltérõ mértékû szorzókat alkalmazott.
<br>A Döntõbizottság megállapította, hogy a nyertes ajánlattevõ ajánlatában a nettó egységárakat négy tizedes pontossággal jelölte meg, a bruttó egységárakat pedig egész számokban. A két egységárból került kiszámításra az áfa összege, s ez eredményezte azt, hogy az áfaösszegek forintban történõ megadása négy tizedes pontossággal nem pontosan a bruttó összeg 15%-os összegét adják ki. A Döntõbizottság álláspontja szerint ez nem teszi érvénytelenné az ajánlatot, és számítási hibaként sem korrigálható. A Döntõbizottság álláspontja szerint a kerekítés szabályai ilyen körben alkalmazhatóak.
<br>E körben a kérelmezõ kérte annak megállapítását is, hogy ajánlatkérõ megsértette a Kbt. 57. § (1) bekezdését azzal, hogy nem kért ajánlattevõtõl felvilágosítást, valamint az 59. § (1) bekezdését is azzal, hogy nem gyõzõdött meg arról, hogy a legkedvezõbb ajánlatot tevõt hirdette ki nyertesként.
<br>A Kbt. 57. § (1) bekezdése alapján az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.
<br>E törvényhely alapján tehát ajánlatkérõ csak jogosult, de nem köteles a felvilágosítás kérésére, tehát ajánlatkérõ még abban az esetben sem követett volna el jogsértést e szakasz alapján, amennyiben számára nem lett volna egyértelmû az ajánlat ezen eleme, ezért a Döntõbizottság ezt a kérelmet is elutasította megalapozatlanság miatt.
<br>A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést. A Döntõbizottság nem találta megalapozottnak ezt a kérelmi elemet tekintettel arra, hogy a nyertes ajánlata tartalmazta a legalacsonyabb bruttó eladási árat.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján a részben elkésett, részben alaptalan kérelmet elutasította.
<br>A Kbt. 88. § (1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.
<br>A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 5.
<br>
<br>Dr. Telek Katalin s. k., Hámori András s. k.,
<br>közbeszerzési biztos közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>