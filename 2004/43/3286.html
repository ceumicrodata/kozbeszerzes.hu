<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3286/2004)
</h2>
<br>1024 Budapest, Margit krt. 85.
<br>Ikt.sz.: D.9/10/2004.
<br>
<br>Tárgy: a Szféra-Tisza Kft. jogorvoslati kérelme a Magyar Turizmus Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Szféra-Tisza Kft. (5001 Szolnok, Pf. 151, képviseli: dr. Czifra Károly ügyvéd, 5000 Szolnok, Dózsa Gy. u. 2. I. 2., a továbbiakban: kérelmezõ) jogorvoslati kérelmét, melyet a Magyar Turizmus Rt. (1012 Budapest, Vérmezõ u. 4., képviseli: dr. Tasnádi Gábor ügyvéd, 1111 Budapest, Kende u. 18. VI. 18., a továbbiakban: ajánlatkérõ) "a 2004. évi Tisza-tavi Fesztivál rendezvénysorozat forgatókönyvének összeállítása, teljes körû elõkészítése, promóciója, a forgatókönyv alapján a rendezvény megszervezése és lebonyolítása a dokumentáció alapján" tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>
<br>INDOKOLÁS
<br>
<br>Az ajánlatkérõ a Közbeszerzési Értesítõ 2004. március 26-i 13. számában megjelentetett elõzetes összesített tájékoztatójában meghatározta a választani kívánt közbeszerzési eljárást (tárgy, elõre látható mennyiség) a 4. pont 4.3.8. pont szerint:
<br>"Tisza-fesztivál lebonyolítása 1 db."
<br>A 4. c) pont 8. francia bekezdése szerint a teljesítés helye és elõre látható határideje:
<br>"Tisza-fesztivál lebonyolítása 2004. augusztus."
<br>Az elõzetes összesített tájékoztató alapján az ajánlatkérõ 2003. december 3-án a Közbeszerzési Értesítõ 49. számában ajánlati felhívást tett közzé nyílt eljárás megindítására a rendelkezõ részben meghatározott tárgyban.
<br>Ajánlatkérõ az ajánlati felhívás 3. a) pontjában meghatározta a beszerzés tárgyát és mennyiségét az alábbiak szerint:
<br>"A 2004. évi Tisza-tavi Fesztivál rendezvénysorozat forgatókönyvének összeállítása, teljes körû elkészítése, promóciója, a forgatókönyv alapján a rendezvény megszervezése és lebonyolítása a dokumentáció alapján."
<br>Az ajánlatkérõ a dokumentáció megkérésének határidejét az 5. b) pontban szabályozta:
<br>"A dokumentáció megkérésének határideje: az ajánlati fel hívás közzétételének napján és az azt követõ naptól számított 20 napon át hétfõtõl péntekig 9.00-12.00 óra között."
<br>Az ajánlattételi határidõt ajánlatkérõ az alábbiak szerint írta elõ:
<br>"Az ajánlattételi határidõ, mely azonos az ajánlatok felbontásának idõpontjával: a hirdetmény közzétételének napját követõ elsõ naptól számított 26. nap 10.00 óra. Amennyiben ez a nap nem munkanap, akkor az ezt követõ elsõ munkanapon 10.00 óra."
<br>Az ajánlati felhívás 13. a) pontja szerint az ajánlatok elbírálásának szempontja az összességében legelõnyösebb ajánlat. Ajánlatkérõ a 3. d) pontban a részajánlat, a 14. pontban a többváltozatú ajánlat tételét kizárta.
<br>Ajánlatkérõ az ajánlati felhívás 16. pont "egyéb információk" címû részben - többek között - elõírta, hogy
<br>
<br>- az ajánlattevõ további felvilágosítást kizárólag a Kbt. 38. § (1) bekezdésében foglaltak szerint kérhet ajánlata elkészítéséhez az ajánlatkérõtõl,
<br>- az ajánlatkérõnek a megvalósításra bruttó 31 M Ft keret összeg áll rendelkezésre.
<br>
<br>Ajánlatkérõ dokumentációt is kibocsátott, amely tartalmazta a rendezvény részletes programjait, a helyszíneket, a megrendezéssel kapcsolatos követelményeket, valamint az ajánlattétellel kapcsolatos formai és tartalmi elõírásokat és a szerzõdéstervezetet. A kérelmezõ a dokumentációt annak átvételi határidejének az utolsó napján, 2003. december 23-án vásárolta meg.
<br>Kérelmezõ ugyancsak 2003. december 23-án a dokumentációval kapcsolatban kérdéseket tett fel írásban ajánlatkérõnek a dokumentációban meghatározott programokkal kapcsolatban. Ajánlatkérõ 2004. január 5-én kelt válaszában közölte, hogy kérelmezõ a kérdések feltételének 2003. december 19-i határ idejéig tehetett volna fel kérdéseket, így a Kbt. 38. § (1) bekezdés alapján ajánlatkérõnek nem volt módja azokra érdemben válaszolni.
<br>Az ajánlatok benyújtási határidejére 2003. december 29-ére az YP Kft., a Színlap Bt. és a Newton-Marketing Kft. nyújtotta be ajánlatát, a Szféra Vagyonkezelõ és Szolgáltató Kft. ajánlatának bontására nem került sor, mivel nevezett cég az ajánlattételi határidõn túl nyújtotta be ajánlatát. A kérelmezõ nem tett ajánlatot.
<br>A 2003. január 13-i eredményhirdetésen az ajánlatkérõ a Szín-lap Bt. ajánlatát hirdette ki nyertes ajánlatnak, a másik ajánlattevõ ajánlatát érvénytelenné nyilvánította. Az ajánlatkérõ a Szín-lap Bt.-vel a vállalkozási szerzõdést 2004. január 21-én megkötötte.
<br>A kérelmezõ 2004. január 6-án terjesztette elõ jogorvoslati kérelmét a Döntõbizottsághoz, melyet 2004. január 23-án kiegészített. Kérte, hogy a Döntõbizottság állapítsa meg a jogsértést, az ajánlati felhívást és az ajánlati dokumentációt, valamint az ajánlatkérõ eljárást lezáró döntését semmisítse meg, kötelezze ajánlatkérõt a költségek viselésére, továbbá ideiglenes intézkedéssel az eljárását függessze fel, illetve a szerzõdés megkötését tiltsa meg.
<br>Kérelme indokaként elõadta, hogy ajánlatkérõ a 2003. december 23-i a dokumentációval kapcsolatos tájékoztatást kérõ levelére nem válaszolt érdemben, valamint az ajánlatkérõ a dokumentáció rendelkezésére bocsátásának véghatárideje és az ajánlattétel határideje között csak 6 napot biztosított, így részére kiegészítõ tájékoztatás nyújtására nem volt lehetõség. Ajánlatkérõ sem az ajánlati felhívásban, sem a dokumentációjában nem jelölte meg a Kbt. 40. §-ának megfelelõen a beszerzés tárgyát, továbbá nem adta meg az indokát annak, hogy azt miért nem a Kbt. 40. § (2) bekezdésében foglaltakra hivatkozással határozta meg, figyelemmel a Kbt. 40. § (4) bekezdésére. Bár az ajánlatkérõ az ajánlati felhívás 16. pontjában, valamint az ajánlati dokumentációban is meghatározta, hogy a közbeszerzés tárgyának megvalósítására bruttó 31 000 000 Ft keretösszeg áll rendelkezésére, a Kbt. 32. § (2) bekezdése alapján azonban az ajánlati felhívás csak akkor tehetõ közzé, ha az ajánlatkérõ rendelkezik a szerzõdés teljesítéséhez szükséges fedezettel. Az ajánlattételi dokumentáció tartalma szerint a közbeszerzés tárgyának becsült értéke az ottani részletezésben nettó értéken is meghaladja a beszerzés értékének a Kbt. 4. § (1) bekezdésében meghatározott becsült értékét, tehát nem állt rendelkezésre a pénzügyi fedezet a közbeszerzési eljárás megindításakor az ajánlatkérõ részére, illetve korlátozó jellegûnek tartja az ellenszolgáltatás maximálását az ajánlatkérõ részérõl. Kérelme kiegészítésében kifogásolta, hogy az ajánlatkérõ a Kbt. 28/A §-ba ütközõ módon az ajánlattételi határidõt kevesebb mint 40 napban határozta meg, mert az elõzetes tájékoztatóban "Tisza-fesztivál" lebonyolítását jelölte meg, ugyanakkor a jelen beszerzés a "Tisza-tavi Fesztiválra" vonatkozik, ami védett elnevezés. A kérelmezõ a Magyar Szabadalmi Hivatal által részére kiadott és a fesztivál elnevezésre vonatkozó jogosultságára hivatkozással e kérelmi elemének elkésettségére tekintettel kérte a Döntõbizottság hivatalból történõ eljárását e vonatkozásban. Kérelmezõ a jogsé
<br>rtések tudomására jutásának idõpontjaként az ajánlati felhívás, illetve a dokumentáció jogsértõ tartalma tekintetében 2003. december 23-át, azaz a dokumentáció megvételének napját, a jogsértõ tartalmú válaszlevél vonatkozásában pedig 2004. január 6-át jelölte meg.
<br>Az ajánlatkérõ észrevételében kérte a kérelem elutasítását. Indokolásul elõadta, hogy az ajánlati felhívás 6. a) pontjában az ajánlattételi határidõ a Kbt. 28/A. § alapján a hirdetmény közzétételének napját követõ elsõ naptól számított 26. nap 10.00 óra. A dokumentáció megvásárlására az ajánlatkérõ a Kbt. 37. § (2) bekezdésében írtaknak eleget téve a közzététel napján és az azt követõ 20 napos idõtartamra adott lehetõséget.
<br>Az ajánlati felhívás 16. pontjának 7. bekezdése rögzíti, hogy az ajánlattevõ további felvilágosítást kizárólag a Kbt. 38. § (1) bekezdésében foglaltak szerint kérhet ajánlata elkészítéséhez az ajánlatkérõtõl. A kiegészítõ tájékoztatás kérésére a Kbt. 38. § (1) bekezdése alapján az ajánlattételi határidõ lejárta elõtt legfeljebb tíz nappal, azaz 2003. december 19-ig volt lehetõsége az ajánlattevõknek, ezért a kérelmezõ 2003. december 23-án feltett kérdéseire a Kbt. 38. § (1) bekezdése alapján nem állt már módjában válaszolni, és errõl a kérelmezõt levélben értesítette.
<br>Álláspontja szerint a Kbt. 40. §-ban írt mûszaki leírás azokban az eljárásokban adható, amelyekben az ajánlatkérõ valamilyen mûszaki megvalósítás tárgyában kér ajánlatot. A jelen esetben egy kulturális rendezvény lebonyolításánál e szabály nem alkalmazható.
<br>Elõadta továbbá, hogy az ajánlati felhívással kapcsolatos kérelem a Kbt. 79. § (7) bekezdése szerint elkésett, hiszen a tudomásra jutástól számított 15 nap eltelt, és az ajánlatkérõhöz érkezett olyan ajánlat, mely bruttó 30 MFt összegért vállalja a teljesítést, így sem a Kbt. 4. § (1) bekezdése, sem a Kbt. 32. § (2) bekezdése nem került megsértésre. Közölte, hogy az ajánlatkérõ a nyertes ajánlattevõvel a vállalkozási szerzõdést 2004. január 26-án megkötötte.
<br>A Döntõbizottság ideiglenes intézkedést nem alkalmazott, mert annak törvényi elõfeltételei nem álltak fenn.
<br>A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a jogorvoslati kérelem részben elkésett, részben pedig megalapozatlan.
<br>Mindenekelõtt a Döntõbizottság vizsgálta a kérelmezõ ügyfélképességét a Kbt. 79. § (3) bekezdése alapján.
<br>A Döntõbizottság megállapította, hogy a kérelmezõ ugyan nem nyújtott be ajánlatot a jelen közbeszerzési eljárásban, azonban a dokumentációt megvásárolta, és az elõzõekben a 2002. évben az ajánlatkérõ a beszerzés tárgyára vonatkozóan vele kötött vállalkozási szerzõdést, tehát a kérelmezõnek az eljárás tárgyát képezõ beszerzés vonatkozásában fennáll a joga, illetve jogos érdeke az állított jogsértésekre vonatkozó vizsgálatára.
<br>A Döntõbizottság ezt követõen vizsgálta, hogy a kérelmezõ a 2003. december 23-i kérdéseire feltett válasz elmaradásával, illetve a válasz érdemi megtagadására vonatkozóan a kérelmi eleme elkésett-e vagy sem.
<br>A Döntõbizottság megállapította azt, hogy a kérelmezõ 2003. december 23-án vásárolta meg az ajánlati dokumentációt az arra megadott határidõben, ekként a kérelme még a jogvesztõ 15 napos határidõn belül került elõterjesztésre figyelembe véve a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 79. § (8) bekezdésének a) pontjában foglalt, a jogellenes tartalmú felhívás, illetve dokumentációra vonatkozó rendelkezést.
<br>A Kbt. 37. § (2) bekezdése szerint az ajánlatkérõ köteles gondoskodni arról, hogy a dokumentáció a felhívás közzétételének, illetõleg az ajánlattevõ részére közvetlenül való megküldésének idõpontjától kezdve legalább tizenöt napig - gyorsított eljárás esetén az ajánlattételi határidõ (részvételi jelentkezési határidõ) lejártáig - rendelkezésre álljon.
<br>A Kbt. 38. § (1) bekezdése szerint az ajánlattevõ - a dokumentáción kívül - további tájékoztatást kérhet írásban az ajánlattételi határidõ lejárta elõtt legkésõbb tíz nappal az ajánlatkérõtõl ajánlata elkészítéséhez. A tájékoztatás tartalmát az ajánlattevõk számára hozzáférhetõvé kell tenni.
<br>A Kbt. 38. § (2) bekezdése szerint a dokumentációval kapcsolatos kiegészítõ tájékoztatást az ajánlatkérõ köteles az ajánlattételi határidõ lejárta elõtt legkésõbb hat nappal megadni.
<br>A Kbt. 38. § (3) bekezdése szerint az ajánlatkérõnek a tájékoztatást úgy kell megadnia, hogy azzal egyes ajánlattevõket ne kedvezményezzen, illetve ne sértse az ajánlattevõk esélyegyenlõségét.
<br>A Kbt. 28/A. §-a szerinti rövidített határidõkkel folyó eljárásokra a Kbt. nem tartalmaz eltérõ rendelkezéseket.
<br>A Döntõbizottság álláspontja szerint azzal, hogy az ajánlatkérõ a Kbt. fenti szabályai szerint úgy határozta meg a dokumentáció átvételének határidejét a felhívás közzétételének idõpontjához képest, hogy az ajánlattevõknek több mint 15 nap állt rendelkezésre az ajánlattételi határidõ lejártáig, eleget tett az ajánlattevõk vonatkozásában az esélyegyenlõség és a verseny tisztaságára vonatkozó követelménynek.
<br>A Kbt. az esélyegyenlõség védelmét nem ahhoz az esetleges tényhez közi, hogy az ajánlattevõk mikor vásárolják meg az ajánlattételi határidõhöz képest a dokumentációt. Az ajánlatkérõ azzal, hogy a dokumentáció megvásárlásának határidejét az ajánlattételi határidõhöz közeli idõpontban határozta meg az ajánlattevõk részére, biztosította azt, hogy a dokumentáció alapján az ajánlataikat megfelelõ felkészülési idõ alatt elkészíthessék, esetleges tájékozódó kérdéseiket a Kbt. 38. § (1) bekezdése szerinti határidõben feltehessék. A felhívás ismeretében az ajánlattevõ maga döntheti el, hogy mikor vásárolja meg a dokumentációt. Amennyiben az ajánlattevõ a dokumentáció megvételének határnapján veszi meg a dokumentációt és az ajánlattételi határidõig már kevesebb, mint tíz nap van hátra, akkor nincs abban a helyzetben, hogy a Kbt. 38. § (1) bekezdése szerinti határidõben kérdést intézhessen a további tájékoztatás végett az ajánlatkérõhöz. Ezzel a körülménnyel azonban az ajánlattevõ számolhatott, ugyanis már az elõzetes tájékoztató alapján felkészülhetett a rövidített határidõk alkalmazására. Tekintettel arra, hogy a vonatkozó ajánlati felhívás kifejezetten tartalmazott is a Kbt. 38. § (1) bekezdésére utalást, ezért a Döntõbizottság álláspontja szerint a Kbt. vonatkozó és a kérelmezõ által felhívott szabályai az alapelvekre is kiterjedõen nem sérültek.
<br>A Kbt. az esélyegyenlõség védelmét az ajánlatkérõ által nyújtott tájékoztatás módja vonatkozásában biztosítja, a tájékoztatás kérésének és az arra adott ajánlatkérõi válaszok határ idejének kógens meghatározása folytán az esélyegyenlõség sérelme fel sem merülhet.
<br>A Döntõbizottság nem tartotta megalapozottnak, a kérelmezõnek a Kbt. 40. § (1)-(2) bekezdésére történõ hivatkozását, illetve a 40. § (4) bekezdésre történõ hivatkozással kapcsolatos kérelmi elemét sem a következõk szerint.
<br>A Kbt. 33. § (1) bekezdése szerint az ajánlati felhívás tartalmát - a 2. sz. mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.
<br>A Kbt. 37. § (1) bekezdés elsõ fordulata szerint, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza.
<br>A Kbt. 40. § (1) bekezdése szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.
<br>A Kbt 40. § (2) bekezdése szerint az ajánlatkérõ a mûszaki leírást csak jogszabályba foglalt vagy jogszabály alapján kiadott mûszaki elõírásra, illetve nemzeti szabványra hivatkozással határozhatja meg.
<br>A Kbt. 40. § (3) bekezdés a) és b) pontja szerint az ajánlatkérõ a (2) bekezdésben foglaltaktól csak akkor térhet el, ha mûszaki elõírások, nemzeti szabványok nem állnak rendelkezésre, nem tartalmaznak olyan leírást, ami biztosítaná a közbeszerzés tárgyának megfelelõségét.
<br>A Kbt. 40. § (4) bekezdése szerint, ha az ajánlatkérõ a mûszaki leírást nem a (2) bekezdés szerint adja meg, az ajánlati felhívásban vagy a dokumentációban meg kell jelölnie a (3) be kezdés alkalmazásának indokát.
<br>A Döntõbizottság álláspontja szerint tekintettel arra, hogy a dokumentációban meghatározottak szerint a beszerzés tárgya kifejezetten turisztikai, kulturális rendezvény, ezért a mûszaki leírásra vonatkozó, a Kbt. 40. § (1) bekezdésében megjelölt mûszaki és minõségi követelményekre vonatkozó rendelkezések, illetõleg a szabvány alapján történõ meghatározás, illetve hivatkozás a jelen esetre nem alkalmazhatóak. A közbeszerzés tárgyának a mûszaki leírás útján történõ meghatározása a közbeszerzés tárgyának jellegétõl függõen fennálló ajánlatkérõi kötelezettség. A dokumentáció I-IV. mellékletei különbözõ idegenforgalmi rendezvények felsorolását, illetõleg a szerzõdési feltételeket tartalmazzák, és ezek alapján a Döntõbizottság megállapította, hogy azok összhangban vannak a Kbt. fenti rendelkezéseivel. A beszerzés tárgya - amelyet az ajánlatkérõ megfelelõ módon meghatározott az erre az esetre kidolgozott "mûszaki leírásban" - mindenki számára egyértelmûen jelezte, hogy szabványokra való hivatkozás nem lehetséges. A beszerzés tárgya elsõdlegesen az ajánlattevõk és a kérelmezõ számára az évrõl évre ismételten megrendezendõ esemény elnevezése alapján is értelmezhetõ volt.
<br>Mivel speciális kulturális, turisztikai esemény volt a beszerzés tárgya, ezért az ajánlatkérõnek a Kbt. 40. § (4) bekezdés szerinti eltérésre történõ hivatkozása irreleváns volt, így e körben a Döntõbizottság jogsértést nem állapított meg.
<br>A Döntõbizottság ezt követõen vizsgálta a kérelmezõnek a Kbt. 32. § (2) bekezdésével összefüggõ, a pénzügyi fedezet rendelkezésre állásával kapcsolatos kérelmi elemét. A Döntõbizottság a becsatolt ajánlatok vizsgálata alapján megállapította, hogy az ajánlatkérõ az ajánlati felhívásban kifejezetten megjelölt 31 MFt-os keretösszegre tekintettel kötötte meg a nyertes ajánlattevõvel a szerzõdést. Ekként a kérelmezõnek a becsült értékkel kapcsolatos e kérelmi eleme sem alapos.
<br>A Döntõbizottság elfogadta az ajánlatkérõ hivatkozását arra vonatkozóan, hogy az eljárás 60. § (1) bekezdés d) pontja szerinti eredménytelenséget elkerülendõen határozta meg a pénzügyi fedezetének a határát figyelemmel arra is, hogy a legnagyobb súlyszámú bírálati részszempont az ellenszolgáltatás mértéke volt.
<br>Ezt követõen a Döntõbizottság vizsgálta a kérelmezõnek az elõzetes összesített tájékoztatóban, illetve az ajánlati felhívásban megjelölt, a beszerzés tárgyára vonatkozó megnevezéssel kapcsolatos kérelmi elemét.
<br>A Döntõbizottság megállapította, hogy a kérelmezõ által elõterjesztett e jogsértésre vonatkozó kérelmi eleme elkésett az alábbiak szerint.
<br>A Kbt. 79. § (7) bekezdésének elsõ és második fordulata szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Döntõbizottság megállapította, hogy a kérelmezõ által 2004. január 21-én pótlólag postára adott kiegészítõ jogorvoslati kérelmi eleme elkésett, tekintettel arra, hogy legkésõbb 2003. december 23-án a dokumentáció megvásárlása napján az ajánlati felhívás minden feltételérõl, így a beszerzés tárgyáról is tudomást szerzett, ehhez képest pedig a jogvesztõ határidõ legkésõbb 2004. január 7-én letelt.
<br>Tényként megállapítható ugyanakkor, hogy a vonatkozó elõzetes összesített tájékoztató csakugyan nem határozta meg pontosan a beszerzés tárgyát és annak helyszínét, ugyanis a vonatkozó elõzetes összesített tájékoztató 4. c) pontjában a Tisza-fesztivál lebonyolítása szerepel annak helyszínének meghatározása nélkül, ugyanakkor a közbeszerzési eljárásban kiadott dokumentáció 12 települést jelöl meg.
<br>A Döntõbizottság állandóan követett gyakorlata szerint az elkésetten elõterjesztett kérelem nem képezheti a Kbt. 79. § (6) bekezdése szerinti hivatalbóli eljárás tárgyát, így a Döntõbizottság érdemben a fenti kérdésben nem dönthetett.
<br>A Döntõbizottság álláspontja szerint a védett elnevezéssel kapcsolatban kérelmezõ által hivatkozott jogsérelem a Kbt. hatásköri szabályait figyelembe véve nem a jogorvoslati eljárás keretei között eldöntendõ jogsértés, e vonatkozásban a jogosult kérelmezõ és az ajánlatkérõ közötti jogvitára a polgári bíróságnak van hatásköre a Kbt. 76. § (2) bekezdését figyelembe véve.
<br>A Döntõbizottság a fenti indokok alapján a Kbt. 76. § (1) bekezdés c) pontjában biztosított jogkörében eljárva a részben elkésett kérelmet a Kbt. 80. § (4) bekezdése, míg a megalapozatlan kérelmi részt a Kbt. 88. § (1) bekezdés a) pontja alapján elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február l3.
<br>
<br>Dr. Csanádi Péter s. k., Hámori András s. k.,
<br>közbeszerzési biztos közbeszerzési biztos
<br>
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>