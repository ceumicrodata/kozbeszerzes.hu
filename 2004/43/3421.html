<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (3421/2004)
</h2>
<br>
<br>13.K.32.703/2001/7.
<br>
<br>A Fõvárosi Bíróság a dr. Korompay Gábor ügyvéd (5540 Szarvas, Deák F. u. 4.) által képviselt Varjú és Társa Kft. - (5500 Gyomaendrõd, Tanács u. 17.) felperesnek a dr. Bankó Ágnes jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.500/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a felperest, hogy a Fõvárosi Illetékhivatal felhívására fizessen meg az államnak 10 000 (tízezer) Ft feljegyzett kereseti illetéket, valamint 15 napon belül az alperesnek 5000 (ötezer) Ft perköltséget.
<br>Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.
<br>
<br>INDOKOLÁS
<br>
<br>Gyomaendrõd Önkormányzata mint ajánlatkérõ a 2001. február 21-én megjelent Közbeszerzési Értesítõben 0820/2001. számon közzétett részvételi felhívásával a közbeszerzésekrõl szóló 1995. évi XL. törvény (a továbbiakban: Kbt.) 32. § (1) bekezdése alapján nyílt elõminõsítési eljárást indított Gyomaendrõd belterületén II-III. ütemben megvalósuló szennyvízcsatorna-hálózat építése tárgyában.
<br>A részvételi jelentkezésre a Hoffmann Rt., a DÉLÉPÍTÕ Rt., az Adeptus Rt., a KEVIÉP Kft., a Gyomaendrõd Konzorcium, a Stabil Konzorcium (tagjai: Betonút Szolgáltató és Építõ Rt. és a KÖTIVIÉP Kft.), az Alterra Kft., a Resonator Kft., a WE-GÁZ Kft., a Békés Megyei Vízmûvek Vállalat, a Körösök Völgye Konzorcium (tagjai: BÓLEM Kft. és a Békés Megyei Vízmûvek Vállalat), valamint a DEBMUT Rt. nyújtott be pályázatot.
<br>A felperes a Betonút Szolgáltató és Építõ Rt. konzorciumi tag pályázatában alvállalkozóként került megnevezésre.
<br>Az ajánlatkérõ 2001. április 3-án kihirdette a részvételi szakasz eredményét, amely szerint a Hoffmann Rt., az Adeptus Rt., a Gyomaendrõd Konzorcium., a WE-GÁZ Kft. és a DEBMUT Rt. részvételi jelentkezését érvénytelennek, a Resonator Kft.-t a szerzõdés teljesítésére alkalmatlannak minõsítette.
<br>A Hoffmann Rt. jogorvoslati kérelme folytán az alperes a D.245/20/2001. számú határozatával az ajánlatkérõnek a DÉL ÉPÍTÕ Rt., a Békés Megyei Vízmûvek Vállalat és a Körösök Völgye Konzorcium alkalmasságára vonatkozó döntését meg semmisítette, megsemmisítve egyidejûleg ezen részvételre jelentkezõk tekintetében az ajánlati felhívásra vonatkozó döntést is.
<br>Az ajánlati felhívásra a Stabil Konzorcium, a KEVIÉP Kft. és az Alterra Kft. nyújtott be ajánlatot. A Betonút Szolgáltató és Építõ Rt. konzorciumi tag az ajánlatában a felperest alvállalkozóként nem jelölte meg.
<br>Az ajánlatkérõ a 2001. június 29-én tartott eredményhirdetésen az Alterra Kft.-t hirdette ki az eljárás nyertesének, a másik két ajánlattevõ ajánlatát érvénytelennek nyilvánította.
<br>Az eljárást lezáró ajánlatkérõi döntés ellen a KEVIÉP Kft. és a Stabil Konzorcium nevében a Betonút Szolgáltató és Építõ Rt. jogorvoslati kérelemmel élt. A KEVIÉP Kft. jogorvoslati kérelmét az alperes a D.422/10/2001. számú határozatával elutasította, a Betonút Szolgáltató és Építõ Rt. pedig a jogorvoslati kérelmét visszavonta.
<br>Az ajánlatkérõ a nyertes ajánlattevõvel 2001. július 11-én a szerzõdést megkötötte.
<br>A felperes (kérelmezõ) 2001. augusztus 3-án jogorvoslati kérelmet nyújtott be az alpereshez, amelyben kérte az eljárást lezáró döntés megsemmisítését, a jogsértés megállapítását és a Kbt. 5. § (4) bekezdésének alkalmazását, valamint ideiglenes intézkedésként a munkálatok elkezdésének megtiltását.
<br>Elõadta, hogy jó hírnevét sérti az ajánlatkérõ polgármesterének és jegyzõjének a közbeszerzési eljárás során a Betonút Szolgáltató és Építõ Rt. felé tett azon kijelentése, amely szerint, aki a Varjú és Társa Kft.-t alvállalkozóként foglalkoztatta, az nem nyerheti meg a közbeszerzési eljárást. Hivatkozott arra, hogy a Betonút Szolgáltató és Építõ Rt. alvállalkozójaként vett részt a közbeszerzési eljárás részvételi szakaszában, és a Stabil Konzorcium késõbb nem szerepeltette alvállalkozóként az ajánlatában, de a konzorcium ennek ellenére nem nyerte meg az eljárást. Kifogásolta az ajánlati felhívásnak a szerzõdéses feltételekre, a létesítmény fogalmára, a minõség-ellenõrzésre, az ár értékelésének meghatározására vonatkozó részét, valamint a többváltozatú ajánlattétel lehetõségének hiányát, az ajánlatok értékelését is.
<br>A felperes álláspontja szerint a nyertes ajánlattevõ ajánlata érvénytelen volt, mivel az nem felelt meg az ajánlati felhívásban foglaltaknak a pénzügyi garanciák, a szerzõdéses feltételek vonatkozásában, valamint azért, mert nem jelölt meg alvállalkozókat, de a KEVIÉP Kft. és a Stabil Konzorcium érvényes ajánlatot tett. Sérelmezte továbbá, hogy a szerzõdést nem az ajánlatnak megfelelõen kötötték meg, mivel a nyertes az ajánlatában nem jelölt alvállalkozókat, a teljesítésben azonban részt vesznek alvállalkozók, köztük olyanok is, akikkel szemben fennáll az összeférhetetlenség, ill. akik a tevékenységi körük alapján nem jogosultak a munka elvégzésére. Hivatkozott arra, hogy a nyertes ajánlattevõ nem rendelkezik a beszerzés tárgyát képezõ munka elvégzéséhez saját munkaerõvel, így a munkát teljes terjedelmében az alvállalkozók fogják elvégezni, de az elvégzett munka minõségét is kifogásolta.
<br>Az ajánlatkérõ a jogorvoslati kérelem elutasítását kérte megalapozatlanság, ill. elkésettség miatt. Elõadta, hogy a kérelemben foglaltak részben nem a közbeszerzési eljárással összefüggõ eseményekre utalnak, részben megalapozatlanok. Utalt arra, hogy a kérelmezõ nem rendelkezik ügyfélképességgel, és a kérelmezõ által kért intézkedések nem tartoznak a Döntõbizottság hatáskörébe.
<br>A jogorvoslati kérelem tárgyában 2001. szeptember 3-án tartott tárgyaláson a felperes az érdeksérelmét abban jelölte meg, hogy a Betonút Rt. kivette õt a pályázatából a polgármester és a jegyzõ nyilatkozata alapján, és sérelmes számára a Betonút Rt. kizárása, ill. ajánlatának érvénytelenné nyilvánítása is.
<br>Az alperes a 2001. szeptember 11-én kelt D.500/ 18/2001. számú határozatával a jogorvoslati kérelmet elutasította.
<br>Döntését azzal indokolta, hogy a jó hírnév megsértése, a szerzõdés nem megfelelõ teljesítése, a munka minõsége és az alvállalkozók összeférhetetlensége és jogosulatlan munkavégzése miatt elõadott kérelem elbírálása a Kbt. 76. § (1) és (2) bekezdése alapján nem tartozik a hatáskörébe.
<br>Az alperes rámutatott arra, hogy a hatáskörébe tartozó, a kérelmezõ által vélelmezett, a közbeszerzési eljárás során elkövetett szabálytalanságok, ajánlatkérõi döntések vonatkozásban a kérelmezõ ügyfélképességét a Kbt. 79. § (3) bekezdése alapján vizsgálnia kellett. Ezzel kapcsolatban megállapította, hogy a kérelmezõ részvételi jelentkezést nem nyújtott be, a közbeszerzési eljárás elsõ, részvételi szakaszában alvállalkozóként vett részt. Az ajánlati szakaszban a kérelmezõt egyetlen ajánlattevõ sem jelölte meg alvállalkozóként, ajánlatot pedig nem tett, így az eljárás eredménye a kérelmezõre nézve semmiféle következménnyel nem járt, ezért az ajánlati szakaszban nincs ügyfélképessége. Leszögezte, hogy a kérelmezõ ügyfélképességének hiányában a jogorvoslati kérelem további részeinek érdemi vizsgálata eljárásjogi akadályba ütközik.
<br>A felperes keresetet terjesztett elõ az alperes határozatának bírósági felülvizsgálata iránt, vitatva ügyfélképességének hiányát. Elõadta, hogy a közbeszerzési eljárás elsõ részében alvállalkozóként részt vettek, ezt követõen tette a polgármester azt a kijelentését, hogy a Stabil Konzorcium nem fog nyerni, ha pályázatában alvállalkozóként szerepelnek. Hivatkozott arra, hogy a közbeszerzési eljárás során megsértették a Kbt. 24. § (1) és (2) bekezdésében foglalt alapelveket, sérült az esély egyenlõség és a verseny tisztasága, amelyet hivatalból is észlelni kellett volna. Kérte annak megállapítását, hogy a pályázat érvénytelen volt, a Kbt. 31. § (3) bekezdése is megsértésre került, mivel nem volt háromtagú bizottság az ajánlatok elbírálásánál, valamint a céltámogatás során alkalmazni kellett volna a Kbt. 61. § (2) bekezdését is. Állításainak alátámasztására tanúbizonyítást indítványozott.
<br>Az alperes - fenntartva a határozatában foglalt álláspontját - a kereset elutasítását kérte. Rámutatott arra, hogy a kérelmezõ ügyfélképessége nem értelmezhetõ korlátlanul a Kbt. 79. § (3) bekezdésére tekintettel. A felperes ajánlattevõként nem vett részt a közbeszerzési eljárásban, ezért ügyfélképességgel csak akkor rendelkezik, ha valós, személyes érdeksérelme egyértelmûen megjelenik. A felperes az érdeksérelmét abban jelölte meg, hogy a Betonút Szolgáltató és Építõ Rt. ajánlatát az ajánlatkérõ érvénytelennek minõsítette. A felperes a két szakaszból álló közbeszerzési eljárás részvételi szakaszában vett részt, az eljárás ezen részét és a részvételi szakaszt lezáró ajánlatkérõi döntést nem kifogásolta. A felperes ezt követõen egyetlen ajánlattevõ ajánlatában sem szerepelt alvállalkozóként, ajánlatot pedig nem tett, így a közbeszerzési eljárás eredménye, a Betonút Szolgáltató és Építõ Rt. ajánlatának érvénytelenné nyilvánítása a felperesnek érdeksérelmet nem jelentett.
<br>A felperes keresete alaptalan.
<br>A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.
<br>A bíróságnak abban a kérdésben kellett állást foglalnia, hogy a felperes ügyfélképességének hiányára vonatkozó alperesi megállapítás és ettõl függõen a jogorvoslati kérelem érdemi vizsgálatának mellõzése jogszerû volt-e.
<br>A Kbt. 79. § (1) bekezdése értelmében az alperes eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (Áe.) rendelkezéseit kell alkalmazni.
<br>Az Áe. 7. § (1) bekezdése szerint a közigazgatási szerv a hatáskörét és az illetékességét az eljárás minden szakaszában hivatalból köteles vizsgálni.
<br>A Kbt. 76. § (1) bekezdése alapján a közbeszerzésekkel kapcsolatos jogorvoslat körében az alperes hatáskörébe tartozik
<br>a) a közbeszerzési eljárás jogtalan mellõzése miatt indult eljárás lefolytatása,
<br>b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása,
<br>c) az ajánlatkérõ döntésével szemben bármely érdekelt által benyújtott kérelem elbírálása.
<br>A (2) bekezdés értelmében a bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása.
<br>A Kbt. 79. § (3) bekezdése elõírja, hogy a jogorvoslati kérelmet az ajánlatkérõ, az ajánlattevõ vagy olyan egyéb érdekelt nyújthatja be, akinek jogát vagy jogos érdekét az e törvénybe ütközõ tevékenység vagy mulasztása sérti vagy veszélyezteti.
<br>A perben nem vitatott tényállás szerint a felperes a közbeszerzési eljárás részvételi szakaszában a Stabil Konzorciumban részt vevõ Betonút Szolgáltató és Építõ Rt. pályázatában alvállalkozóként került feltüntetésre. Az ajánlattételi szakaszban a Betonút Rt. ajánlata a felperest mint alvállalkozót már nem jelölte meg, a felperes önállóan ajánlatot nem nyújtott be. A Betonút Rt. az ajánlatának érvénytelenné nyilvánítását utóbb elfogadta.
<br>A bíróság megállapította, hogy a felperes sem önálló ajánlattevõként, sem valamely ajánlattevõ alvállalkozójaként nem vett részt a közbeszerzési eljárás ajánlati szakaszában. A felperesnek igazolnia kellett saját személyét érintõen olyan jogot, jogos érdeket, amelynek megsértése, ill. veszélyeztetése a Kbt. 79. § (3) bekezdésében foglaltakra figyelemmel az ügyfélképességét megalapozta volna.
<br>A bíróság rámutat arra, hogy a jog- és érdeksérelem, ill. veszélyeztetés fennállását mindig konkrét közbeszerzési eljáráshoz kapcsolódóan kell vizsgálni. A felperes a jogorvoslati kérelem tárgyában tartott tárgyaláson érdeksérelemként a polgármester és a jegyzõ - jó hírnevét sértõ - nyilatkozatára és a Betonút Rt. ajánlatának érvénytelenné nyilvánítása hivatkozott. A jó hírnév védelme azonban a Kbt. 76. § (1) bekezdése szerint nem tartozik az alperes hatáskörébe, a Betonút Rt. ajánlatának érvénytelenné nyilvánítását pedig a Kbt. 79. § (3) bekezdése alapján a Betonút Rt. kifogásolhatta volna, és nem a korábban vele szerzõdéses kapcsolatban álló felperesi vállalkozás. A felperes mint ajánlattevõ nem vett részt a közbeszerzési eljárásban, így az ajánlatok értékelésével kapcsolatos ajánlatkérõi eljárás, ill. az eljárást lezáró döntés miatt jog- és érdeksérelem, veszélyeztetés a konkrét közbeszerzési eljárással összefüggésben nem érte.
<br>Mivel a rendelkezésre álló adatok a per érdemi eldöntéséhez elegendõ alapul szolgáltak, a bíróság a felperes tanúbizonyítási indítványát mellõzte.
<br>A kifejtettek alapján a bíróság nem látott okot az alperesi határozat hatályon kívül helyezésére, ill. megváltoztatására, ezért a felperes keresetét elutasította.
<br>A felperes a Pp. 78. § (1) bekezdése értelmében köteles az alperes költségeinek megfizetésére.
<br>A kereseti illetékrõl szóló rendelkezés a Pp. 78. § (1) bekezdésén és a 6/1986. (VI. 26.) IM rendelet 13. § (2) bekezdésén alapul.
<br>
<br>Budapest, 2002. év február hónap 27.
<br>
<br>Nagyné dr. Fürjes Erzsébet s. k.,
<br>bíró
<br>
<br>
<br><br></body></html>