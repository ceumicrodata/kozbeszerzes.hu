<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3326/2004)
</h2>
<br>1024 Budapest, Margit krt. 85.
<br>Ikt.sz.: D.94/6/2004.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás az ÁPV Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Állami Privatizációs és Vagyonkezelõ Rt. (1133 Budapest, Pozsonyi út 56., kép viseli: dr. Gál Gyöngyi jogtanácsos, a továbbiakban: ajánlat kérõ) "ügyviteli szolgáltatás az ÁPV Rt. részére 53 millió forint*/év értékben (az ÁPV Rt. nyílt, minõsített, illetve nemzetbiztonsági ellenõrzéssel kapcsolatos iratainak iktatása, kezelése, vezetõi döntés-elõkészítõ iratok kezelése, sokszorosítás, vezetõi értekezletek emlékeztetõ hanganyagainak archiválása, iratok jegyzékelése, rendszerezése) (*2004. évben)" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ és egyéb érdekelt tárgyaláson tett nyilatkozata alapján az alábbi tényállást állapította meg.
<br>Ajánlatkérõ 2004. február 3-án tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés b) pontja alapján a rendelkezõ részben meghatározott beszerzés tárgyában.
<br>Ajánlatkérõ az eljárásfajta választását azzal indokolta, hogy az állam tulajdonában lévõ vállalkozói vagyon értékesítésérõl szóló 1995. évi XXXIX. törvény 24. § (2) és (3) bekezdése alapján alapította a PRIV-DAT Kft.-t 1998. május 1-jei hatállyal. A hivatkozott törvényi rendelkezés ugyanis lehetõvé tette ajánlatkérõ számára, hogy a privatizációs szerzõdések utógondozására, irat- és adatkezelésére gazdasági társaságot hozzon létre. A PRIV-DAT Kft. ennek alapján ajánlatkérõ alapfeladatának egy részét (irattárkezelés, selejtezett iratok megsemmisítése, iratok archiválása) 2001. évtõl végzi is. Az ajánlatkérõ speciális, bizalmas, üzleti titkot tartalmazó, az államtitokról és szolgálati titokról szóló 1995. évi LXV. tv., valamint a nemzetbiztonsági szolgálatokról szóló 1995. évi CXXV. tv. szerint ("C" típusú államtitkot tartalmazó nemzetbiztonsági ellenõrzés) minõsített iratainak tartalma alapján - melyet összességében a Magyar Országos Levéltár maradandó értékûnek minõsített - nem indokolt, hogy bármely egyéb társaság végezze az archiválást, iratkezelést. Amennyiben a hivatkozott tevékenységet egy külsõ társaság végezné, úgy bármilyen titoktartási nyilatkozat aláírásával sem lehetne kivédeni az információk esetleges kiszivárogtatását.
<br>Ajánlatkérõ ennek alapján ajánlattételre a PRIV-DAT Dokumentum Archiváló és Tároló Kft.-t hívta fel.
<br>Ajánlatkérõ a szerzõdést határozatlan idõtartamra kívánta megkötni.
<br>Az ajánlati felhívás tartalmazta az ajánlattevõtõl a pénzügyi-, gazdasági és mûszaki alkalmassága igazolására kért adatokat és tényeket, az ajánlattevõ szerzõdés teljesítésére alkalmassá, illetve alkalmatlanná minõsítésének szempontjait. Az ajánlat el bírálásának szempontja a legalacsonyabb összegû ellenszolgáltatás volt.
<br>Az ajánlati felhívás tartalmazta az eljárás lefolytatásának menetét, mely szerint az ajánlattételi határidõ 2004. február 12-e, majd ezt követõ 5. napon kerül sor a tárgyalás lefolytatására.
<br>A Döntõbizottság elnöke 2004. február 16-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a Kbt. 70. § (1) bekezdés b) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését.
<br>Álláspontja szerint a Kbt. 70. § (1) bekezdés b) pontjára alapított eljárása jogszerû volt.
<br>Indoklásként elõadta, hogy az ajánlatkérõ privatizációs iratainak kezelése képezi a közbeszerzés tárgyát, amelyek olyan speciális jellegû iratok, amelyek Magyarországon csak ajánlatkérõnél lelhetõk fel. Ezért e körben felmerült ügyviteli feladatok más jellegûek, mint más cégeknél az ilyen jellegû feladatok. Hivatkoztak továbbá arra is, hogy törvényi felhatalmazás alapján hozták létre az ajánlattételre felkért céget. Amennyiben versenyeztetési eljárást kellene lefolytatni, úgy értelmetlen lenne ez a törvényi felhatalmazás. Ajánlatkérõ képviselõje nem vitatta, hogy maga az ügyviteli tevékenység, mint szolgáltatás nem egy speciális jellegû szolgáltatás, amelyet kizárólag egy meghatározott személy képes teljesíteni, azonban az iratok speciális jellege, illetõleg a tevékenység végzésére cég létrehozásának jogszabályban való biztosítása teszi lehetõvé a Kbt. 70. § (1) bekezdés b) pontjának az alkalmazását.
<br>Ajánlatkérõ elõadta, hogy az ajánlattételi határidõre ajánlattevõ az ajánlatát benyújtotta, az ajánlatot az értékelõbizottság elfogadta, az ajánlattevõt alkalmasnak minõsítette. A jogorvoslati eljárás megindítására tekintettel az eredményhirdetés eredetileg 2004. március 4-ére tervezett idõpontját elhalasztották, új idõpontként a 2004. március 12-ét jelölték meg.
<br>A PRIV-DAT Kft. mint egyéb érdekelt ajánlatkérõ a Kbt. 70. § (1) bekezdés b) pontjára alapított közbeszerzési eljárásával egyetértett. Hivatkozott arra is, hogy az iratkezelési tevékenység végzésére ajánlatkérõ egy speciális szoftvert is vásárolt, mely szoftvert a társaság alapításakor apportként a társaság részére átadott. A szoftver alkalmazásának szükségessége is megalapozza a választott eljárásfajtát, hiszen amennyiben más társaságot bíznának meg a feladat elvégzésével, úgy feltehetõ, hogy nehézségbe ütközne a meglévõ szoftverhez egy másik rendszer illesztése.
<br>A Döntõbizottság a közbeszerzési eljárásban keletkezett iratok, ajánlatkérõ és egyéb érdekelt érdemi észrevétele, valamint a tárgyaláson tett nyilatkozata alapján megállapította, hogy ajánlatkérõ a Kbt. 70. § (1) bekezdés b) pontjára alapított eljárása nem jogsértõ.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>Ajánlatkérõ az eljárását a Kbt. 70. § (1) bekezdés b) pontjára alapította, mely szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.
<br>A Döntõbizottság vizsgálta, hogy jelen közbeszerzési eljárásban ezen feltételek fennállása megvalósul-e.
<br>Ajánlatkérõ a hatályos közbeszerzési törvény 1. § g) pontja alapján tartozik a Kbt. hatálya alá. Ebbõl következõen az ajánlatkérõ a Kbt. 2. § (1) bekezdése szerinti beszerzései esetében a Kbt. szabályai szerint köteles eljárni.
<br>Ugyanakkor nem vitathatóan az állam tulajdonában lévõ vállalkozói vagyon értékesítésérõl szóló 1995. évi XXXIX. tv. (2) és (3) bekezdése az alábbiak szerint rendelkezik:
<br>(2) Az ÁPV Rt. a privatizáció elõmozdítása, illetõleg külföldi privatizációs tanácsadás, valamint a privatizációs szerzõdések utógondozása, irat- és adatkezelése, archiválása céljára gazdasági társaságot, befektetési rendeltetésû alapot létesíthet, továbbá ilyen társaságban részesedést szerezhet, vagy e társaság részére nem pénzbeli hozzájárulásként a mûködéshez szükséges vagyont rendelkezésre bocsáthatja. A kormány az ÁPV Rt. éves tevékenységérõl szóló jelentésben e tevékenységrõl - külön fejezetben - számol be.
<br>(3) Az ÁPV Rt. a (2) bekezdésben meghatározott célra egyszemélyes gazdasági társaságot is alapíthat.
<br>Az ajánlatkérõ a fenti törvényi rendelkezésnek megfelelõen döntött a PRIVDAT Kft. 1998. évben történõ alapításáról, melynek egyszemélyes tulajdonosa. A társaság alapításának célja a privatizációs törvényben meghatározott - az ajánlatkérõi feladatok részét képezõ - feladatok ellátása volt.
<br>A fenti jogszabályi rendelkezések teremtik meg jelen esetben ajánlatkérõ számára azt a lehetõséget, hogy a beszerzés tárgyaként megjelölt szolgáltatás esetében a versenyeztetési eljárástól eltekintsen, hiszen a törvényi felhatalmazás alapján lehetõsége volt, hogy céget alapítson kizárólag e szolgáltatási tevékenység végzésére. Ennek alapján nem jogsértõ, hogy kizárólag az e célra létrehozott szervezetet hívta fel ajánlattételre.
<br>A Kbt. 79. § (1) bekezdése szerint a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.
<br>A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 12.
<br>
<br>Dr. Engler Magdolna s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>