<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>LEGFELSÕBB BÍRÓSÁG (3422/2004)
</h2>
<br>Kf.VI.38.178/2001/3. szám
<br>
<br>A Magyar Köztársaság Legfelsõbb Bírósága a dr. Szentmártony Kristóf ügyvéd (Budapest V., Bajcsy-Zs. út 22.) által képviselt M + A Épületgépészeti és Közmûépítõ Kft. vecsési (Temetõ u. 14-16.) székhelyû felperesnek a Kalmárné Diósy Ildikó közbeszerzési biztos által képviselt Közbeszerzések Tanácsa Közbeszerzési Döntõbizottság budapesti (Margit krt. 85.) székhelyû alperes ellen közbeszerzési határozat törvényességének bírósági felülvizsgálata iránt a Fõvárosi Bíróság elõtt indított perében - amely perbe a dr. Palkó József ügyvéd (Budapest IV., Árpád u. 56.) által képviselt Üllõ Nagyközség Önkormányzata üllõi (Templom tér 3.) székhelyû érdekelt az alperes pernyertességének elõmozdítása érdekében beavatkozott - a 2001. október 11. napján meghozott 3.K.30.919/ 2001/5. számú ítélet ellen a felperes részérõl 7. sorszámon benyújtott fellebbezés folytán az alulírott napon - tárgyaláson kívül - meghozta az alábbi
<br>
<br>ÍTÉLETET:
<br>
<br>A Legfelsõbb Bíróság az elsõfokú bíróság ítéletét helybenhagyja.
<br>Kötelezi a felperest, hogy 15 nap alatt fizessen meg az alperesnek 7000 (hétezer) forint, az alperesi beavatkozónak 10 000 (tízezer) forint másodfokú perköltséget és az államnak - az illetékhivatal felhívására - 13 500 (tizenháromezer-ötszáz) forint fellebbezési eljárási illetéket.
<br>Az ítélet ellen további fellebbezésnek nincs helye.
<br>
<br>INDOKOLÁS
<br>
<br>Az Üllõ nagyközség csatornahálózatának építésére kiírt közbeszerzési eljárás nyerteseként, egy korábban lefolytatott közbeszerzési eljárás eredményeként, a felperest hirdették ki. A nyertes és a beavatkozó egymással szerzõdést kötöttek, melyet elállási jogával élve szerzõdésszegésre hivatkozva a beavatkozó felbontott. Az állami pénzeszközök felhasználása miatt a csatornaépítés gesztora Vecsés Önkormányzata volt, mely a szerzõdés felbontását tudomásul vette. Ilyen elõzmények után a Közbeszerzési Értesítõ 1999. május 12-i, 19. számában a beavatkozó nyílt elõminõsítési eljárásra szóló felhívást tett közzé. Az elõminõsítés eredményérõl szóló hirdetmény a Közbeszerzési Értesítõ 1999. július 7-i, 27. számában jelent meg. A fel peres közbeszerzési eljárás ellen benyújtott jogorvoslati kérelmét az alperes a D.148/1999. számú, 1999. augusztus 19-én hozott határozatával elutasította. Az elutasító határozatban kifejtett alperesi álláspont szerint a beavatkozó és a felperes között zajló szerzõdéses jogvita nem tartozik a hatáskörébe, azok a kifogások, melyek szerint az ajánlatkérésre a beavatkozó ne lett volna jogosult: hogy nincs a beruházásra forrása és hogy hiányoznak egyes munkálatokhoz a szükséges engedélyek, azért alaptalanok, mert a beavatkozó rendelkezett anyagi fedezettel és a szükséges engedélyekkel is.
<br>Az alperes határozata törvényességének felülvizsgálata iránt a felperes fordult keresettel a bírósághoz, kérve a határozat megváltoztatását és a jogorvoslati kérelmének megfelelõ döntés hozatalát.
<br>Az elsõfokú bíróság ítéletével a felperes keresetét elutasította. Indokolása szerint megvolt a felperes által hiányolt forrás a beruházáshoz, és megvoltak azok az engedélyek is, melyek a beruházás lebonyolításához szükségesek voltak, így nem volt a közbeszerzési eljárásnak akadálya.
<br>Az ítélet ellen a felperes élt fellebbezéssel, kérve - az elsõfokú bíróság ítéletének megváltoztatásával - a keresetének helyt adó döntés hozatalát. Kifogásolta fellebbezésében, hogy míg a céltámogatás címzettje a gesztor volt, addig az ajánlatkérõ a közbeszerzési eljárásban nem a gesztor, hanem a beavatkozó volt. Elõadta, hogy hiányoztak a házi bekötésekre vonatkozó engedélyek is. Végül arra utalt, hogy a közigazgatási határozat felülvizsgálatát végzõ bíróság tévesen nem tartotta hatáskörébe tartozónak a szerzõdéssel kapcsolatban elõterjesztett kifogásainak elbírálását.
<br>Az alperes és az alperesi beavatkozó az elsõfokú bíróság ítéletének helybenhagyását kérték.
<br>A felperes fellebbezése nem alapos.
<br>Helyesen döntött az elsõfokú bíróság, amikor a felperes keresetét elutasította, mert a közbeszerzésekrõl szóló 1995. évi XL. törvény (a továbbiak ban: Kbt.) elõ írásaiba az alperes határozata nem ütközött. A helyi önkormányzatok címzett és céltámogatásának, a céljellegû decentralizált támogatásának igény-bejelentési, döntés-elõkészítési és elszámolási rendjérõl, valamint a Magyar Államkincstár finanszírozási, elszámolási és ellenõrzési feladatairól, továbbá a Magyar Államkincstár Területi Igazgatóságai feladatairól szóló 9/1998. (I. 23.) kormányrendelet 9. §-a szerint közös beruházás esetén a Cct. 7. § (1) bekezdése szerinti emelt összegû támogatás az egyes települési önkormányzatokat a törvény mellékletében meghatározott támogatási mérték szerint illeti meg. (A kormányrendelet a Cct. jelöléssel a helyi önkormányzatok címzett és céltámogatási rendszerérõl szóló 1992. évi LXXXIX. törvényt illeti.) A kormányrendelet idézett rendelkezésébõl az következik, hogy a támogatás nem a közös beruházást bonyolító önkormányzatokat együttesen, hanem az egyes települési önkormányzatokat illeti meg. Téved tehát a felperes akkor, amikor az anyagi erõforrások meglétét, valamint amikor a gesztor félként való perbeli részvételét hiányolja.
<br>A Közép-Duna-völgyi Vízügyi Igazgatóság H.36.894-2/1989. számú engedélyét az ajánlati dokumentáció tartalmazta. A Kbt. 32. § (2) bekezdése szerint az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt - a szerzõdés megkötéséhez szükséges engedélyek megléte esetén - akkor teheti közzé, ha rendelkezik a szerzõdés teljesítését biztosító anyagi fedezettel vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll. E körben helyesen emelte ki az elsõfokú bíróság az általa felülvizsgált alperesi határozat azon megállapítását, hogy a szerzõdés megkötéséhez szükséges engedélyek is megvoltak.
<br>A közigazgatási határozat felülvizsgálata iránti perben a bíróság a támadott határozat törvényessége körében folytat le vizsgálódást. Jelen ügyben a közigazgatási határozat a Közbeszerzési Döntõbizottság határozata volt. E határozat felülvizsgálata során - amint arra az elsõfokú bíróság helyesen rámutatott - nincs a bíróságnak lehetõsége a megkötött szerzõdések vizsgálatára, mert a szerzõdéssel kapcsolatos jogviták elbírálása az általános hatáskörû bírósághoz tartozik.
<br>A kifejtett indokokra tekintettel a Legfelsõbb Bíróság az elsõfokú bíróság ítéletét a Pp. 253. § (2) bekezdése értelmében helybenhagyta.
<br>A felperes fellebbezése nem vezetett eredményre, ezért a Pp. 78. § (1) bekezdése alapján köteles az alperes és az alperesi beavatkozó másodfokú perköltségének megtérítésére.
<br>Az illeték fizetésére vonatkozó ítéleti rendelkezés az illetékekrõl szóló 1990. évi XCIII. törvény 59. § (1) bekezdésén alapul.
<br>
<br>Budapest, 2003. november 26.
<br>
<br>Dr. Buzinkay Zoltán s. k., Dr. Kovács Ákos s. k.,
<br>tanácselnök elõadó bíró
<br>
<br>Dr. Fekete Ildikó s. k.,
<br>bíró
<br><br></body></html>