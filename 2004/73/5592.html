<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5592/2004)
</h2>
<br>1024 Budapest, Margit krt. 85.
<br>Ikt.sz.: D.274/8/2004.
<br>
<br>Tárgy: az FKFSZ Fõvárosi Közhasznú Foglalkoztatási Szolgálat Kht. jogorvoslati kérelme az Állami Autópálya Kezelõ Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az FKFSZ Fõvárosi Közhasznú Foglalkoztatási Szolgálat Kht. (1091 Budapest, Üllõi út 47., képviseli: dr. Huszár Zita ügyvéd, 1042 Budapest, Jókai u. 4. A. 1h. fszt. 2., a továbbiakban: kérelmezõ) jogorvoslati kérelmének, melyet az Állami Autópálya Kezelõ Rt. (1036 Budapest, Lajos u. 74-76., a továbbiakban: ajánlatkérõ) "az ajánlatkérõ kezelésében levõ autópályák és autóút meghatározott szakaszain a koronaélen kívüli zöldfelületek takarítása, összesen négy szakaszon, mintegy 67,9 km hosszan" tárgyú közbeszerzési eljárása ellen nyújtott be, helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 52. § (2) bekezdés d) pontjára tekintettel a Kbt. 52. § (1) bekezdését, ezért a Döntõbizottság az ajánlatkérõvel szemben 2 000 000 Ft, azaz kettõmillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.
<br>Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a felek beadványai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2004. március 5-én megjelent 26. számában nyílt eljárás megindítására ajánlati felhívást tett közzé a rendelkezõ részben megjelölt beszerzés tárgyában.
<br>Ajánlatkérõ az ajánlati felhívás 3. b) pontjában határozta meg a teljesítés helyét az alábbiak szerint:
<br>Ajánlatkérõ kezelésében levõ M0 autóúton, az Ml, M3, M5 és M7 autópályákon.
<br>Ajánlatkérõ a felhívás 3. pontjában részajánlat tételére a - dokumentációban meghatározott szakaszonként - lehetõséget biztosított.
<br>Az ajánlati felhívás - jogorvoslati eljárás szempontjából releváns - 16. pontja "Egyéb információk" között tartalmazta, hogy az ajánlattevõknek és a közbeszerzés értékének 10%-át meghaladó mértékben igénybe venni kívánt alvállalkozóknak a Kbt. 46. § (1) és (2) bekezdéseiben meghatározott nyilatkozatokat és hatósági igazolásokat a Kbt. 46. § (4)-(8) bekezdéseiben meghatározottak szerint kell benyújtaniuk. A felhívás szerint hiánypótlásra nincs lehetõség.
<br>Ajánlatkérõ dokumentációt is összeállított, amely tartalmazta a részajánlattétel szempontjait, az ajánlat pontos mûszaki tartalmát, a részletes ajánlati feltételeket, valamint az ajánlattevõi nyilatkozatmintákat.
<br>A dokumentáció a Kbt. 46. § (1) és (2) bekezdései szerinti igazolások, nyilatkozatok tekintetében a következõ rendelkezést tartalmazza: "Beadandó az elõírt tartalom szerinti nyilatkozat, megfelelõen kitöltve és aláírva."
<br>A megfelelõ nyilatkozatmintát a dokumentáció tartalmazta.
<br>Az ajánlattételi határidõre, 2004. április 15-re ajánlatot nyújtott be: Kiss István, Amrózia Group Kft., Poligon Transz Kft., Zöldút Kft., Székom Rt., E. & s. + E Kft. és kérelmezõ. Az ajánlattevõk a részajánlat lehetõségével élve különbözõ szakaszokra nyújtották be ajánlataikat, így a kérelmezõ az "A", "C" és "D" szakaszokra.
<br>Ajánlatkérõ az eljárást lezáró döntését 2004. április 22-én hirdette ki. Az elkészült összegzés alapján ajánlatkérõ a kérelmezõ ajánlatát érvénytelennek minõsítette, mert nem csatolta a Munkaerõ-piaci Alap igazolását. Ezen túlmenõen ajánlatkérõ érvénytelennek minõsítette továbbá a Kbt. 52. § (2) bekezdés d) pontja alapján Kiss István, az Amrózia Group Kft., a Zöldút Kft., az E. & s. + E Kft. ajánlatait.
<br>Az eljárás nyertese az "A", "B" és "C" szakaszok esetében a Poligon Transz Kft., míg a "D" szakasz esetében pedig a Székom Rt. lett. Az ellenszolgáltatás összege az "A" szakasz esetében 27 040 E Ft + áfa, a "B" szakasz esetében 10 880 E Ft + áfa, a "C" szakasz esetében 10 320 E Ft + áfa és a "D" szakasz esetében 1 149 990 Ft + áfa.
<br>A nyertes ajánlattevõkkel a szerzõdés megkötése 2004. május 3-án megtörtént.
<br>Kérelmezõ 2004. május 6-án nyújtott be jogorvoslati kérelmet, melyben kérte ajánlatkérõ döntésének megsemmisítését, ideiglenes intézkedésként az eljárást lezáró szerzõdés megkötésének megtiltását.
<br>Kérelmezõ álláspontja szerint ajánlatkérõ érvénytelenséget megállapító döntése jogsértõ. Álláspontja szerint mind a jogszabály, mind a Közbeszerzések Tanácsa elnökének tájékoztatója úgy rendelkezik, hogy a Munkaerõ-piaci Alap igazolását akkor kell az ajánlatba csatolni, ha támogatás- és/vagy bírságkifizetéssel kapcsolatban áll fenn tényleges fizetési kötelezettsége a pályázónak. Álláspontja szerint a Munkaügyi Központ igazolásának beszerzésére nem volt szükség, tekintettel arra, hogy kérelmezõ ajánlata tartalmazta nyilatkozatát, mely szerint egyetlen állami pénzalappal szemben sem áll fenn fizetési kötelezettsége, valamint az illetékes adóhatóság igazolását arról, hogy kérelmezõnek az adóhatóság által kezelt elkülönített állami pénzalappal szemben nyilvántartott tartozása nincs.
<br>Ajánlatkérõ észrevételében kérte a jogorvoslati kérelem elutasítását, annak megalapozatlansága okán. Álláspontja szerint a Közbeszerzések Tanácsa elnökének tájékoztatója szerint, amennyiben ajánlattevõnek a Munkaerõ-piaci Alappal szemben fizetési kötelezettsége áll fenn, az APEH által kiállított igazolás mellett az illetékes munkaügyi központ igazolását is be kell szerezni a Munkaerõ-piaci Alapból felvett támogatások tekintetében.
<br>Ajánlatkérõ megítélése szerint a Munkaerõ-piaci Alappal szemben a foglalkoztatás elõsegítésérõl és a munkanélküliek ellátásról szóló 1991. évi IV. tv. 40-42. §-a alapján minden munkaadónak jogszabályon alapuló fizetési kötelezettsége van. E rendelkezések írják elõ a munkaadók és a munkavállalók részére az adók módjára beszedhetõ munkaadói és munkavállalói járulék, valamint rehabilitációs hozzájárulás megfizetését, amelyek a Munkaerõ-piaci Alap bevételét képezik.
<br>Ajánlatkérõ megítélése szerint az ajánlattevõi nyilatkozat a hatósági igazolást nem pótolja. Álláspontja szerint a Munkaerõ-piaci Alap igazolásának hiánya miatt a Kbt. 52. § (2) bekezdés d) pontjára alapított érvénytelenné nyilvánító ajánlatkérõi döntés jogszerû volt.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn tekintettel arra, hogy a jogorvoslati kérelem benyújtásának idõpontjában ajánlatkérõ és a nyertes ajánlattevõk között a vállalkozási szerzõdés megkötésre került.
<br>A Döntõbizottság megállapította, hogy a kérelmezõ jogorvoslati kérelme megalapozott az alábbi indokok alapján.
<br>A Döntõbizottságnak abban a jogkérdésben kellett állást foglalnia, hogy kérelmezõ ajánlatát a Kbt. 52. § (2) bekezdés d) pontján ajánlatkérõ jogszerûen minõsítette-e érvénytelennek.
<br>A Kbt. 46. § (1) bekezdés b) pontja szerint a közbeszerzési eljárásban nem lehet ajánlattevõ vagy alvállalkozó, aki egy évnél régebben lejárt vám-, társadalombiztosítási járulék, vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget, kivéve ha a hitelezõ az adósság késõbbi idõpontban történõ megfizetéséhez írásban hozzájárult.
<br>A Kbt. 46. § (4) bekezdése szerint az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik az (1) bekezdés a), c) pontja, illetve a (2) bekezdés hatálya alá és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.
<br>A Kbt. 46. § (5) bekezdése szerint az ajánlattevõ a (4) bekezdésnek megfelelõen köteles csatolni az (1) bekezdés b) pontja és - ha az ajánlatkérõ ezt elõírta - a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása vagy ha van, milyen idõpontban járt le és annak megfizetésére halasztást kapott-e.
<br>A Kbt. 46. § (6) bekezdése szerint az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.
<br>A Kbt. 52. § (1) bekezdés szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint pedig az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.
<br>A Döntõbizottság megállapította, hogy kérelmezõ ajánlata tartalmazza a dokumentációhoz csatolt mintának megfelelõen a nyilatkozatot, mely szerint "az elkülönített állami pénzalappal szemben fennálló fizetési kötelezettsége nincs". Az ajánlat tartalmazza továbbá az APEH Dél-budapesti Igazgatóság 2004. április 14-én kelt igazolását arról, hogy kérelmezõnek - az igazolás kiadásának idõpontjában - "az adóhatóság által kezelt elkülönített állami pénzalappal szemben nyilvántartott tartozása nincs".
<br>A Döntõbizottság álláspontja szerint kérelmezõ ennek alapján eleget tett a fent idézett jogszabályokban elõírt kötelezettségének.
<br>A foglalkoztatás elõsegítésérõl és a munkanélküliek ellátásáról szóló 1991. évi IV. törvény (a továbbiakban: Tv. 1.) 40-42. §-aiban foglaltakra figyelemmel, valamint a szakképzési hozzájárulásról és a képzési rendszer fejlesztésének támogatásáról szóló 2003. évi LXXXVI. törvény (a továbbiakban: Tv. 2.) 2. § rendelkezései alapján az adóhatóság szedi be és tartja nyilván az ott meghatározott járulékokat és hozzájárulásokat, amelyek ily módon jogszabály alapján teljesített fizetési kötelezettségnek minõsülnek.
<br>A Döntõbizottság megállapította, hogy az erre vonatkozó igazolást a kérelmezõ ajánlata tartalmazta. Az APEH Dél-budapesti Igazgatóság 2004. április 14-i keltezésû igazolása szerint kérelmezõnek - az igazolás kiadásának idõpontjában - az adóhatóság által kezelt elkülönített állami pénzalappal szemben nyilvántartott tartozása nincs.
<br>A Tv. 1. 39/C. § (1) bekezdés a)-g) pontig határozza meg a Munkaerõ-piaci Alap bevételét.
<br>A Tv. 2. részletesen szabályozza, hogy az alapból milyen célra, milyen feltételekkel vehetõ igénybe támogatás, míg a Tv. 1. 56/A. §-a rendelkezik a bírságfizetési kötelezettségrõl, amely jogszabályban meghatározott bejelentési, nyilvántartási, adatszolgáltatási kötelezettség megszegése esetén a munkaügyi központ központi szervezeti egysége intézkedése következtében keletkezik.
<br>Ezen jogszabályi rendelkezésekbõl következõen a folyósított támogatások, illetõleg kiszabott bírság nem tekinthetõ a Kbt. 46. § (6) bekezdése alá tartozó jogszabály alapján fennálló fizetési kötelezettségnek, hiszen a fizetési kötelezettséget meg kell elõzze egy, a jogszabályi rendelkezésekbõl levezethetõ eljárás - a támogatás igénylése; bírság kiszabása -, ily módon a fizetési kötelezettség nem egyenesen a jogszabályi rendelkezésekbõl következik. Ezért ez utóbbi esetre a Kbt. 46. § (4), illetve (5) bekezdés rendelkezéseire is figyelemmel az ajánlattevõi nyilatkozat elegendõ.
<br>A fentiek alapján a Döntõbizottság megállapította, hogy ajánlatkérõ jogsértõ döntést hozott, amikor kérelmezõ ajánlatának érvénytelenségét állapította meg a Kbt. 52. § (2) bekezdés d) pontja alapján.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, míg az f) pont alapján döntött a bírság kiszabásáról.
<br>A bírság kiszabásának alapvetõ elveit a Kbt. 88. § (4) és (5) bekezdése a következõk szerint szabályozza:
<br>(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a fenti jogszabályi rendelkezések figyelembevételével állapította meg a bírság összegét. Figyelemmel volt a beszerzés értékére, továbbá arra a körülményre, hogy az ajánlat jogsértõ módon történõ érvénytelenné nyilvánítása súlyos jogsértésnek minõsül, valamint a szerzõdéskötés miatt a jogsértés már nem volt reparálható, így ennek alapján a Döntõbizottság elkövetett jogsértés súlyával a rendelkezõ részben megállapított bírság összegét találta arányban állónak. A Döntõbizottság személlyel szemben bírságot nem alkalmazott figyelemmel arra, hogy a becsatolt felelõsségi rend alapján az érvénytelenné nyilvánító döntésért egyszemélyi felelõs nem volt megállapítható.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 25.
<br>
<br>Dr. Bátorligeti Márta s. k.,	Beckné Erdei Beáta s. k.,
<br>közbeszerzési biztos	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos	
<br>
<br>A határozatot a bíróság elõtt keresettel támadták.
<br><br></body></html>