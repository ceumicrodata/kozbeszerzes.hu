<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5589/2004)
</h2>
<br>1024 Budapest, Margit krt. 85.
<br>lkt.sz.: D.230/8/2004.
<br>
<br>Tárgy: a Tax-Team 2000 Személy- és Vagyonvédelmi Kft. és a Barna-Sólyom Vagyonvédelmi Kft. jogorvoslati kérelme a PVV Pécsi Városüzemelési és Vagyonkezelõ Rt. közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Tax-Team 2000 Személy- és Vagyonvédelmi Kft. (7624 Pécs Ifjúság út 11., képv.: dr. Kastory Edina ügyvéd - továbbiakban: kérelmezõ I.) jogorvoslati kérelmének, melyet a PVV Pécsi Városi Városüzemelési és Vagyonkezelõ Rt. (7626 Pécs, Búza tér 8/B - továbbiakban: ajánlatkérõ) Pécs közigazgatási területén lévõ, az ajánlatkérõ tulajdonában álló Pécs, Siklósi u. 68., Balokány liget, Pécs vásárcsarnok, Pécs vásártér, Diana utcai piac õrzése 40 000 óra/év idõtartamban és az ajánlati dokumentációban megjelölt távfûtési csõvezeték õrzése 12 470 m nyomvonalhosszon tárgyú közbeszerzési eljárása ellen indított - a Döntõbizottság helyt ad.
<br>Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 43. § (4) bekezdését, valamint a 43. § (4) bekezdésére figyelemmel a 60. § (1) bekezdés b) pontját.
<br>A jogsértések miatt a Döntõbizottság a hiánypótlás lehetõsége biztosításáig visszamenõen megsemmisíti ajánlatkérõnek a felhívásban felsorolt ingatlanokra vonatkozó döntéseit, valamint 1 000 000 Ft, azaz egymillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára történõ átutalással.
<br>Kötelezi továbbá ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 150 000 Ft igazgatási szolgáltatási díjat.
<br>A Barna-Sólyom Vagyonvédelmi Kft. (7133 Fadd, Rózsa u. 11/A, továbbiakban: kérelmezõ II.) jogorvoslati kérelmét - melyet ugyanazon közbeszerzési eljárás ellen indított - a Döntõbizottság elutasítja. A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2004. január 16-án megjelent számában a rendelkezõ részben megjelölt beszerzés tárgyában.
<br>Részajánlatot a felhívásban felsorolt ingatlanok együttesére vagy a távfûtési csõvezeték õrzésére lehetett tenni.
<br>Az ajánlati biztosíték összege részajánlatonként 300 000 Ft volt.
<br>A 8. b) pontban ajánlatkérõ elõírta: az ajánlati biztosítékot "Õrzés-védelem közlemény feltüntetésével az ajánlattételi határidõig kell megfizetni, vagy az ajánlathoz csatolni kell az ezt helyettesítõ bankgaranciát. A bankgarancia-levélben feltüntetendõ a beszerzés tárgya és kedvezményezettként az ajánlatkérõ. A bankgaranciának visszavonhatatlannak kell lennie; érvényessége az ajánlati kötöttség lejártáig kell szóljon. Érvénytelen az ajánlat, ha az ajánlati biztosíték az ajánlattételi határidõig nem érkezik meg vagy a bankgarancia hiányzik az ajánlatból."
<br>A 16. pont hatodik bekezdésben ajánlatkérõ közölte, hogy a Kbt. 43. (4) bekezdésében meghatározottak szerint hiánypótlási lehetõséget biztosít.
<br>A tizedik bekezdésben ajánlatkérõ elõírta, hogy "az ajánlattevõnek és az általa a szerzõdés teljesítéséhez a közbeszerzés értékének 10%-át meghaladó mértékben igénybe venni kívánt valamennyi alvállalkozó vonatkozásában csatolnia kell az ajánlati felhívás megjelenésétõl számított 30 napnál nem régebbi keltû cégkivonatot vagy cégbírósági bejegyzési kérelem és az ajánlatot aláíró személyek aláírási címpéldányának eredeti vagy közjegyzõ által hitelesített másolati példányát."
<br>Az ajánlattételi határidõre, 2004. március 8-ra a kérelmezõ II., a Valéria Kft. és a Trucker Kft. teljes körû ajánlatot, a kérelmezõ I., a Vadúz Vidi Bt. és a Já-Ka Bt. pedig az ingatlanok õrzésére részajánlatot nyújtott be. Ajánlatkérõ a március 26-ra halasztott eredményhirdetésen a közbeszerzési eljárást mindkét beszerzési rész tekintetében a Kbt. 60. § (1) bekezdés b) pontja alapján eredménytelennek nyilvánította.
<br>A kérelmezõ I. ajánlata érvénytelenné nyilvánítását azzal indokolta, hogy benyújtott aláírási címpéldánya nem felel meg az ajánlati felhívás 16. pontja tizedik bekezdésében foglaltaknak, mert az nem eredeti, a másolati címpéldányon a közjegyzõi hitelesítés sem eredeti.
<br>Kérelmezõ I.-nek az eredményhirdetésen jelen lévõ képviselõje kifogásolta a hiánypótlás biztosítása ajánlatkérõi elmulasztását.
<br>Kérelmezõ II. mindkét részajánlata érvénytelenségét ajánlatkérõ azzal indokolta, hogy kérelmezõ II-nek a két részajánlatra összesen 600 000 Ft ajánlati biztosítékot kellett volna nyújtani, ezzel szemben csak 300 000 Ft átutalása történt meg az ajánlattételi határidõig.
<br>Ajánlatkérõ az eredményhirdetés jegyzõkönyvét és az összegezést március 30-án megküldte a jelen nem lévõ ajánlattevõknek, így kérelmezõ II-nek is.
<br>Kérelmezõ I. április 13-án postára adott jogorvoslati kérelmében kérte az ajánlata érvénytelenné nyilvánítására és ezáltal a közbeszerzési eljárás eredménytelenségére vonatkozó ajánlatkérõi döntés megsemmisítését, a jogsértések megállapítását.
<br>Kérelme indokaként elõadta, hogy a Kbt. vonatkozó rendelkezése értelmében ajánlatkérõnek részére hiánypótlási lehetõséget kellett volna biztosítania. A másolati címpéldányból kitûnõen egyértelmûen valószínûsíthetõ volt, hogy rendelkezik a megfelelõ aláírási címpéldánnyal.
<br>Kérelmezõ II. április 19-én nyújtotta be jogorvoslati kérelmét, mely D.237/2004. számú kérelemre indult eljárást a Döntõbizottság a D.230/2004. sz. ügyhöz egyesítette. Sérelmezte, hogy az ajánlatkérõ által részére megküldött, április 5-én kézhezvett dokumentumok - az eredményhirdetési jegyzõkönyv és összegezés - szerint ajánlatkérõ mindkét részajánlatát érvénytelenné nyilvánította, pedig az egyik részajánlatot el kellett volna fogadnia, ugyanis egy részajánlat ajánlati biztosítékát befizette.
<br>Álláspontja szerint ajánlatkérõnek tisztáznia kellett volna, hogy a befizetett 300 000 Ft melyik részajánlat ajánlati biztosítékául szolgál, és ezt követõen hiánypótlási lehetõséget kellett volna biztosítania a hiányzó 300 000 Ft ajánlati biztosíték nyújtására.
<br>Ajánlatkérõ kérte a jogorvoslati kérelmek elutasítását.
<br>Kérelmezõ I. kérelmére elõadta, hogy elsõdlegesen a kérelem határidõben történõ benyújtása vizsgálatát kéri. Érdemben elõadta, hogy a Kbt. 43. § (4) bekezdése az "egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén" rendelkezésrész nem taxatív felsorolást tartalmaz, ezáltal a jogalkotó a jogalkalmazóra bízza az "egyéb" szó értelmezését. Az õ értelmezése szerint az, hogy az aláírási címpéldány fénymásolt formában került benyújtásra, nem tartozik az egyéb formai hiányosságok körébe.
<br>Kérelmezõ II. kérelmét illetõen elõadta, hogy a Kbt. 43. (4) bekezdése értelmében a hiányzó ajánlati biztosíték nem pótolható és nem tekinthetõ a Kbt. 57. § (1) bekezdése szerinti "nem egyértelmû kijelentések tisztázása" körébe.
<br>A Döntõbizottság a felek írásbeli és a jogorvoslati eljárásban szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>Kérelmezõ I. kérelmét illetõen ajánlatkérõ észrevételében kérte annak vizsgálatát, hogy a kérelem nem késett-e el.
<br>A Kbt. 79. § (7) bekezdése alapján a jogorvoslati kérelmet a jogsértõ (vagy a kérelmezõ által jogsértõnek tartott) eseményrõl való tudomásszerzéstõl számított 15 napon belül lehet elõterjeszteni. A határidõ jogvesztõ.
<br>Kérelmezõ I. jelen volt a március 26-án tartott eredményhirdetésen, e napon értesült az általa jogsértõnek tartott eseményrõl; ajánlata érvénytelennek minõsítésérõl és a közbeszerzési eljárás eredménytelenné nyilvánításáról. A jogorvoslati kérelem elõterjesztésére nyitva álló 15 napos jogvesztõ határidõ tehát április 10-én telt le.
<br>Április l0-e (szombat) azonban munkaszüneti nap volt, valamint a húsvét ünnep miatt április 11. (vasárnap) és április 12. (hétfõ) is.
<br>A Kbt. 79. § (1) bekezdése alapján - ha a Kbt. másként nem rendelkezik -, a Döntõbizottság eljárására az államigazgatási eljárás általános szabályairól szóló 1957. évi IV. törvény (Áe.) rendelkezéseit kell alkalmazni. A Kbt. a határidõk számítására nézve nem tartalmaz rendelkezést, így a kérelem határidõben való elõterjesztettsége vizsgálatánál az Áe. szabályai az irányadók.
<br>Az Áe. 39. § (2) bekezdése így rendelkezik: "Ha a határidõ utolsó napja olyan nap, amelyen a közigazgatási szervnél a munka szünetel, a határidõ a legközelebbi munkanapon jár le."
<br>Az április 10-ét követõ munkaszüneti napokat követõ elsõ munkanap április 13-a volt, kérelmezõ I. ezen a napon postára adta a jogorvoslati kérelmet, az tehát nem késett el.
<br>A Döntõbizottság ezért érdemben vizsgálta kérelmezõ I. jogorvoslati kérelmét.
<br>A Kbt. 43. § (1) bekezdése szerint ajánlattevõnek az ajánlati felhívásban, illetõleg az ajánlati dokumentációban meghatározott tartalmi és formai követelményeknek megfelelõen kell ajánlatát elkészítenie.
<br>A Kbt. 52. § (2) bekezdés d) pontja alapján az ezen feltételeknek nem megfelelõ ajánlat érvénytelen.
<br>Ajánlatkérõ a felhívás 16. pontja tizedik bekezdésében elõírta, hogy az ajánlattevõnek csatolnia kell az ajánlatot aláíró személy/ek aláírási címpéldányát eredetiben vagy közjegyzõ által hitelesített másolati példányban.
<br>A kérelmezõ I. az ajánlata 31. oldalán lévõ aláírási címpéldány-másolatban lett csatolva, a rajta levõ, 2004. március 4-én kelt közjegyzõi hitelesítési záradék is másolat.
<br>Az ajánlat tehát nem felelt meg a felhívás 16. pontja tizedik bekezdésének.
<br>A Kbt. 43. § (4) bekezdése azonban lehetõséget ad az ajánlat egyes hiányainak, hiányosságainak pótlására a következõk szerint: "Az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és a 46. § szerinti igazolás vagy nyilatkozat utólagos csatolására, formai hiányosságok pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén."
<br>A rendelkezésbõl az következik, hogy a Kbt. 44. § (alkalmasság igazolása) és 46. § (kizártság fenn nem állása igazolása) körében lehetõség van úgy az ajánlatból hiányzó igazolás, nyilatkozat pótlására, ezen a körön kívül azonban csak formai hiányosság pótlására van lehetõség, azaz egy meglévõ, de formailag nem megfelelõ igazolást, nyilatkozatot lehet pótolni az ajánlat érvényessé tételéhez.
<br>Az aláírási címpéldány nem tartozik a 44., 46. § szerinti igazolások, nyilatkozatok körébe. Így tehát erre nézve akkor lehet megadni a hiánypótlás lehetõségét, ha az ajánlatban a címpéldány ténylegesen fellelhetõ, de az valamilyen hiányosságban szenved.
<br>A jogvita tárgyát képezõ aláírási címpéldány a kérelmezõ I. ajánlatához másolati példányban csatolva volt. Ajánlatkérõnek tehát lehetõvé kellett volna tennie kérelmezõ I. részére, hogy csatolja be az eredeti címpéldányt, vagy egy olyan címpéldányt, ami ugyan nem eredeti, de azon eredeti közjegyzõi hitelesítés szerepel.
<br>A hiánypótlás további feltétele az, hogy a felhívás szerint ezt a lehetõséget ajánlatkérõ biztosítani fogja.
<br>Ajánlatkérõ a felhívás 16. pontja hatodik bekezdésében közölte, hogy a Kbt. 43. § (4) bekezdése szerinti hiánypótlást biztosítja.
<br>A Döntõbizottság megállapította, hogy ajánlatkérõ jogszerûtlenül mellõzte kérelmezõ I. részére a hiánypótlás biztosítását, ezáltal megsértette a Kbt. 43. § (4) bekezdését.
<br>Ajánlatkérõ a közbeszerzési eljárás eredménytelenségét a Kbt. 60. § (1) bekezdés b) pontjával indokolta, miszerint eredménytelen az eljárás, ha kizárólag érvénytelen ajánlatok érkeztek.
<br>A fentiekben kifejtettek szerint a kérelmezõ I. ajánlata hiánypótlás keretében érvényessé tehetõ, így nem áll fenn a 60. § (1) bekezdés b) pontja szerinti tényállás.
<br>Az eljárás eredménytelenségét ajánlatkérõ csak akkor mondhatja majd ki, ha a hiánypótlásnak a kérelmezõ I. nem tesz eleget, vagy a megismételt döntéshozatali eljárásban való mérlegelése során merül fel az eljárás eredménytelenségét okozó tényezõ.
<br>A közbeszerzési eljárás eddigi tényállása szerint tehát nem volt jogszerû az eljárás eredménytelenségének megállapítása, így ajánlatkérõ a Kbt. 43. § (4) bekezdésére figyelemmel megsértette a Kbt. 60. § (1) bekezdés b) pontját.
<br>A Döntõbizottság ezért a hiánypótlás biztosításáig visszamenõen megsemmisítette ajánlatkérõ döntéseit - beleértve az eljárást lezáró döntést is -, mert a jogsértés csak ily módon orvosolható.
<br>A Döntõbizottság felhívja ajánlatkérõ figyelmét a Kbt. 88. § (8) bekezdésében foglalt rendelkezésre, miszerint "Ha a bizottság megsemmisíti az ajánlatkérõnek eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc napon belül új döntést hozni."
<br>Kérelmezõ II. kérte annak megállapítását, hogy ajánlatkérõ jogszerûtlenül nyilvánította mindkét részajánlatát érvénytelennek, mert hiánypótlás biztosítása vagy tisztázó kérdés feltevése útján az egyik ajánlat érvényessé tehetõ lett volna.
<br>A Kbt. 41. § (1) bekezdése elõírja: "Az ajánlatkérõ az eljárásban való részvételt ajánlati biztosíték (a továbbiakban: biztosíték) adásához kötheti, amit az ajánlattevõnek ajánlata benyújtásával egyidejûleg vagy az ajánlatkérõ által az ajánlati felhívásban meghatározott idõpontig az ott megjelölt mértékben kell az ajánlatkérõ rendelkezésére bocsátania. Az ajánlattevõnek igazolnia kell, hogy a biztosítékot az ajánlatkérõ rendelkezésére bocsátotta."
<br>A felhívásban ajánlatkérõ részajánlatonként tette kötelezõvé a 300 000 Ft összegû ajánlati biztosíték nyújtását. Elõírta a felhívás 8. b) pontjában, hogy érvénytelen az ajánlat, ha az ajánlati biztosíték az ajánlattételi határidõig nem érkezik meg, vagy a bankgarancia hiányzik az ajánlatból. Kérelmezõ II. két részajánlatot nyújtott be, de csak egyszeri ajánlati biztosíték rendelkezésre bocsátását igazolta.
<br>A Kbt. 43. § (4) bekezdése értelmezésére vonatkozóan fent kifejtettek szerint a hiányzó ajánlati biztosíték nem volt pótolható, az nem tartozik a Kbt. 44., 46. §-a szerinti igazolások, nyilatkozatok körébe és nem tekinthetõ formai hiányosságnak. Ugyanis nem formai, hanem tartalmi hiány az, ha egy, a felhívásban meghatározott feltételnek az ajánlattevõ nem tesz eleget.
<br>A Kbt. 57. § (1) bekezdése a tisztázó kérdések feltevésével kapcsolatban így rendelkezik: "Az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tisztázása érdekében."
<br>A rendelkezés alapján ajánlatkérõ akkor tehet fel tisztázó kérdést az ajánlattevõ felé, ha az ajánlatban nem egyértelmû kijelentések vannak.
<br>A kérelmezõ II. ajánlatában tisztázandó kérdés nem volt, egyértelmû volt az a helyzet, hogy kérelmezõ II. a 600 000 Ft ajánlati biztosíték helyett csak 300 000 Ft ajánlati biztosítékot nyújtott.
<br>Az ajánlat adatai még csak utalást sem tartalmaztak arra, hogy a 300 000 Ft melyik részajánlat ajánlati biztosítékának tekintendõ, abból tehát ajánlatkérõ csak azt a következtetést tudta levonni, hogy kérelmezõ II. mindkét részajánlat ajánlati biztosítékának tekintette a 300 000 Ft-ot. Ezáltal a kérelmezõ II. ajánlata nem felelt meg az ajánlati felhívás 8. a) pontjának, miszerint az ajánlati biztosíték mértéke részajánlatonként 300 000 Ft.
<br>A Döntõbizottság megállapította, hogy kérelmezõ II. ajánlata az ajánlati felhívás 8. a) pontjának való nem megfelelés miatt érvénytelen volt, így ajánlatkérõ döntése jogszerû.
<br>Ezért a Döntõbizottság a kérelmezõ II. jogorvoslati kérelmét elutasította.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a), c), d), f) és h) pontja szerint rendelkezett.
<br>A Döntõbizottság 1 millió Ft bírságot szabott ki ajánlatkérõ terhére.
<br>A Kbt. 88. § (1) bekezdés f) pontja alapján jogsértés megállapítása esetén a bírság kiszabása kötelezõ.
<br>Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, ez eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A Döntõbizottság elegendõnek tartotta a minimumösszegû bírság kiszabását; mivel ajánlatkérõ jogsértése nem ismételt jellegû; a beszerzés értéke az ajánlatokban megadott ajánlati árak szerint 30-40 millió Ft összegû és az eljárást lezáró döntés megsemmisítése által a jogsértés orvoslást nyerhet.
<br>A bírósági jogorvoslatot a 89. § (1) bekezdése biztosítja.
<br>
<br>Budapest, 2004. április 17.
<br>
<br>Dr. Csitkei Mária s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>