<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (5593/2004)
</h2>
<br>
<br>12.K.30.128/2004/4.
<br>
<br>A bíróság dr. Jancsovics Éva ügyvéd (1131 Budapest, Koma u. 25.) által képviselt Állami Közúti Mûszaki és Információs Kht. (1024 Budapest, Fényes E. u. 7-13.) felperesnek dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indult perében meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a bíróság a felperest, hogy az illetékhivatal felhívására és számlájára fizessen meg 15 000 (tizenötezer) Ft le nem rótt kereseti illetéket.
<br>Kötelezi a bíróság a felperest, hogy 15 napon belül fizessen meg az alperesnek 20 000 (húszezer) Ft perköltséget.
<br>Az ítélet ellen a kézbesítéstõl számított 8 nap alatt a Fõvárosi Ítélõtáblához lehet fellebbezni. A fellebbezést 3 példányban a Fõvárosi Bíróságon lehet elõterjeszteni.
<br>
<br>INDOKOLÁS
<br>
<br>A bíróság a per adatai alapján a következõ tényállást állapította meg.
<br>A felperes mint ajánlatkérõ a Közbeszerzési Értesítõ 2003. július 16-án megjelent 29. számában 5135/2003 sorszám alatt tett közé ajánlati felhívást nyílt eljárás megindítására a felhívás 3. a) pontjában meghatározott 23 db különféle laboratóriumi mûszer beszerzésének tárgyában. A felperes felhívásának 16. f) pontjában a közbeszerzésekrõl szóló 1995. évi XL. törvény (továbbiakban: Kbt.) 43. § (2) bekezdésének a), b) és c) pontjában elõírtaknak megfelelõ nyilatkozat csatolását írta elõ az ajánlattevõk részére. A felperes ajánlati dokumentációt bocsátott az ajánlattevõk rendelkezésére, melynek a 1.9 d) pontja szerint az ajánlattevõnek a Kbt. 46. §-a szerinti, továbbá a 44. §-a alapján az ajánlati felhívásban felsorolt okiratokat és nyilatkozatokat kell benyújtania, ugyanilyen okmányokat kell benyújtania azokról az alvállalkozókról is, akiket 10%-ot meghaladó mértékben kíván bevonni a teljesítésbe. Benyújtandók továbbá az ajánlati felhívás 16. pontjában szereplõ okiratok is.
<br>Az ajánlattételi határidõig összesen nyolc ajánlat érkezett, melyek értékelése során a felperes hiányosságokat észlelt, és négy ajánlattevõt hiánypótlásra hívott fel, míg a Mérleglabor Kft., a Merck Kft. és a Sartorius Kft. ajánlatának érvénytelenségét állapította meg a Kbt. 52. § (2) bekezdésének d) pontja alapján. A Merck Kft. esetében az érvénytelenség oka az volt, hogy pótolható hiányosságok mellett nem csatolta az ajánlati felhívás 16. pontjában elõírt nyilatkozatot az alvállalkozókról és egyéb közremûködõkrõl, mely a Kbt. 43. § (4) bekezdése alapján nem pótolható hiányosság.
<br>A Merck Kft. a felpereshez 2003. november 3-án elküldött levelében akként nyilatkozott, hogy azért nem csatolta a Kbt. 43. § (2) bekezdésének a), b) és c) pontja alapján kért nyilatkozatot, mert nem kívánt a teljesítésbe alvállalkozókat és egyéb közremûködõket bevonni. A felperes ugyanazon a napon adott válaszában közölte, hogy a csatolni kért nyilatkozat - figyelemmel a Kbt. 43. § (4) bekezdésében foglaltakra - nem pótolható hiánynak minõsült, ezért az utólag adott nyilatkozat a Merck Kft. ajánlatának érvénytelenségét nem befolyásolta.
<br>A felperes az eljárás eredményét 2003. november 18-án hirdette ki nyilvánosan, melynek értelmében a Merck Kft. ajánlata nem felelt meg az ajánlati felhívás 16. f) pontjában foglalt elõírásnak, ezért az a Kbt. 52. § (2) bekezdésének d) pontja alapján érvénytelen.
<br>A Merck Kft. (továbbiakban: kérelmezõ) az alpereshez 2003. november 4-én nyújtott be jogorvoslati kérelmet, melyben sérelmezte az ajánlatának érvénytelenné nyilvánítását arra hivatkozással, hogy az ajánlatában szereplõ termékeket évek óta forgalmazza, és nem kíván a teljesítésbe a Kbt. 43. § (2) bekezdésének a), b) és c) pontja szerinti alvállalkozókat, illetve egyéb résztvevõket bevonni, ezért meg nem követelt nemleges nyilatkozatot nem nyújtott be. Erre tekintettel kérte az ajánlatkérõ eljárást lezáró döntésének a Kbt. 88. § (1) bekezdésének c) pontja alapján történõ megsemmisítését és a h) pontja alapján az eljárási díj és költségek viselésére való kötelezését.
<br>A felperes észrevételében a jogorvoslati kérelem elutasítását kérte.
<br>Az alperes a 2003. december 13-án hozott D.573/3/2003. számú határozatában a kérelmezõ jogorvoslati kérelmének helyt adott, és megállapította, hogy az ajánlatkérõ megsértette a Kbt. 53. § (2) bekezdését, ezért az eljárást lezáró döntését megsemmisítette, és vele szemben 1 000 000 Ft bírságot szabott ki, továbbá 150 000 Ft igazgatási szolgáltatási díj megfizetésére kötelezte. Döntésének indokolásában a Kbt. 26. § (2) bekezdésére, 43. § (1) és (2) bekezdésére hivatkozással kifejtette, hogy az ajánlatkérõ által a felhívás részévé tett Kbt. 43. § (2) bekezdése szerinti bejelentési kötelezettség csak akkor áll fenn, ha az ajánlattevõ a teljesítés során közremûködõket kíván igénybe venni, amennyiben nem, akkor erre vonatkozóan bejelentési kötelezettség sem terhelheti. Önmagában a törvény rendelkezése alapján bejelentési kötelezettség csak igénybevétel esetén áll fenn.
<br>Rámutatott arra, hogy az ajánlathoz nem csatolt pozitív tartalmú nyilatkozat hiánya lényegében formátlan nemleges nyilatkozatnak minõsül, amelyet az ajánlatkérõnek - ha az ellenkezõjét bizonyító körülményrõl nincs tudomása - el kell fogadnia, és erre tekintettel az ajánlatot érvényesként kell kezelnie. Az alperes álláspontja szerint az a körülmény, hogy a kérelmezõ által szállítandó mûszerek között más által gyártott termékek is vannak, még nem teszi szükségessé a Kbt. 43. § (2) bekezdés c) pontjára vonatkozó feltétlen pozitív tartalmú nyilatkozat csatolását, tekintettel arra, hogy nem minõsül közremûködõnek, akit a kötelezett nem az adott szerzõdés teljesítéséhez vesz igénybe, hanem akivel attól függetlenül köt szerzõdést. Jelen esetben az ajánlatkérõ szállítási szerzõdés teljesítését kérte az ajánlattevõktõl, nem pedig az általa beszerezni kívánt termékek legyártását. Az alperes a Kbt. 88. § (1) bekezdésének f) pontja alapján kötelezõen kiszabandó bírság összegét a 88. § (5) bekezdésére figyelemmel állapította meg.
<br>A felperes keresetében az alperes határozatának felülvizsgálatát, annak megváltoztatásával a kérelmezõ megalapozatlan jogorvoslati kérelmének elutasítását és a kiszabott bírság, valamint az igazgatási szolgáltatási díj megfizetésére való kötelezés mellõzését kérte. Álláspontja szerint az alperes tévesen értelmezte a Kbt. 43. § (2) bekezdésében foglaltakat, amikor arra hivatkozott, hogy a nyilatkozatot csak akkor kellett volna az ajánlattevõnek csatolnia, ha az pozitív tartalmú, vagy az ajánlati felhívásban kifejezetten elõírta volna a nemleges tartalmú nyilatkozat csatolását. A Kbt. 43. § (2) bekezdése ugyan nem utal arra, hogy a nyilatkozatot milyen formában kell kérnie az ajánlatkérõnek, de az ajánlati felhívás szövegébõl egyértelmûen kitûnik a nyilatkozattételi kötelezettség, a kérelmezõ azonban ennek az elõírásnak nem tett eleget. Az ajánlatok elbírálása során döntött oly módon, hogy a kért nyilatkozat hiánya érvénytelenségi ok, tekintettel arra is, hogy a többi ajánlattevõ csatolta a nyilatkozatot.
<br>A kért nyilatkozat hiányában az ajánlatkérõ nem tudná eldönteni, hogy azért nem csatolta az ajánlattevõ a nyilatkozatot, mert az nemleges lenne vagy mulasztásból. Állítása szerint nem következik a Kbt. elõírásaiból az alperes azon álláspontja, hogy az ajánlathoz nem csatolt pozitív tartalmú nyilatkozat hiánya formátlan nemleges nyilatkozatnak minõsül, melyet az ajánlatkérõnek el kell fogadnia, és erre tekintettel az ajánlatot érvényesként kell kezelnie. Tudomása volt ugyanis arról, hogy az ajánlatban szereplõ mûszerek egy része nem a kérelmezõ saját gyártmánya, ezért joggal feltételezte a Kbt. 43. § (2) bekezdés c) pontja szerinti pozitív tartalmú nyilatkozat becsatolása szükségességét.
<br>Elõadta továbbá, hogy a Kbt. értelmezõ rendelkezései között csak az alvállalkozó fogalmát határozta meg, mely szerint az a személy minõsül a közbeszerzési eljárásban alvállalkozónak, amellyel az ajánlattevõ a közbeszerzésre vonatkozó szerzõdés teljesítése céljából, arra tekintettel fog szerzõdést kötni. Ebbõl következõen mindazok a szervezetek, személyek, akikkel nem kifejezetten a tárgyi közbeszerzésre tekintettel kötött szerzõdést az ajánlattevõ, egyéb közremûködõi az adott közbeszerzési eljárásnak, tehát vonatkozik rájuk a Kbt. 43. § (2) bekezdésének c) pontja. A felperes perköltségre igényt tartott.
<br>Az alperes ellenkérelmében - fenntartva a határozatában foglaltakat - a felperes keresetének elutasítását és a perköltségben történõ marasztalását kérte. Változatlanul állította, hogy a Kbt. 43. § (2) bekezdésének a), b) és c) pontja értelmében az alvállalkozókra, illetõleg a teljesítésbe bevont szervezetekre csak abban az esetben kell az ajánlatban nyilatkozni, ha az igénybevételre sor kerül, és az ajánlati felhívás szövegébõl sem tûnik ki, hogy az igénybevétel hiánya esetén nemleges nyilatkozat csatolása is elvárás lenne, ezért a felhívásban meg nem jelölt nyilatkozat hiányára hivatkozva nem nyilvánítható érvénytelenné az ajánlat. Az a körülmény, hogy a kérelmezõ nem kizárólag a saját gyártmányú termékei szállítására tett ajánlatot, nem teszi a Ptk. alapján a termék gyártóját a teljesítésbe bevont szervezetnek. A felperes továbbá nem is vizsgálta a kérelmezõ tekintetében, hogy ténylegesen sor került-e részérõl alvállalkozó, illetve egyéb szervezet bevonására.
<br>A közbeszerzési eljárásban részt vett egyéb érdekeltek, így a kérelmezõ felhívás ellenére nem éltek a perbe történõ beavatkozás lehetõségével.
<br>A felperes keresete az alábbiak szerint nem alapos.
<br>A bíróság a Pp. 324. § (2) bekezdésének c) pontja alapján a kereset és az ellenkérelem keretei között kizárólag az alperes határozata jogszerûségének felülvizsgálatára volt jogosult.
<br>A Kbt. megalkotásával a jogalkotó célja az volt, hogy a közpénzek felhasználásának átláthatóságát és széles körû nyilvános ellenõrizhetõségének feltételeit megteremtse. Ennek érdekében meghatározta az ajánlatkérõ és az ajánlattevõ kötelezettségeit is, valamint azt az eljárást, amelynek során a közbeszerzési eljárás nyertese megállapítható. A Kbt. 43. § (1) bekezdése az ajánlattevõ kötelességévé teszi az ajánlati felhívásban, illetõleg a dokumentációban meghatározott tartalmi és formai követelményeknek megfelelõ ajánlat elkészítését. Az ajánlatkérõnek pedig a Kbt. 55. § (6) bekezdése szerint az ajánlatokat az ajánlati felhívásban meghatározott értékelési szempontok alapján kell elbírálnia.
<br>A felperes ajánlati felhívásának a közbeszerzési és a jelen peres eljárás során vitatott és értelmezést igénylõ 16. f) pontja a Kbt. 43. § (2) bekezdés a), b) és c) pontjaiban elõírtaknak megfelelõ nyilatkozat csatolását írta elõ az ajánlattevõk részére.
<br>A Kbt. 43. § (2) bekezdése szerint az ajánlatban - ha ezt az ajánlatkérõ az ajánlati felhívásban elõírta - meg kell jelölni
<br>a) a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni, e szervezet (személy) meghatározása nélkül, illetõleg
<br>b) az ajánlattevõ által a közbeszerzés értékének tíz százalékát meghaladó mértékben igénybe venni kívánt alvállalkozókat, illetõleg
<br>c) a teljesítésben egyébként - a közbeszerzés értékének tíz százalékát meghaladó mértékben - részt vevõ szervezeteket (személyeket).
<br>Az ajánlati felhívás 16. f) pontjában és a Kbt. 43. § (2) bekezdésében foglaltak összevetése alapján megállapítható, hogy az ajánlati felhívás - a felperes állításával ellentétben - a Kbt. 43. § (2) bekezdésének rendelkezéséhez képest többletkövetelményt nem tartalmaz, a felperes a Kbt. idézett elõírását változatlan tartalommal - kiegészítés nélkül - az ajánlati felhívás részévé tette, mivel az ajánlati felhívás 16. f) pontjában csak a Kbt. 43. § (2) bekezdése vonatkozásában írta elõ az ajánlattevõk nyilatkozatának csatolását. Az ajánlati felhívás részévé tett rendelkezés nyelvtani és tartalmi elemzése alapján egyértelmûen megállapítható, hogy az nem tartalmaz elõírást az alvállalkozók, illetve a teljesítésben egyébként részt vevõ személyek hiánya esetén nemleges nyilatkozat csatolására. A Kbt. 43. § (2) bekezdésében elõírt nyilatkozattételi kötelezettség nem jelent jogszabályi alap nélküli nemleges igazolásra vonatkozó kötelezettséget, így igénybevétel hiányában a bejelentési kötelezettség elmulasztása sem állhat fenn.
<br>Az alvállalkozók, illetve egyéb közremûködõk közbeszerzés során történõ igénybevételének hiányára vonatkozó nyilatkozattételi kötelezettség jogszabályi alapja nem mutatható ki, bejelentési kötelezettség csak igénybevétel esetén áll fenn, figyelemmel arra is, hogy csak ebben az esetben lehet az alvállalkozókat, illetve az egyéb résztvevõket megjelölni, míg igénybevétel esetén ez nem lehetséges. Az ajánlati felhívás 16. f) pontjában foglaltak kiterjesztõ értelmezésére és ezáltal nemleges nyilatkozat megtételének elõírására jogszabályi rendelkezés hiányában nincs lehetõség. A nyilatkozat hiánya nem azonosítható a jogszabályi feltételek teljesítésének hiányával, és az emiatt az ajánlattevõ hátrányára nem értékelhetõ. Figyelemmel arra is, hogy az ajánlati felhívásban, illetve dokumentációban foglaltaktól való eltérést a Kbt. súlyosan szankcionálja, hiszen a Kbt. 52. § (2) bekezdés d) pontja szerint az elõírt feltételeknek meg nem felelõ ajánlat érvénytelen, és az ajánlattevõ ezt követõen nem vehet részt a közbeszerzési eljárás további szakaszában.
<br>Az alperes helytállóan állapította meg határozatában, hogy nyilatkozat hiányában az ajánlatkérõnek úgy kell tekinteni, hogy a közbeszerzésnek nincs olyan része, amellyel összefüggésben az ajánlattevõ harmadik személlyel szerzõdést fog kötni, valamint a közbeszerzés értékének tíz százalékát meghaladó mértékben nem kíván igénybe venni alvállalkozókat, illetve a teljesítésben részt vevõ egyéb személyeket, kivéve ha ennek ellenkezõjét bizonyító tényrõl van tudomása. A felperes keresetében csak állította az arra vonatkozó tudomását, hogy a kérelmezõ ajánlatában szereplõ mûszerek egy része nem a kérelmezõ saját gyártmánya, ezt a körülményt azonban a közbeszerzési eljárás során nem vizsgálta. Megjegyzi továbbá a bíróság, hogy a Kbt. 33. § (1) bekezdése szerint az ajánlati felhívás tartalmát a jogszabályban meghatározottak szerint úgy kell meghatározni, hogy annak alapján az ajánlattevõk egyenlõ eséllyel vehessenek részt a versenyben, és megfelelõ ajánlatot tehessenek. A hivatkozott jogszabályi rendelkezések alapján pedig a már kifejtettek szerint az ajánlattevõ törvényi kötelezettsége és felelõssége az alvállalkozók, illetve egyéb közremûködõ igénybevétele esetén a Kbt. 43. § (2) bekezdésében foglaltak igazolása, illetve mulasztás esetén a jogkövetkezmények viselése.
<br>Alaptalanul hivatkozott a felperes keresetében arra, hogy a kérelmezõnek a Kbt. 43. § (2) bekezdés c) pontja tekintetében nyilatkozatot kellett volna csatolnia, tekintettel arra, hogy a kérelmezõ ajánlatában szereplõ mûszerek egy része nem a kérelmezõ saját gyártmánya, ezért a termék gyártója a teljesítésben közremûködõ egyéb résztvevõnek minõsül. Az ajánlati felhívás tárgyát a mûszerek beszerzése képezte. Az ajánlatkérõ nem a mûszerek legyártását, hanem szállítását kérte az ajánlattevõktõl. A gyártók nem az ajánlatban foglalt teljesítésben, tehát a szállításban vesznek részt, ezért a szállítandó termékek gyártója tekintetében a Kbt. 43. § (2) bekezdés c) pontja alapján pozitív tartalmú nyilatkozat csatolása nem követelhetõ meg.
<br>Megalapozatlanul minõsítette a felperes a Kbt. 52. § (2) bekezdés d) pontja alapján a kérelmezõ ajánlatát mint az ajánlati felhívásban foglaltaknak meg nem felelõt érvénytelennek, mivel az ajánlat csak abban az esetben érvénytelen, ha a Kbt. 43. § (1) bekezdésében foglalt követelményeknek nem felel meg, a kérelmezõ esetében azonban a fent kifejtettek alapján ez nem volt megállapítható.
<br>Mindezekre tekintettel a bíróság azt állapította meg, hogy az alperes eljárása során megalapozott és jogszerû döntést hozott, ezért a felperes keresetét elutasította.
<br>A pervesztes felperes a 6/1986. (VI. 26.) IM rendelet 13. § (2) bekezdése alapján köteles az illetékekrõl szóló 1990. évi XCIII. törvény 43. § (3) bekezdése szerint megállapított mértékû kereseti illeték megfizetésére.
<br>A bíróság a Pp. 78. § (1) bekezdése és a 32/2003. (VIII. 22.) IM rendelet alapján kötelezte a felperest a jogtanácsos útján eljárt pernyertes alperes perben felmerült költségeinek megfizetésére.
<br>Az ítélet elleni fellebbezés lehetõségérõl való tájékoztatás a Kbt. 92. §-án és a Pp. 340. § (2) bekezdésén alapul.
<br>
<br>Budapest, 2004. május 4.
<br>
<br>Dr. Mudráné dr. Láng Erzsébet s. k.,
<br>bíró
<br><br></body></html>