<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5588/2004)
</h2>
<br>1024 Budapest, Margit krt. 85.
<br>Ikt.sz.: D.222/10/2004.
<br>
<br>Tárgy: a Budaber Mérnöki Rt. jogorvoslati kérelme a Budapesti Közlekedési Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a BUDABER Mérnöki Rt. (1204 Budapest, Török Flóris út 114., a továbbiakban: kérelmezõ) jogorvoslati kérelmét, melyet a Budapesti Közlekedési Rt. (1072 Budapest VII. kerület, Akácfa u. 15., képviseli dr. Sz. Szabó Sándor ügyvéd, 1065 Budapest, Bajcsy-Zsilinszky u. 55. III/1., a továbbiakban: ajánlatkérõ) "A BKV Rt. Pesti Autóbusz Üzemigazgatóság 2 telephelyén a jármûvek napi, heti száraz takarítása (kistakarítása), továbbá havi, éves nedves takarítás (nagytakarítás), illetve eseti takarítása a dokumentációban részletezett feltételek szerint" tárgyú közbeszerzési eljárása kapcsán az ajánlatkérõ és a Peronsziget Kft. (1161 Budapest, Bercsényi u. 16/B, képviseli: dr. Szigethy György ügyvéd, 1053 Budapest, Szép u. 5. továbbiakban: kérelmezett) ellen nyújtott be, elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok és a felek nyilatkozatai alapján az alábbi tényállást állapította meg:
<br>Ajánlatkérõ 2004. január 5-én a Közbeszerzési Értesítõ 1. számában tette közzé ajánlati felhívását nyílt közbeszerzési eljárásra a rendelkezõ részben meghatározott tárgyban.
<br>A 3. a) pontban telephelyenként részletezte a takarítandó jármûvek típusát, mennyiségét és a kért takarítás fajtáit (napi, heti, havi és évenkénti).
<br>Ajánlatkérõ a felhívás 11. a) pontjában meghatározta a pénzügyi, gazdasági és mûszaki alkalmasság igazolására kért adatokat.
<br>A 11. b) pontban határozta meg az alkalmatlanná minõsítési szempontokat. Az elsõ három francia bekezdésben közölte, hogy alkalmatlan az ajánlattevõ:
<br>- ha a 2001. és 2002. években a mérleg szerinti árbevétele nem éri el a minimum 50 millió Ft-ot évente,
<br>- ha nem rendelkeznek közösségi közlekedést végzõ autóbusz, vasúti jármû, villamos, trolibusz jármûvek takarítására vonatkozó referenciával (minimum a takarítandó darabszám 50%-a évente) éspedig kistakarítás és nagytakarítás fajtánként 2001. és 2002. évben. Az 50%-os mennyiséget maximum 2 db referencialevélnek kell tartalmaznia,
<br>- a munka irányításáért és a minõség ellenõrzéséért felelõs szakemberei (minimum 3 fõ) nem rendelkeznek a Magyar Tisztítás Technológiai Szövetség által szervezett oktatáson szerzett (FEOR 9111) végzettséggel.
<br>A 13. a) pontban ajánlatkérõ úgy rendelkezett, hogy az ajánlatokat a legalacsonyabb összegû ellenszolgáltatás szempontja alapján bírálja el.
<br>A felhívás 14. pontjában többváltozatú ajánlat tételét megengedte &plusmn;20% mennyiségi eltérés függvényében.
<br>Ajánlatkérõ felhívását 2004. január 14-én a Közbeszerzési Értesítõ 4. számában, majd 2004. január 23-án a Közbeszerzési Értesítõ 8. számában módosította. Ez utóbbi módosítással a korábbi felhívása 11. b) pontjának harmadik francia bekezdése helyébe a következõ rendelkezés lépett: alkalmatlan az ajánlattevõ, "Ha az ajánlatkérõ által megnevezett, a munka irányításáért és minõség-ellenõrzéséért felelõs szakemberek (minimum 3 fõ) nem rendelkeznek jármûtisztító (FEOR 9112) képesítéssel. A képesítésrõl szóló dokumentum fénymásolatát az ajánlatban csatolni kell."
<br>Ajánlatkérõ dokumentációt is készített, melyben meghatározta a beszerzés tárgyára vonatkozó követelményeket, útmutatót készített, amely tartalmazta a szerzõdési feltételeket, a referencialevél elvárt formátumát, a munkafolyamatok egységár-meghatározását, valamint a jármûtakarítási egységeket.
<br>A dokumentáció 9. oldalán a I/E. részének 2.7. pontjában megerõsítette a felhívás 11. b) pontjában támasztott alkalmassági feltételeket.
<br>Az ajánlattételi határidõre, 2004. március 4-re a kérelmezõ és a Peronsziget Kft. nyújtott be ajánlatot.
<br>A kérelmezõ ajánlata 2. oldalán 49 847 450 Ft + áfa ajánlati árat adott meg az elsõ 12 hónapra a két telephelyre összesen. Ajánlata 159. oldalán közölte, hogy a második 12 hónapra 7% az árváltozás mértéke. A Peronsziget Kft. ajánlata 96-97. oldalán 24 hónapra, a két telephelyre összesen 47 164 965 Ft + áfa, ebbõl a Cinkota telephelyre 21 831 934 Ft + áfa, míg a Dél-pesti telephelyre 25 333 030 Ft + áfa ajánlati árat adott meg.
<br>A Peronsziget Kft. végzi e két telephelyen jelenleg a takarítást.
<br>A Peronsziget Kft. ajánlatának 55. és 56. oldalán csatolta a kért referenciaigazolásokat. Az 56. oldalon becsatolt BKV Rt. által kiállított referencialevél tartalmazta, hogy a Cinkota telephelyen 2001-ben 12 387 478 Ft + áfa, míg 2002-ben 12 975 302 Ft + áfa, a Dél-pesti telephelyen 2001-ben 12 590 942 Ft + áfa, 2002-ben 21 029 270 Ft + áfa szerzõdési ellenérték fejében végzett jármûtakarítási munkákat.
<br>Ajánlatkérõ mindkét ajánlattevõt hiánypótlásra szólította fel. A Peronsziget Kft.-tõl - többek között - kérte, hogy az ajánlati dokumentáció I/E. részének 2.7. pontjában meghatározott, a jármûtisztító (FEOR 9112) képesítést igazoló dokumentumokat pótolja. A Peronsziget Kft. ezt a megadott határidõre (2004. március 25.) teljesítette, becsatolt négy jármûtisztító alaptanfolyam sikeres vizsgáról kiállított oklevélmásolatot, amely tartalmazta, hogy a feltüntetett személyt - FEOR 9112 számú - jármûtisztító emelt szintû betanított munkakör betöltésére jogosítja fel. Az oklevélen feltüntetésre került az oktató szerv (Peronsziget Kft.), a tanúsítvány száma, a napló anyakönyvi száma, a kiállítás dátuma (2004. március 7.) és a vizsgáztatók megnevezése és kézjegye.
<br>A 2004. március 30-ai eredményhirdetésen ajánlatkérõ mindkét ajánlattevõt alkalmasnak, mindkét ajánlatot érvényesnek minõsítette. Az eljárását eredménytelenné nyilvánította a Kbt. 60. § (1) bekezdés d) pontja alapján, mert a Kbt. 32. § (2) bekezdése szerint rendelkezésre álló anyagi fedezet mértékére tekintettel megfelelõ ajánlatot egyik ajánlattevõ sem tett.
<br>Kérelmezõ 2004. április 8-án adta postára jogorvoslati kérelmét, mely 2004. április 13-án érkezett meg a Döntõbizottsághoz. A Peronsziget Kft. kérelmezettel szemben kérte hamis adatszolgáltatás megállapítását, továbbá arra hivatkozott, hogy megsértette a verseny tisztaságát. Elõadta, hogy a kérelmezõ jogosult felnõttképzés folytatására és oklevelek kiadására. A kérelmezett megkereste, hogy ellenszolgáltatás fejében oklevelet biztosítsanak részére, melyet nem teljesített. Álláspontja szerint a kérelmezettet alkalmatlanná kellett volna nyilvánítania ajánlatkérõnek, mert nem csatolhatott megfelelõ jármûtisztítói képesítésre vonatkozó okleveleket, ezt valószínûsíti, hogy azon néhány nap alatt, amely a megkeresés és az eredményhirdetés között eltelt, nem tudott kérelmezett jogszerûen oklevelekhez jutni. Álláspontja szerint a kérelmezett referenciaigazolása feltehetõen nem megfelelõ, mert a mérlegadatokat figyelembe véve az árbevétele 2002. évben 117 527 000 Ft, melybõl ha kivonjuk a közvetített szolgáltatások értékét, a 72 689 000 Ft-ot, 44 834 000 Ft marad, amely árbevétel nem elegendõ a kiírásban kért referencia birtoklásához.
<br>Az ajánlatkérõ megsértette a verseny tisztaságát és a Kbt. 57. § (2) bekezdését azzal, hogy nem kérdezett rá a Peronsziget Kft. irreálisan alacsony árára.
<br>Az ajánlatkérõ megsértette továbbá a Kbt. 32. § (2) bekezdését is, mert a közbeszerzési eljárás indítására vonatkozó hirdetményét csak abban az esetben tehette volna közzé, ha rendelkezik a szerzõdés teljesítését biztosító anyagi fedezettel, illetve erre vonatkozó biztosítékkal.
<br>Ajánlatkérõ kérte a megalapozatlan kérelem elutasítását. Elõadta, hogy a Peronsziget Kft.-t 2004. március 22-én hiánypótlásra hívta fel, amelyet a megadott határidõre, 2004. március 25-re teljesített, és becsatolta a jármûtisztító (FEOR 9112) képesítést igazoló dokumentumok másolatát, erre tekintettel alkalmasnak minõsítette. Álláspontja szerint mindkét ajánlat érvényes volt. A két ajánlat közötti feltûnõen nagy árkülönbség, s ennek folytán a Peronsziget Kft. kirívóan alacsony ellenszolgáltatásának okát azért nem vizsgálták, mert az elbírálás során megállapították, hogy a rendelkezésükre álló költségkeret (amely évente 22,5 millió Ft) nem fedezi a kért ellenszolgáltatást. A fedezet igazolásával az ajánlati felhívás közzétételekor már rendelkeztek, de az csak az ajánlatok bontásakor vált nyilvánvalóvá, hogy a rendelkezésükre álló fedezet a legkedvezõbb ajánlatnál is alacsonyabb. A tárgyaláson becsatolta a forrás rendelkezésre állására vonatkozó igazolását.
<br>A Peronsziget Kft. kérelmezett észrevételében kérte kérelmezõ megalapozatlan kérelmének elutasítását. Elõadta, hogy nem szolgáltatott hamis adatot. A kérelmezõ által hivatkozott telefonbeszélgetés, mely szerint tõlük akart volna oklevelet készpénzért vásárolni, nem a hivatkozott tartalommal zajlott le.
<br>Eljárása megfelelõségének igazolására mellékelte a Fõvárosi Munkaügyi Központ 2004. március 3-án 07-0066-04 szám alatti nyilvántartásba vételérõl kiállított értesítését, amely szerint jogosult a felnõttképzési tevékenységre. Közölte, hogy jogosult épülettisztító, jármûtisztító felnõttképzési tevékenységre, és így kiállíthatta a hiánypótlásában csatolt okleveleket.
<br>Az ajánlati ára nem kirívóan alacsony. Az általa alkalmazandó megfelelõ technológiák, felszerelések használatával, hatékony munkaszervezéssel, valamint valóban képzett dolgozók aktív munkavégzésével a jármûvek takarítása jó minõségben, gazdaságosan és ilyen áron elvégezhetõ. A Peronsziget Kft. mûködésének elemzése az árbevétel és a ráfordítások vizsgálata nem a kérelmezõ feladata.
<br>A kérelmezõ a Peronsziget Kft. hiánypótlása tartalmának megismerését követõen a 2004. május 7-i beadványában elõadta, hogy a BKV Rt. által 2001-2002. évekre a Cinkota és Dél-pesti telephelyeire kiadott referencialevelekbõl az állapítható meg, hogy 2001-ben is magasabb összegért végezték el a munkát, ez pedig megerõsíti, hogy ajánlatkérõ megfelelõ pénzügyi fedezet nélkül indította meg a közbeszerzési eljárását. A Peronsziget Kft. által ajánlott ár irreálisan alacsony voltát támasztja alá, hogy 2002-ben 34 004 572 Ft + áfa ellenérték fejében végezte munkáját, most viszont 24 hónapra 47 164 965 Ft + áfát ajánlott meg. A Peronsziget Kft. mérleg-, illetve referenciaadatai összevetése alapján arra utalt, hogy vagy hamis a referenciaigazolás, vagy a mérlegben feltüntetett összeg nem fedi a valóságot; a korábbi munkájában alvállalkozót vett igénybe, akkor jelen pályázatát sem nyújthatta volna be alvállalkozó nélkül. Kifogásolta, hogy a Peronsziget Kft.-t 2004. március 3-án vették nyilvántartásba mint felnõttképzést folytató intézményt, és 4 nap múlva már oklevelet állított ki képesítésrõl.
<br>A Döntõbizottság a következõ indokokra tekintettel megállapította, hogy a jogorvoslati kérelem nem megalapozott.
<br>A Döntõbizottság elsõdlegesen azt vizsgálta, hogy ajánlatkérõ eredménytelenné nyilvánítása jogszerû volt-e.
<br>A Kbt. 60. § (1) bekezdés d) pontja szerint eredménytelen az eljárás, ha egyik ajánlattevõ sem, vagy az összességében legelõnyösebb ajánlattevõ nem tett - az ajánlatkérõnek a Kbt. 32. § (2) bekezdése szerint rendelkezésére álló anyagi fedezet mértékére tekintettel - megfelelõ ajánlatot.
<br>A Döntõbizottság az ajánlatkérõ nyilatkozata és fedezetigazolása alapján megállapította, hogy ajánlatkérõ közbeszerzési eljárása megjelentetésekor évi 22,5 M Ft, a két évre 45 M Ft fedezettel rendelkezett. Az ajánlati ár legalacsonyabb összege 47 164 965 Ft + áfa volt. A Döntõbizottság erre tekintettel megállapította, hogy jogszerûen nyilvánította eredménytelenné ajánlatkérõ a közbeszerzési eljárását.
<br>A Döntõbizottság megállapította, hogy elkésett a kérelmezõnek a megfelelõ anyagi fedezet hiányára vonatkozó kérelmi eleme.
<br>A Kbt. 32. § (2) bekezdése szerint az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt - a szerzõdés megkötéséhez szükséges engedélyek megléte esetén - akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Kbt. 32. § (2) bekezdése azt támasztja kötelezettségként az ajánlatkérõ felé, hogy felhívása közzétételekor rendelkezzen a szerzõdés teljesítését biztosító anyagi fedezettel vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.
<br>A Kbt. elõírása az eljárás megkezdésének idõpontjára vonatkozik, ez minõsül a Kbt. 79. § (7) bekezdésében meghatározott objektív jogsértõ esemény idõpontjának. Ajánlatkérõ 2003. január 5-én tette közzé ajánlati felhívását, melyhez képest a kérelmezõ 2004. április 8-án nyújtotta be jogorvoslati kérelmét, így a 90 napos objektív határidõ már letelt. Így e kérelmi elemet mint elkésettet a Döntõbizottság elutasította és érdemben nem vizsgálta.
<br>Megjegyzi a Döntõbizottság, hogy a referenciaigazolásokra és a legalacsonyabb összegû ajánlat elbírálási szempontra figyelemmel egyébként is körültekintõen kell vizsgálni, hogy vonható-e le következtetés a Kbt. 80. § (4) bekezdése, illetve a 88. § (1) bekezdés a) pontja alapján a Kbt. 32. § (2) bekezdés rendelkezésének megsértésére.
<br>A Döntõbizottság a kérelmezõ által a referenciával, illetve mérleggel, árbevétellel kapcsolatos kérelmi elemeket az alábbi indokokra tekintettel nem ítélte alaposnak. Ajánlatkérõ követelményként felhívása fent idézett rendelkezésében azt határozta meg, hogy rendelkezzen az ajánlattevõ 2001. és 2002. években minimum 50 M Ft árbevétellel.
<br>Ajánlatkérõ általánosan használta az árbevétel fogalmát, megkötõ, szigorító feltételeket nem határozott meg. A Döntõbizottság a Peronsziget Kft. mérlegének vonatkozó adatai alapján megállapította, hogy árbevétele meghaladja az elõírt 50 M Ft-ot. Erre tekintettel a támasztott alkalmassági feltételnek megfelel.
<br>A Döntõbizottság hatáskör és relevancia hiányában sem vizsgálta(hatta), elemezhette a kérelmezett mérlegadatait, azok összefüggésrendszerét. A Peronsziget Kft. ajánlatában becsatolta a fent ismertetett - jelen eljárás tárgyát is képezõ - két telephelyre vonatkozó kettõ évi referenciaigazolást, továbbá szintén két évre a Kelenföld telephelyre vonatkozó referenciaigazolását. Ezen igazolások tartalma alapján, illetve mert az tartalmazta ugyanazt a két telephelyet, a Döntõbizottság megállapította, hogy ajánlatkérõ által támasztott mennyiségi feltételeknek megfelelnek a kérelmezett referenciái. A referenciákról cégszerû okirat került kiállításra, ezért az abban foglaltakat a Döntõbizottság elfogadta. A kérelmezõ által tett - fentiekben ismertetett - hivatkozások nem alkalmasak arra, hogy a kiállított referenciaigazolások valóságtartalmát megkérdõjelezzék.
<br>A Döntõbizottság hamis adatszolgáltatást a kérelmezett által a munka irányításáért és a minõség-ellenõrzésekért felelõs szakemberek képzettségével összefüggésben nem látott megállapíthatónak.
<br>A Kbt. szabályrendszerében nem határozza meg elkülönülten a hamis adatszolgáltatás fogalmát. A Kbt. 46. § (1) bekezdés c) pontja olyan vonatkozásban tartalmaz rendelkezést, hogy nem lehet a közbeszerzési eljárásban ajánlattevõ vagy alvállalkozó, aki korábban hamis adatot szolgáltatott. E helyen azt a meghatározást adja a törvényalkotó, hogy a közbeszerzési eljárásban általa valóságnak megfelelõen ismert, de ettõl eltérõen közölt adat.
<br>A Döntõbizottság megvizsgálta a kérelmezett által a hiánypótlás során becsatolt, a kérelmezõ által megnevezett szakemberek képesítését igazoló - a fentiekben ismertetett - okleveleket. A Döntõbizottság megállapította, hogy ezen okiratok megfelelnek a felhívás 11. b) pontjának harmadik francia bekezdésében meghatározott követelményeknek, a FEOR 9112 jármûtisztító képesítést igazolják.
<br>A Döntõbizottság a Kbt. 76. § (1) bekezdésében meghatározott hatáskörben jogosult eljárni. A Kbt. ezen szakasza alapján a Döntõbizottság nem rendelkezik hatáskörrel ezen kérelmi elemek elbírálására, más hatóságok hatáskörébe tartozik annak vizsgálata, hogy kérelmezett felnõttképzési eljárása során betartotta-e az erre vonatkozó szabályokat.
<br>A Döntõbizottság álláspontja szerint nem alapos a Kbt. 57. § (2) bekezdése megsértésére vonatkozó kérelmi eleme a kérelmezõnek.
<br>A Kbt. 57. § (2) bekezdése szerint, ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie. A Döntõbizottság elõször arra kíván rámutatni, hogy e szakasz alkalmazása a közbeszerzési eljárás eredménytelenné nyilvánítása esetén - különösen ha pénzügyi fedezet hiánya miatt kerül arra sor - nem bír relevanciával. A jogalkotó részben a verseny tisztasága, részben ajánlatkérõ érdekeinek védelme érdekében írta elõ, hogy az ajánlatok értékelése során gyõzõdjön meg ajánlatkérõ a kirívóan alacsony árajánlatok megalapozottságáról. Jelen esetben nem került sor az ajánlatok értékelésére, mert eredménytelenné nyilvánította ajánlatkérõ az eljárását. Erre az indokra tekintettel nem állapítható meg jogsértés amiatt, hogy ajánlatkérõ nem vizsgálta a Kbt. 57. § (2) bekezdését. Megjegyzi a Döntõbizottság, hogy a korábbi évek munkáinak ellenértékére tekintettel egyébként sem minõsíthetõ kirívóan alacsonynak a Peronsziget Kft. ajánlata. Az összehasonlítást ugyanis nemcsak a kérelmezõ magas árajánlatához kell elvégezni.
<br>A Döntõbizottság a fentiekre tekintettel megállapította, hogy a kérelmezõ jogorvoslati kérelme nem alapos, ezért a Döntõbizottság a Kbt. 76. § (1) bekezdés b) és c) pontjában biztosított jogkörében eljárva a fenti indokokra tekintettel a Kbt. 88. § (1) bekezdés a) pontja alapján a kérelmezõ jogorvoslati kérelmét elutasította.
<br>A Döntõbizottság ideiglenes intézkedést nem hozott, mert annak törvényi elõfeltételei nem voltak megállapíthatóak.
<br>A Döntõbizottság a Kbt. 88. (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 25.
<br>
<br>Dr. Varga László s. k.,	Dr. Tukacs László s. k.,
<br>közbeszerzési biztos	közbeszerzési biztos
<br>
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>