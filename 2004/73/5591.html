<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5591/2004)
</h2>
<br>1024 Budapest, Margit krt. 85.
<br>Ikt.sz.: D.263/9/2004.
<br>
<br>Tárgy: a MagICS Holding Rt. jogorvoslati kérelme az Országos Vérellátó Szolgálat közbeszerzési eljárás mellõzésével történt beszerzésre irányuló eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A MagICS Holding Rt. (1027 Budapest, Frankel Leó u. 5. - továbbiakban: kérelmezõ) jogorvoslati kérelmét, melyet az Országos Vérellátó Szolgálat (1113 Budapest, Karolina út 19-21., képv.: dr. Gombocz Judit ügyvéd - továbbiakban ajánlatkérõ) vérzsákjelölõ címkék szállítása tárgyú, közbeszerzési eljárás mellõzésével történõ beszerzésre irányuló eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>INDOKOLÁS
<br>
<br>Ajánlatkérõ 2004. április 21-én szabadkézi vételre irányuló eljárást indított a rendelkezõ részben megjelölt beszerzés céljából. A felhívásban elõírta az ajánlat tartalmát, az ajánlattevõk pénzügyi, gazdasági és mûszaki alkalmassága igazolását szolgáló dokumentumokat, meghatározta az ajánlat benyújtásának idejét, módját, az értékelési szempontokat, valamint ismertette az eljárás lebonyolításának menetét. A felhívás 1. sz. mellékletében részletesen ismertette a beszerzés tárgyára vonatkozó szakmai-mûszaki követelményeket, valamint meghatározta a címkék összetételét is.
<br>A beszerzés alkalmazott módját a 285/2003. (XII. 31.) Korm. rendelettel módosított, a központi költségvetési szervek szabadkézi vétellel történõ beszerzéseinek szabályairól szóló 126/1996. (VII. 24.) Korm. rendelet elõírásaira alapította.
<br>Az ajánlattételi határidõre, április 29-re a kérelmezõ, az Állami Nyomda Rt. és a Vonalkód Rendszerház Kft. tett ajánlatot. Ajánlatkérõ a május 6-án tartott eredményhirdetésen az Állami Nyomda Rt.-t hirdette ki nyertesnek, vele a szerzõdést május 7-én megkötötte.
<br>Kérelmezõ május 4-én jogorvoslati kérelmet terjesztett elõ, melyben kérte a jogsértés megállapítását, a szabadkézi vételre irányuló eljárás felfüggesztését.
<br>Kérelme indokaként elõadta, hogy számításai szerint a beszerzés értéke meghaladja a szabadkézi értékhatárt, így ajánlatkérõnek közbeszerzési eljárás keretében kellett volna beszerezni a vérzsákjelölõ címkéket.
<br>Utalt arra, hogy ajánlatkérõ azonos tárgyú, 2003 decemberében kiírt közbeszerzési eljárásában hozott, az eljárás eredménytelenségét megállapító döntése ellen általa indított jogorvoslati eljárásban hozott D.103/9/2004. sz. határozat bírósági felülvizsgálata iránt pert indított, a peres eljárás jogerõs befejezéséig ajánlatkérõ részérõl a szabadkézi beszerzés "csalárd" magatartásnak tekinthetõ.
<br>Elõadta továbbá, hogy a jogvita tárgyát képezõ szabadkézi beszerzés mind biztonsági, mind minõségbiztosítási téren hiányosságokat tartalmaz, nevezetesen:
<br>- Amennyiben a Cast Cote 80 g/m2, 146 OP BalckOpaque Adhesive típusú anyagot a magyar hivatalos gyári disztribútor megkerülésével szerzik be, úgy a gyártói támogatás, illetve a beszerzés biztonsága sérülhet (szavatosság, határidõk, árak terén).
<br>- A vérzsákjelölõ címkék megszemélyesítése az általa kifejlesztett technológiával készült és került jóváhagyásra az OVSZ 331/99. számú orvosszakmai vizsgálatoknak megfelelõen. A jelen beszerzési elõírások eltekintenek e technológia betartásától, pl. gyakorlatilag bárki bármilyen festékszalagot, illetve nyomtatási technológiát használhat, melyek akár toxikus hatásúak is lehetnek a megfelelõ vizsgálatok elvégzése hiányában, továbbá a vízállóság, kopásállóság, fényvédelem stb. is csorbát szenvedhet.
<br>Ajánlatkérõ kérte a jogorvoslati kérelem elutasítását.
<br>Az alkalmazott beszerzési módra vonatkozóan elõadta, hogy a 126/1996. (VII. 24.) Korm. rendeletet módosító 285/2003. (XII. 31.) Korm. rendelet 1. §-a értelmében ajánlatkérõ mint központi költségvetési szerv, a közbeszerzésekrõl szóló 2003. évi CXXIX. törvény 402. § (1) bekezdés a) pontja szerinti nemzeti értékhatár alatti értékû, a központosított közbeszerzés körébe nem tartozó árubeszerzés megrendelés során a szabadkézi vétel szabályai szerint köteles eljárni.
<br>A 2003. évi CXXIX. törvény 402. § (1) bekezdés a) pontja szerint árubeszerzés esetén a nemzeti értékhatár 2004. január 1-jétõl 2004. december 31-ig nettó 25 millió Ft, tehát a szabadkézi vétel felsõ határa 24 999 999 Ft. A beszerzést megelõzõen piackutatást végzett, e szerint a beszerzés értéke nem haladhatja meg az értékhatárt, ezt támasztották alá az ajánlati árak is; a kérelmezõ 20 196 485 Ft-os, a Vonalkód Rendszerház Kft. 24 978 362 Ft-os, az Állami Nyomda Rt. 17 802 494 Ft-os ajánlatot tett.
<br>Kérelmezõnek a megelõzõ beszerzésre folyamatban lévõ peres eljárással kapcsolatos felvetésére közölte, hogy a bírósági eljárásnak a döntõbizottsági határozat végrehajtására nincs halasztó hatálya, a vérellátás biztosítása érdekében haladéktalanul szükségessé vált a vérzsákjelölõ címkék beszerzése.
<br>A beszerzés biztonságára vonatkozó kérelmezõi kifogásra elõadta, hogy a beszerzési feltételek meghatározása nem a kérelmezõ, hanem az ajánlatkérõ kompetenciája.
<br>A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>A jogvita eldöntéséhez a Döntõbizottságnak abban a kérdésben kellett állást foglalnia, hogy ajánlatkérõnek a tárgyi beszerzéshez kellett-e közbeszerzési eljárást lefolytatnia.
<br>A közbeszerzésekrõl szóló 2003. évi CXXIX. törvény átmeneti rendelkezéseit a 402. és 403. §-ok tartalmazzák.
<br>A 402. § (1) bekezdés a) pontja szerint 2004. január 1-jétõl 2004. december 31-ig a nemzeti közbeszerzési értékhatár árubeszerzés esetén 25 millió Ft.
<br>A 402. § (4) bekezdés a) pontja szerint 2004. január 1-jétõl 2004. december 31-ig az egyszerû közbeszerzési eljárás értékhatára árubeszerzés esetén 2 millió Ft.
<br>A 403. § ekként rendelkezik:
<br>"(1) A 2004. január 1-je és 2004. április 30-a között megkezdett beszerzésekre a közbeszerzésekrõl szóló 1995. évi XL. törvény rendelkezéseit kell alkalmazni", "ha e törvénynek a közbeszerzés értékére vonatkozó, 2004. január 1-jétõl alkalmazandó rendelkezései alapján a közbeszerzésekrõl szóló 1995. évi XL. törvény szerinti közbeszerzések értéke eléri, vagy meghaladja a 402. § (1), (3) bekezdés szerinti értékhatárokat."
<br>"(2) A 2004. január 1-je és 2004. április 30-a között megkezdett beszerzésekre a központi költségvetési szervek szabadkézi vétellel történõ beszerzéseinek szabályairól szóló 126/1996. (VII. 24.) Korm. rendelet rendelkezéseit kell alkalmazni", "ha e törvénynek a közbeszerzés értékére vonatkozó, 2004. január 1-jétõl alkalmazandó rendelkezései alapján a beszerzések értéke eléri vagy meghaladja a 402. § (4) bekezdésének a) vagy c) pontja szerinti értékhatárokat."
<br>Ha tehát a beszerzés értéke eléri vagy meghaladja a 25 millió Ft-ot, akkor közbeszerzési eljárást kell lefolytatni az árubeszerzéshez, ha ezt az összeget nem éri el, de eléri vagy meghaladja a 2 millió Ft-ot, akkor a beszerzésre a központi költségvetési szervek szabadkézi vétellel történõ beszerzéseinek szabályairól szóló 126/1996. (VII. 24.) Korm. rendeletben foglaltak az irányadók.
<br>A 285/2003. (XII. 31.) Korm. rendelettel módosított 126/1996. (VII. 24.) Korm. rendelet 1. §-a értelmében az ajánlatkérõnek a szabadkézi vétel szabályai szerint kell eljárni a nemzeti értékhatár alatti, a központosított közbeszerzés körébe nem tartozó árubeszerzéseikor.
<br>A jogvita tárgyát képezõ eljárásban a beszerzés értéke 25 millió Ft alatti, 2 millió Ft feletti, így az értékhatárokra figyelemmel a költségvetési szervek szabadkézi vétellel történõ beszerzéseinek szabályait kell irányadónak tekinteni a jogvita tárgyát képezõ beszerzésre.
<br>A Döntõbizottság a beérkezett ajánlatok értékére tekintettel megállapította, hogy ajánlatkérõ helyesen határozta meg a beszerzés eljárási fajtáját.
<br>A 126/1996. (VII. 24.) Korm. rendelet 1. §-a szerint a szabadkézi vétellel való beszerzés feltétele még, hogy a beszerzés ne tartozzon a központosított közbeszerzés körébe.
<br>A 2003. évi CXXIX. törvény 405. § (1) bekezdés i) pontja alapján a törvény hatálybalépésével egyidejûleg veszti hatályát a központi költségvetési szervek központosított közbeszerzéseinek részletes szabályairól szóló 125/1996. (VII. 24.) Korm. rendelet (és az azt módosító rendeletek). Ez a beszerzés megkezdésekor még hatályban lévõ rendelet nem vonta a központosított közbeszerzések körébe a vérzsákjelölõ címkét, így ajánlatkérõ nem esett e kizáró tényezõ hatálya alá.
<br>A Döntõbizottság megállapította, hogy ajánlatkérõ a vérzsákjelölõ címkék szabadkézi vétellel történõ beszerzése által nem valósította meg a közbeszerzési eljárás mellõzése tényállását, ezért a jogorvoslati kérelmet ebben a részében elutasította.
<br>Kérelmezõ kifogásolta, hogy ajánlatkérõ a szabadkézi eljárása során nem biztosította a beszerzés tárgyát illetõen fontos biztonsági feltételeket.
<br>A jelen jogorvoslati eljárásra irányadó 1995. évi XL. törvény 76. § (1) és (2) bekezdése értelmében a Döntõbizottság hatáskörébe a közbeszerzésekkel kapcsolatos jogvita elbírálása tartozik. Ajánlatkérõ nem közbeszerzési eljárás, hanem szabadkézi vétel keretében szerezte be a vérzsákjelölõ címkéket, így a kérelem e vonatkozásban nem a közbeszerzési eljárással kapcsolatos.
<br>Ezért a Döntõbizottság a jogorvoslati kérelmet ebben a részében hatásköre hiánya miatt elutasította.
<br>Kérelmezõ kérte ideiglenes intézkedésként a szabadkézi vételre irányuló eljárásban kötendõ szerzõdés megtiltását.
<br>A Kbt. 82. § (1) bekezdése értelmében a Döntõbizottság közbeszerzési eljárásban hozhat ideiglenes intézkedésként az eljárást felfüggesztõ, a szerzõdés megkötését megtiltó határozatot. Mivel a jogvita tárgyát képezõ eljárás nem közbeszerzési eljárás volt, a Döntõbizottság nem adott helyt a kérelmezõ ideiglenes intézkedés hozatala iránti kérelmének.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a) pontja szerint rendelkezett.
<br>A bírósági jogorvoslatot a 89. § (1) bekezdése biztosítja.
<br>
<br>Budapest 2004. április 28.
<br>
<br>	Dr. Csitkei Mária s. k.,	Hámori András s. k.,
<br>	közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>