<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2151/2004)
</h2>
<br>1024 Budapest, Margit krt. 85.
<br>Ikt.sz.: D.31/10/2004.
<br>
<br>Tárgy: a Biogal-Teva Rt. jogorvoslati kérelme a Miniszterelnökség Közbeszerzési és Gazdasági Igazgatósága közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Bigal-Teva Pharma Rt. (1134 Budapest, Róbert Károly krt. 66., képviseli: dr. László András ügyvéd 1065 Budapest, Podmaniczky u. 16., a továbbiakban: kérelmezõ) jogorvoslati kérelmét, amelyet a Központi Szolgáltatási Fõigazgatóság (a Miniszterelnökség Közbeszerzési és Gazdasági Igazgatósága jogutódja) (1055 Budapest, Kossuth tér 2-4., képviseli: dr. Iglódi Csaba jogtanácsos, a továbbiakban: ajánlatkérõ) "infúziós és transzfúziós szerelékek, valamint a véna biztosításához használatos kanülök (folyadékok emberi szervezetbe juttatására szolgáló szerelékek) szállítása" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>2003. december 17-én, a Közbeszerzési Értesítõ 51. számában 9763/2003 számon ajánlatkérõ ajánlati felhívást tett közzé nyílt közbeszerzési eljárásra az alábbi részteljesítéseknek megfelelõen:
<br>I. részteljesítés: gravitációs infúziós szerelék 6 700 000 db/ szerz. idõtartama,
<br>II. részteljesítés: transzfúziós szerelék 540 000 db/szerz. idõtartama,
<br>III. részteljesítés: A) intravénás kanül rögzítõszárnnyal, injekció beadási hellyel B) intravénás kanül rögzítõszárnnyal, injekció beadása nélkül A) + B) 2 850 000 db/szerz. idõtartama,
<br>IV. részteljesítés: A) intravénás kanül rögzítõszárnnyal, injekcióbeadási hellyel tûszúrás elleni védelemmel ellátva,
<br>B) intravénás kanül rögzítõszárnnyal, injekcióbeadási hely nélkül tûszúrás elleni védelemmel ellátva
<br>A) + B) 540 000 db/szerzõdés idõtartama.
<br>Részajánlat az 1-4. számú részteljesítés szerint külön-külön tehetõ, további bontás nem lehetséges.
<br>A felhívás 4. pontja szerint a szerzõdés 2005. június 30-ig hatályos.
<br>Ajánlatkérõ 2003. december 31-én 10073/2003 számon helyesbítette, majd jogutódlást követõen, a Központi Szolgáltatási Fõigazgatóság 2004. január 19-én 0346/2004 számon módosította ajánlati felhívását.
<br>A módosított felhívás 11. a) pontjában határozta meg az ajánlattevõk mûszaki alkalmassága elbírálásának szempontjai között:
<br>a Kbt. 44. § (2) bekezdés a) pontja szerint a beszerzés tárgyához hasonló 1077/2000. (IX. 22.) Korm. határozatban meghatározott egészségügyi termékekre vonatkozó - 2001., 2002. és 2003. évi - legjelentõsebb, egészségügyi intézménytõl származó referencialevéllel igazolt szállításainak ismertetése eredeti vagy közjegyzõ által hitelesített formában.
<br>A 11. b) pont szerint ajánlatkérõ a szerzõdés teljesítésére alkalmatlanná nyilvánítja az ajánlattevõt, ha az ajánlattevõ nem rendelkezik az elõzõ három év valamelyikében vagy összesen a 11. a) pontban meghatározott, egészségügyi intézménytõl származó - legalább 15 db referenciaigazolással. Az ajánlattevõnek és a 10% felett bevonni kívánt alvállalkozónak együttesen kell megfelelnie.
<br>Kérelmezõ 2004. január 16-án nyújtotta be jogorvoslati kérelmét, melyet a tárgyaláson pontosított. Kérte a jogsértés megállapítását, valamint bírság kiszabását. Kérte, hogy a Döntõbizottság hívja fel az ajánlatkérõt a Kbt. szabályainak megfelelõ eljárásra. Ideiglenes intézkedésként kérte a közbeszerzési eljárás felfüggesztését.
<br>Kérelme indokaként elõadta, hogy az ajánlati felhívás 11. b) pontjának harmadik francia bekezdése sérti a Kbt. 33. § (1) bekezdését, és ezáltal a verseny tisztaságára és az esély egyenlõség biztosítására vonatkozó alapelveket. Álláspontja szerint ezen felhívás alapján ajánlatkérõ nem engedi piacra lépni az olyan ajánlattevõket, melyek az eszközökre vonatkozó forgalomba hozatali és egészségügyi engedélyekkel rendelkeznek, azonban csak külföldi egészségügyi intézményektõl származó referenciát tudnak igazolni. Elõadta, hogy azzal korlátozta ajánlatkérõ az ajánlattevõk körét, hogy az ajánlati felhívásban a legjelentõsebb egészségügyi intézménytõl származó referencialevelek bemutatását írta elõ. A külföldi egészségügyi intézmények vonatkozásában ugyanis nem állapítható meg, hogy megfelelnek-e ennek az elõírásnak, azaz jelentõsnek minõsülnek-e vagy nem.
<br>Ajánlatkérõ észrevételében megalapozatlanságra hivatkozással kérte a jogorvoslati kérelem elutasítását. Elõadta, hogy az ajánlati felhívás szövegezésébõl egyértelmû, hogy a "legjelentõsebb" kifejezés nem az egészségügyi intézményre, hanem a szállításokra vonatkozik. Elõadta, hogy nem korlátozta a referenciákat a hazai referenciákra, s természetesen elfogad külföldi szállításra vonatkozó referenciaigazolást is. Elõadta, hogy az 1077/2000. (IX. 22.) Korm. határozatban meghatározott egészségügyi termékek körébõl bármelyik termékre vonatkozóan elfogad referencialevelet és a megjelölt 15 db referencia igazolás bármilyen szállítási mennyiségre vonatkozhat. Elõadta továbbá, hogy több évre szóló szerzõdés esetében évenként önálló referenciának fogadja el az éves teljesítésrõl benyújtott igazolást.
<br>Az egyéb érdekeltek érdemi nyilatkozatot nem tettek.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Kbt. 33. § (1) bekezdése szerint az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.
<br>A Kbt. 44. § (2) bekezdés a) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.
<br>A Kbt. 44. § (7) bekezdése szerint az ajánlatkérõnek az (1) és (2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Kbt. 44. § (7) bekezdésében foglaltak tekinthetõek korlátnak ajánlatkérõ számára az alkalmatlansági szempontok meghatározása során, azaz akkor követ el ajánlatkérõ jogsértést, ha megállapítható, hogy a felhívásban megadott szempontok nem a beszerzés tárgyára vannak korlátozva, illetõleg nincsenek arányban a feladat ellátására kötendõ szerzõdés teljesítésének feltételeivel.
<br>A Döntõbizottságnak a kérelem keretei között abban kellett állást foglalnia, hogy az ajánlatkérõ által a felhívásban meghatározott alkalmatlansági szempontok megfelelnek-e a Kbt. 44. § (7) bekezdése elõírásainak.
<br>A Döntõbizottság megállapította, hogy ajánlatkérõ elõírása szerint az ajánlattevõknek és a 10% felett bevonni kívánt alvállalkozóknak együttesen kell megfelelniük annak a követelménynek, hogy a megjelölt három évbõl 15 db, bármilyen mennyiségre vonatkozó, a beszerzés tárgyához hasonló és egészségügyi intézménynek teljesített szállításról kell bemutatni referencialevelet.
<br>A Döntõbizottság álláspontja szerint a felhívás szövegébõl nem vonható le olyan következtetés, hogy csak magyarországi referencia bemutatásával lehet eleget tenni az ajánlati felhívás elõírásának, tehát nem szûkítette le ajánlatkérõ indokolatlanul a lehetséges ajánlattevõk körét, ezért az ajánlati felhívás sérelmezett elõírásai nem sértették a törvénynek az ajánlati felhívásra vonatkozó szabályait, valamint az esélyegyenlõség biztosítására vonatkozó alapelvét sem. A Döntõbizottság álláspontja szerint a módosított ajánlati felhívás 6. a) pontja nem írja elõ azt sem, hogy a legjelentõsebb egészségügyi intézményektõl kell származnia a referencialevélnek, tekintettel a "legjelentõsebb" szót követõ vesszõre.
<br>A Döntõbizottság megjegyzi, hogy nem tudta figyelembe venni ajánlatkérõnek a tárgyalás során tett azon nyilatkozatát, mely szerint az 1077/2000. (IX. 22.) Korm. határozatban meghatározott termékkörbe tartozó termékek bármelyikére vonatkozó referenciaigazolást is elfogad, valamint hogy a többéves szerzõdés évei külön-külön önálló referenciaként számításba vehetõk, mivel az ajánlati felhívás vonatkozó pontjai mindezeket nem támasztják alá. A Döntõbizottság a módosított ajánlati felhívás 6. a) pontjában meghatározott alkalmassági és alkalmatlansági feltételekben megfogalmazottak alapján vizsgálódott.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította.
<br>A Kbt. 88. § (1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére. A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 10.
<br>
<br>Dr. Telek Katalin s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>