<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2090/2004)
</h2>
<br>1024 Budapest, Margit krt. 85.
<br>Ikt.sz.: D.59/10/2004.
<br>
<br>Tárgy: a 3T FÕÉP Kft. jogorvoslati kérelme Budapesti Történeti Múzeum közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a 3T FÕÉP Fõvállalkozó Építõipari Kivitelezõ Kft. (6724 Szeged, Õsz u. 11., a továbbiakban: kérelmezõ) által a Budapesti Történeti Múzeum (1014 Budapest, Szent György tér 2., nevében eljár: MÛBER INVEST Kft. 1016 Budapest, Mészáros u. 10. IV/2,. a továbbiakban: ajánlatkérõ) "a Budapesti Történeti Múzeum Aquincumi Múzeum kutató épülete (volt MHSZ-épület) Budapest III., Szentendrei út 139. (Hrsz. 19343/8) szám alatti földszintes magas tetõs Hajnóczi-épület részleges átalakítása" tárgyú közbeszerzési eljárása ellen benyújtott kérelem alapján indított jogorvoslati eljárást - a jogorvoslati kérelem visszavonására tekintettel - megszünteti.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek nincs helye és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Ajánlatkérõ 2003. november 12-én, a Közbeszerzési Értesítõ 46. számában (8136/2003 szám alatt) ajánlati felhívást tett közzé nyílt közbeszerzési eljárás megindítására a rendelkezõ részben megjelölt tárgyban.
<br>A felhívás 3. c) pontjában részajánlat tételét lehetõvé tette, és a 3. d) pontban a részajánlat tételének szempontját az alábbiak szerint határozta meg: "3 ütemû megvalósítás (önálló szakaszonkénti mûködési feltétel biztosításával)
<br>
<br>I. ütem: kerámiarestaurátor mûhely (fszt.)
<br>152 m2
<br>II. ütem: fogadótér-kutatószoba-vizesblokk (tetõtér)
<br>73 m2
<br>III. ütem: kerámialelet-válogató (tetõtér)
<br>98 m2
<br>
<br>Ajánlatot ütemenkénti bontásban a teljes körû megvalósításra kérünk."
<br>Az ajánlati felhívás 4. pontjában határozta meg ajánlatkérõ a teljesítés határidejét, 2004. február 28-át azzal, hogy korábbi teljesítést elfogad.
<br>A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontja szerint bírálja el az ajánlatokat, melyhez meghatározta a bírálati részszempontokat és azok súlyszámát, valamint az értékelés módszerét. Meghatározta, hogy az adható pontszám 1-10-ig terjed. Ajánlatkérõ a legkedvezõbb ajánlatot értékeli a legmagasabb pontszámmal, a többi ajánlatot ehhez arányosítva pontozza.
<br>Ajánlattételi határidõre, 2003. december 23-ra kérelmezõ és az ÉMIX Generál Építõipari Kft. nyújtotta be ajánlatát.
<br>A 2004. január 21-én megtartott eredményhirdetésen ajánlatkérõ az ÉMIX Generál Építõipari Kft. ajánlatát hirdette ki nyertesként. Az összegezést megküldte az ajánlattevõknek.
<br>Kérelmezõ 2004. január 27-én jogorvoslati kérelmet terjesztett elõ, melyben kérte jogsértés megállapítását és ajánlatkérõ eljárást lezáró döntésének megsemmisítését, továbbá költségeinek megtérítését. Ideiglenes intézkedésként kérte a szerzõdés megkötésének megtiltását.
<br>Elõadta, hogy álláspontja szerint ajánlatkérõ olyan ajánlatot hirdetett ki nyertesként, melyet a felhívásnak nem megfelelõ teljesítési határidõ miatt érvénytelenné kellett volna nyilvánítani. Kifogásolta továbbá a késedelmi kötbér 0,6 pontos értékelését. Sérelmezte továbbá, hogy az összegzés nem tartalmazza az ajánlatok tartalmi elemeit.
<br>Ajánlatkérõ érdemi észrevételében arra hivatkozott, hogy jogsértést nem követett el.
<br>Egyéb érdekeltként az ÉMIX Generál Építõipari Kft. elõadta, hogy ajánlata megfelelt az ajánlati felhívásnak.
<br>A Döntõbizottság ideiglenes intézkedéssel 2004. január 27-én a szerzõdéskötést megtiltotta.
<br>A 2004. február 6-án megtartott tárgyaláson kérelmezõ a jogorvoslati kérelmét visszavonta.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.
<br>A kérelmezõ jogorvoslati kérelmének visszavonására tekintettel az Áe. 14. § (1) bekezdése alapján a Döntõbizottság a jogorvoslati eljárást megszüntette.
<br>A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a Kbt. 88. § (1) bekezdés h) pontjára.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. február 9.
<br>
<br>Dr. Telek Katalin s. k., Bujdosó Gézáné s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>