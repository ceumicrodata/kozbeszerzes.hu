<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type"
 content="text/html; charset=iso-8859-2">
  <title></title>
</head>
<body 
 text="black" link="black" alink="blue" vlink="black">
<h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2125/2004) </h2>
<br>
1024 Budapest, Margit krt. 85. <br>
Ikt.sz.: D.62/8/2004. <br>
<br>
Tárgy: a Meló-Diák Északnyugat-dunántúli Régió Iskolai Szövetkezet I.
r. és a SZÜV Rt. II. r. kérelmezõk jogorvoslati kérelme az APEH
Jász-Nagykun-Szolnok Megyei Igazgatósága közbeszerzési eljárása ellen. <br>
<br>
A Közbeszerzési Döntõbizottság (a továbbiakban: Döntõbizottság) a
Közbeszerzések Tanácsa nevében meghozta az alábbi <br>
<br>
HATÁROZAT-ot: <br>
<br>
A Döntõbizottság a Meló-Diák Északnyugat-dunántúli Régió Iskolai
Szövetkezet (9026 Gyõr, Hédervári u. 31., képviseli: dr. Pardavi László
ügyvéd, 9007 Gyõr, Pf. 731., Attila u. 12. a továbbiakban: I. r.
kérelmezõ), valamint a SZÜV Számítástechnikai és Ügyvitelszervezõ Rt.
(1139 Budapest, Frangepán u. 8-10., továbbiakban: II. r. kérelmezõ)
jogorvoslati kérelmének, melyet az APEH Jász-Nagykun-Szolnok Megyei
Igazgatósága (5000 Szolnok, József A. u. 22-24., a továbbiakban:
ajánlatkérõ) "7230-as tevékenységi körbe tartozó, az adóbevallási, az
adatszolgáltatási bizonylatok és egyéb nyomtatványok számítógépes
nyilvántartásba vétele, szöveges és numerikus adatok kétszeri
rögzítése, illetve a kétdimenziós pontkód beolvasása és rögzítése az
ajánlatkérõ által biztosított számítógépes program felhasználásával, az
ajánlatkérõ szakmai felügyelete, irányítása mellett, az általa
biztosított számítógépekkel. Továbbá a bevallások feldolgozásához
kapcsolódó ügyviteli, adminisztrációs feladatok ellátása" tárgyú
közbeszerzési eljárása ellen nyújtott be, I. r. kérelmezõ kérelmének
részben helyt ad, II. r. kérelmezõ kérelmének helyt ad és megállapítja,
hogy ajánlatkérõ megsértette a közbeszerzésekrõl szóló 1995. évi XL.
törvény (a továbbiakban: Kbt.) 48. § (1), valamint a 49. § (2)
bekezdését, továbbá az 55. § (6) bekezdésére tekintettel az 59. § (1)
bekezdését, valamint az 57. § (1) bekezdésben foglaltakat, ezért
ajánlatkérõ eljárást lezáró döntését megsemmisíti. <br>
A Döntõbizottság ajánlatkérõt 1 000 000 Ft, azaz egymillió forint
bírsággal sújtja. <br>
Ajánlatkérõ a bírság összegét a határozat kézhezvételétõl számított 15
napon belül a Közbeszerzések Tanácsa MÁK-nál vezetett
10032000-01720361-00000000 számú számlájára köteles befizetni. <br>
A Döntõbizottság kötelezi ajánlatkérõt, hogy kérelmezõk részére a
határozat kézhezvételétõl számított 15 napon belül fejenként 150 000
Ft-150 000 Ft (azaz egyszázötvenezer forint-egyszázötvenezer forint)
igazgatási szolgáltatási díjat fizessen meg. <br>
A határozat ellen fellebbezésnek helye nincs. A határozat
felülvizsgálatát annak kézhezvételétõl számított 15 napon belül
keresettel a Fõvárosi Bíróságtól lehet kérni. A keresetlevelet a
Fõvárosi Bírósághoz címezve, de a Döntõbizottsághoz kell benyújtani. A
keresetlevél benyújtásának a határozat végrehajtására nincs halasztó
hatálya. <br>
<br>
INDOKOLÁS <br>
<br>
A Döntõbizottság a rendelkezésre álló iratok, a felek írásban és a
tárgyaláson tett nyilatkozatai alapján az alábbi tényállást állapította
meg: <br>
Ajánlatkérõ 2003. december 10-én a Közbeszerzési Értesítõ 50. számában
(9314/2003 számon) ajánlati felhívást tett közzé nyílt közbeszerzési
eljárás lefolytatására a rendelkezõ részben megjelölt tárgyban. <br>
A részvételi felhívás 3. a) pontja szerint a beszerzés tárgya és
mennyisége tételesen felsorolt feldolgozandó bizonylatok, azok várható
mennyiségének megadásával, a bizonylattípusok feldolgozási
határidejének megadásával. Ajánlatkérõ részajánlat tételére nem
biztosított lehetõséget. Az ajánlati felhívás 11. pontjában határozta
meg ajánlatkérõ az ajánlattevõk pénzügyi, gazdasági és mûszaki
alkalmassága igazolásával kapcsolatos követelményeit és a szerzõdés
teljesítésére alkalmatlanná minõsítésének szempontjait. <br>
Ajánlatkérõ a felhívás 13. a) pontjában határozta meg, hogy az
ajánlatok elbírálásának szempontjaként az összességében legelõnyösebb
ajánlatot kívánja kiválasztani az alábbi részszempontok és súlyszámok
szerint: <br>
részszempontok <br>
súlyszámok <br>
- ajánlati ár <br>
40 <br>
- hibás teljesítésre megajánlott kötbér <br>
25 <br>
- késedelmes teljesítésre megajánlott kötbér <br>
35 <br>
Meghatározta, hogy az értékelés során adható pontszám
részszempontonként: 110, az ajánlatok pontszámainak meghatározása
egyenes arányosítással történik, a legjobb ajánlat 10 pontot kap. <br>
Ajánlatkérõ dokumentációt is készített, ami tartalmazta az ajánlatok
elkészítéséhez szükséges információkat. <br>
Az ajánlattételi határidõre, 2004. január 20-ra a kérelmezõkön kívül a
PC OFFICE Kft. nyújtott be ajánlatot. <br>
I. r. kérelmezõ ajánlatának 13. oldalán kötbér címszó alatt az alábbi
vállalásokat tette: <br>
Hibás teljesítés kötbére címen: <br>
Vállaljuk, hogy az általunk rögzített és az APEH által kijavított
tételek adatrögzítõi díját nem számlázzuk le, illetve visszatérítjük. A
fentieken túl vállaljuk, hogy az általunk kétszeresen rögzített
bevallásokban esetlegesen és a megbízó által talált - adatrögzítési
hiba miatt felmerülõ - hibás bizonylatokra 4000 Ft/ bevallás kötbért
fizetünk. <br>
Késedelmi kötbér vonatkozásában az alábbi vállalást tette: <br>
Vállaljuk, hogy a határidõn túli teljesítés esetén minden egyes késett
nap után a vállalási díj 10%-át kötbérként megfizetjük késett
bizonylatonként. <br>
A fentieken túl vállaljuk, hogy a határidõn túli teljesítés esetén a
bizonylatok számától és fajtájától függetlenül naponta 150 000 Ft
kötbért fizetünk. <br>
II. r. kérelmezõ ajánlata 90. oldalán a kötbér címszó alatt az alábbi
vállalásokat tette <br>
Hibás teljesítés miatti kötbér: <br>
3000 Ft/bizonylat + áfa <br>
Késedelmi kötbér mértéke: <br>
400 000 Ft/nap + áfa <br>
A PC OFFICE KFT. ajánlata 11. oldalán a kötbér vonatkozásában az alábbi
vállalásokat tette: <br>
Hibás teljesítésre megajánlott kötbér: nettó rögzítõi ár 50%/db.
Késedelmes teljesítésre megajánlott kötbér: nettó rögzítõi ár 40%/db. <br>
Ajánlatkérõ valamennyi ajánlattevõt alkalmasnak és valamennyi ajánlatot
érvényesnek minõsítette. <br>
Ajánlatkérõ értékelõbizottsága 2004. január 22-én megállapította, hogy
a késedelmes és hibás teljesítésre megajánlott kötbérre az ajánlatok
nem olyan adattartalommal érkeztek be, mint azt az ajánlatkérõ elvárta,
összhangban az ajánlat egészére vonatkozó Ft/bizonylat összefüggésre.
Ezért a Kbt. 57. § (1) bekezdésre hivatkozva tisztázó kérdést tett fel,
melyben kérte a megajánlott kötbért egységesen Ft/bizonylatban
meghatározni. <br>
Válaszában I. r. kérelmezõ a hibás teljesítés esetére 4100 Ft/
bizonylat, a késedelmes teljesítés vonatkozásában 1500 Ft/
bizonylat/napot adott meg. <br>
II. r. kérelmezõ írásban nem válaszolt arra való hivatkozással, hogy a
feltett kérdést az ajánlat módosítására történõ felhívásnak tekinti, és
más mértékegységben az ajánlatát nem kívánja megadni. A PC OFFICE Kft.
hibás teljesítés esetére 3500 Ft/bizonylat, késedelmes teljesítés
esetére 4000 Ft/bizonylat/napot adott meg. <br>
Az értékelõbizottság ekkor úgy döntött, hogy a késedelmes teljesítés
vonatkozásában újabb kérdést intéz ajánlattevõkhöz, melyben kéri a
késedelmikötbér-vállalás megadását Ft/nap-ban, a bizonylatok számától
függetlenül. <br>
A második kérdésre I. r. kérelmezõ 200 000 Ft/nap, a PC OF FICE Kft.
380 000 Ft/nap vállalást adott meg. <br>
Ezt követõen ajánlatkérõ a második kérdésre megadott adatok alapján
értékelte az ajánlatokat. <br>
Az ajánlatkérõ a 2004. január 23-i eredményhirdetésen a PC OFFICE Kft.
ajánlatát hirdette ki nyertesként. <br>
Az összegezéshez csatolt táblázatban ajánlatkérõ megadta az
ajánlattevõk részszempontok szerinti tartalmi elemeit, valamint ezek
pontértékét az alábbiak szerint: <br>
<table cellpadding="2" cellspacing="2" border="1"
 style="text-align: left; width: 100%;">
  <tbody>
    <tr>
      <td
 style="width: 20%; text-align: center; vertical-align: middle;"
 rowspan="3" colspan="1">Az elbírálás részszempontjai</td>
      <td style="width: 8%; text-align: center; vertical-align: middle;"
 rowspan="3" colspan="1">Súly- számok</td>
      <td style="width: 8%; text-align: center; vertical-align: middle;"
 rowspan="1" colspan="3">Ajánlattevõ neve</td>
      <td style="width: 8%; text-align: center; vertical-align: middle;"
 rowspan="1" colspan="3">Ajánlattevõ neve</td>
      <td style="width: 8%; text-align: center; vertical-align: middle;"
 rowspan="1" colspan="3">Ajánlattevõ neve</td>
    </tr>
    <tr>
      <td style="width: 8%; text-align: center; vertical-align: middle;"
 rowspan="1" colspan="3">PC OFFICE Kft.</td>
      <td style="width: 8%; text-align: center; vertical-align: middle;"
 rowspan="1" colspan="3">SZÜV Rt.</td>
      <td style="width: 8%; text-align: center; vertical-align: middle;"
 rowspan="1" colspan="3">Meló-Diák Iskolai Szöv.</td>
    </tr>
    <tr>
      <td style="width: 8%; text-align: center; vertical-align: middle;">Ajánlat-
érték</td>
      <td style="width: 8%; text-align: center; vertical-align: middle;">Ért.
pont</td>
      <td style="width: 8%; text-align: center; vertical-align: middle;">Ért.
x súlyszám</td>
      <td style="width: 8%; text-align: center; vertical-align: middle;">Ajánlat-
érték</td>
      <td style="width: 8%; text-align: center; vertical-align: middle;">Ért.
pont</td>
      <td style="width: 8%; text-align: center; vertical-align: middle;">Ért.
x súlyszám</td>
      <td style="width: 8%; text-align: center; vertical-align: middle;">Ajánlat-
érték</td>
      <td style="width: 8%; text-align: center; vertical-align: middle;">Ért.
pont</td>
      <td style="width: 8%; text-align: center; vertical-align: middle;">Ért.
x súlyszám</td>
    </tr>
    <tr>
      <td
 style="width: 20%; text-align: center; vertical-align: middle;">Ajánlati
ár</td>
      <td style="width: 8%; text-align: center; vertical-align: middle;">40<br>
      </td>
      <td style="width: 8%; text-align: center; vertical-align: middle;"><small><small>25
411 128</small></small></td>
      <td style="width: 8%; text-align: center; vertical-align: middle;">9<br>
      </td>
      <td style="width: 8%; text-align: center; vertical-align: middle;">360<br>
      </td>
      <td style="width: 8%; text-align: center; vertical-align: middle;"><small><small>33
492 500</small></small><br>
      </td>
      <td style="width: 8%; text-align: center; vertical-align: middle;">7<br>
      </td>
      <td style="width: 8%; text-align: center; vertical-align: middle;">280<br>
      </td>
      <td style="width: 8%; text-align: center; vertical-align: middle;"><small><small>23
715 375</small></small><br>
      </td>
      <td style="width: 8%; text-align: center; vertical-align: middle;">10<br>
      </td>
      <td style="width: 8%; text-align: center; vertical-align: middle;">400<br>
      </td>
    </tr>
    <tr>
      <td
 style="width: 20%; text-align: center; vertical-align: middle;">Hibás
teljesítésre megajánlott kötbér</td>
      <td style="width: 8%; text-align: center; vertical-align: middle;">25<br>
      </td>
      <td style="width: 8%; text-align: center; vertical-align: middle;">3500<br>
      </td>
      <td style="width: 8%; text-align: center; vertical-align: middle;">9<br>
      </td>
      <td style="width: 8%; text-align: center; vertical-align: middle;">225<br>
      </td>
      <td style="width: 8%; text-align: center; vertical-align: middle;">3750<br>
      </td>
      <td style="width: 8%; text-align: center; vertical-align: middle;">9<br>
      </td>
      <td style="width: 8%; text-align: center; vertical-align: middle;">225<br>
      </td>
      <td style="width: 8%; text-align: center; vertical-align: middle;">4100<br>
      </td>
      <td style="width: 8%; text-align: center; vertical-align: middle;">10<br>
      </td>
      <td style="width: 8%; text-align: center; vertical-align: middle;">250<br>
      </td>
    </tr>
    <tr>
      <td
 style="width: 20%; text-align: center; vertical-align: middle;">Késedelmes
teljesítésre megajánlott kötbér</td>
      <td style="width: 8%; text-align: center; vertical-align: middle;">35<br>
      </td>
      <td style="width: 8%; text-align: center; vertical-align: middle;">380
000<br>
      </td>
      <td style="width: 8%; text-align: center; vertical-align: middle;">8<br>
      </td>
      <td style="width: 8%; text-align: center; vertical-align: middle;">280<br>
      </td>
      <td style="width: 8%; text-align: center; vertical-align: middle;">500
000<br>
      </td>
      <td style="width: 8%; text-align: center; vertical-align: middle;">10<br>
      </td>
      <td style="width: 8%; text-align: center; vertical-align: middle;">350<br>
      </td>
      <td style="width: 8%; text-align: center; vertical-align: middle;">200
000<br>
      </td>
      <td style="width: 8%; text-align: center; vertical-align: middle;">4<br>
      </td>
      <td style="width: 8%; text-align: center; vertical-align: middle;">140<br>
      </td>
    </tr>
    <tr>
      <td
 style="width: 20%; text-align: center; vertical-align: middle;">A
súlyszámmal szorzott értékelési pontszámok összegei</td>
      <td style="width: 8%; text-align: center; vertical-align: middle;"><br>
      </td>
      <td style="width: 8%; text-align: center; vertical-align: middle;"
 rowspan="1" colspan="3">865<br>
      </td>
      <td style="width: 8%; text-align: center; vertical-align: middle;"
 rowspan="1" colspan="3">855<br>
      </td>
      <td style="width: 8%; text-align: center; vertical-align: middle;"
 rowspan="1" colspan="3">790<br>
      </td>
    </tr>
  </tbody>
</table>
<br>
I. r. kérelmezõ 2004. január 28-án nyújtott be jogorvoslati kérelmet, a
Döntõbizottság az eljárást D.62/2004. számon indította meg. <br>
II. r. kérelmezõ 2004. január 30-án nyújtotta be jogorvoslati kérelmét,
a Döntõbizottság a jogorvoslati eljárást D.67/2004. számon indította
meg. <br>
A Döntõbizottság a két jogorvoslati eljárást D.62/2004 szám alatt
egyesítette. <br>
I. r. kérelmezõ jogorvoslati kérelmében kérte, hogy a Döntõbizottság
állapítsa meg a jogsértést, semmisítse meg az eljárást lezáró döntést
és kötelezze az ajánlatkérõt a költségek viselésére. Kérte, hogy a
Döntõbizottság ideiglenes intézkedéssel tiltsa meg az eljárást lezáró
szerzõdés megkötését. <br>
Kérelme indokául elõadta, hogy ajánlatkérõ sem az ajánlati felhívásban,
sem a dokumentációban nem utalt arra, hogy a hibás teljesítési és a
késedelmi kötbért milyen módon kell megadni. Az ajánlatok bontásakor
ezeket az adatokat annak ellenére, hogy álláspontja szerint ez az
ellenszolgáltatásba beletartozik, nem ismertette, s ezzel megsértette a
Kbt. 51. § (3) bekezdését. Az ajánlatok felbontását követõen írásban
kétszer is felhívással fordult az ajánlattevõkhöz, hogy a kötbérre
vonatkozó ajánlatukat meghatározott tartalommal tegyék meg annak
ellenére, hogy a Kbt.-ben erre nincs lehetõség. Elõadta, hogy ezzel
ajánlatkérõ megsértette a Kbt. 48. § (1) bekezdését, a 49. § (2)
bekezdését és az 57. § (1) bekezdését is. Hivatkozott arra is, hogy
ajánlatában a kért adatokat egyértelmûen adta meg, annak tisztázására
nem volt szükség. Elõadta, hogy az ajánlatok összehasonlíthatóak lettek
volna az eredeti tartalommal annak ellenére, hogy az ajánlattevõk a
kötbérvállalásaikat különbözõ módon tették meg. <br>
Elõadta, hogy álláspontja szerint ajánlatkérõ eljárása sérti a Kbt. 24.
§ (2) bekezdését, az esélyegyenlõség biztosítására vonatkozó
szabályokat is. <br>
II. r. kérelmezõ jogorvoslati kérelmében kérte annak megállapítását,
hogy az ajánlatkérõ megsértette a Kbt. 55. § (6) bekezdését azzal, hogy
nem az ajánlati felhívásban meghatározott értékelési szempontok alapján
bírálta el az ajánlatokat, valamint megsértette az 59. § (1) bekezdését
azzal, hogy nem a legkedvezõbb ajánlatot tevõ nyertességét állapította
meg. Kérte az eljárást lezáró döntés megsemmisítését, és ajánlatkérõnek
a költségek viselésére való kötelezését. <br>
Kérelmében elõadta, hogy álláspontja szerint az ajánlatkérõ az
ajánlatok értékelése során, az egyenes arányosítás alkalmazásakor, az
adható pontszám megállapításánál jelentõs, a végeredményt befolyásoló
durva kerekítést végzett, mellyel megsértette az ajánlati felhívásában
foglaltakat. Álláspontja szerint tekintettel arra, hogy az ajánlatkérõ
által alkalmazott kerekítési módszer megengedhetõsége az ajánlati
felhívásban nem szerepelt, az nem volt megengedett. <br>
Elõadta, hogy álláspontja szerint elfogadható az egy vagy két tizedesre
való kerekítés, de egész értékre semmi esetre sem, mert ezzel a
meghirdetett cél eltorzul, az egyenes arányosítás elve sérül. <br>
II. r. kérelmezõ elõadta, hogy az ajánlatkérõ által alkalmazott
kerekítések nélkül a pontszámok az alábbiak szerint alakultak volna: <br>
PC OFFICE Kft. esetében az ajánlati ár 9,33 pont alapján 373,31 pontot,
a hibás teljesítési kötbér 8,54 pont alapján 213,41 pontot, a
késedelmes teljesítés 7,60 pont alapján 266 pontot ért volna el. Ez
összesítve 852,72 pont. <br>
II. r. kérelmezõ esetében az ajánlati ár 7,08 pont alapján 283,23 pont,
a hibás teljesítési kötbér 9,15 pont alapján 228,66 pont, a késedelmes
teljesítés 10 pont alapján 350 pont, s így az összpontszáma a
kerekítések nélkül 861 pont, mellyel a legmagasabb pontszámot érte
volna el. <br>
Ajánlatkérõ észrevételében kérte mindkét jogorvoslati kérelem
elutasítását megalapozatlanságára való hivatkozással. <br>
I. r. kérelmezõ jogorvoslati kérelmére elõadta, hogy álláspontja
szerint az ajánlati felhívás és a dokumentáció is tartalmazta a
késedelmes és hibás teljesítéshez kötõdõ jogkövetkezmények
meghatározási módját, mert az értelemszerûen a db/év, sor/év, óra/év
mértékegységhez, illetõleg bizonylattípusonként meghatározott
feldolgozási határidõkhöz kötõdött. Ettõl eltérõ értelmezésre a
pályázati kiírás nem is adott lehetõséget az ellenérték
mértékegységének meghatározottsága miatt. <br>
Elõadta, hogy a hibás és késedelmes teljesítés esetére vállalt kötbér
nem képezi az ellenszolgáltatás részét, így azok ismertetése nem
kötelezõ a bontási eljárás során. <br>
Az ajánlattevõk számára feltett kérdések vonatkozásában elõadta, hogy
azok a Kbt. 57. § (1) bekezdése körében valóban nem fedték teljes
precizitással a törvény szóhasználatát, ám a kérdés a megajánlott hibás
teljesítési és késedelmikötbér-mértékek további bontását tartalmazta,
azok mértékének, ajánlott összegének változatlanul hagyása mellett,
tekintettel arra, hogy azok formailag nem voltak összehasonlíthatóak. A
tisztázó kérdéssel az értékelés egységes elvét és gyakorlatát kívánta
biztosítani, s minthogy mindhárom ajánlattevõt egységesen értesítette,
az elõnyben részesítést ezzel mindenképpen kizárta. A beérkezett
válaszokat az eredményhirdetés során ismertette. A Kbt. 57. § (1)
bekezdése alapján a felvilágosítás kérésérõl kell az ajánlattevõket
értesíteni. Elõadta, hogy a kérdésekre adott válaszok során az
ajánlatok tartalma megítélése szerint nem változott. <br>
II. r. kérelmezõ kérelmére elõadta, hogy a Kbt. 55. § (6) bekezdése az
értékelési számítási módszerre ad eligazítást, nem tiltja a közismert
matematikai kerekítési szabályok alkalmazását. Ennélfogva az sem áll
helyt, hogy megsértette volna a Kbt. 59. § (1) bekezdését. A végleges
értékelés a pályázati kiírásban szereplõ egész számokkal történt, a
matematikai szabályok betartása mellett. <br>
Egyéb érdekelt észrevételt nem tett. <br>
A Döntõbizottság 2004. január 28-án kelt D.62/3/2004. számú
határozatával az eljárást lezáró szerzõdés megkötését megtiltotta. <br>
A Döntõbizottság megállapította, hogy a kérelmek az alábbiak szerint
alaposak. <br>
A Kbt. 48. § (1) bekezdése szerint az ajánlatkérõ az ajánlattételi
határidõ lejártáig módosíthatja az ajánlati felhívásban, illetve a
dokumentációban meghatározott feltételeket. <br>
A 49. § (1) és (2) bekezdése kimondja, hogy az ajánlattevõ az
ajánlattételi határidõ lejártáig módosíthatja, illetõleg visszavonhatja
ajánlatát és az ajánlattételi határidõ lejártát követõen a benyújtott
ajánlatok az ajánlatkérõ hozzájárulásával sem módosíthatók. <br>
I. r. kérelmezõ kérte annak megállapítását, hogy az eljárás során
ajánlatkérõ jogsértõ módon szólította fel ajánlattevõket két alkalommal
is, hogy ajánlatuk hibás teljesítési és késedelmi kötbérre vonatkozó
részét újabb módon adják meg. <br>
Az ajánlatkérõ az ajánlati felhívás 13. a) pontjában értékelési
részszempontként írta elõ a hibás teljesítésre megajánlott kötbért és a
késedelmes teljesítésre megajánlott kötbért. <br>
A Döntõbizottság megállapította, hogy az ajánlati felhívás és az
ajánlati dokumentáció nem tartalmazott további elõ írásokat a kötbér
megadásának módjára. Tekintettel arra, hogy a beszerzés tárgya
különbözõ mennyiségû és különbözõ darabszámú bizonylatok különbözõ
határidõkre történõ feldolgozása volt, nem volt egyértelmû és magától
értetõdõ az, hogy milyen mértékegységben és milyen módon kell az
ajánlatot megtenni. <br>
Az eljárás során az ajánlattevõk nem intéztek kérdést ajánlatkérõhöz
ebben a vonatkozásban, így csak az ajánlati felhívás tartalmára
támaszkodhattak az ajánlat megadásakor. <br>
I. r. kérelmezõ a hibás teljesítésre vonatkozóan egyrészt vállalta,
hogy az általa rögzített és az APEH által kijavított tételek
adatrögzítõi díját nem számlázza le, illetve visszatéríti, másrészt
vállalta, hogy az általa kétszeresen rögzített hibás bizonylatokra 4000
Ft/bevallás kötbért fizet. <br>
II. r. kérelmezõ 3000 Ft/bizonylat + áfa vállalást tett, a PC OFFICE
Kft. pedig nettó rögzítõi ár 50%/db hibás teljesítésre vonatkozó kötbér
megfizetését vállalta. <br>
A késedelmes teljesítés vonatkozásában I. r. kérelmezõ vállalta, hogy
minden egyes késett nap után a vállalási díj 10%-át kötbérként
megfizeti késett bizonylatonként, valamint a bizonylatok számától és
fajtájától függetlenül naponta 150 000 Ft kötbért fizet. <br>
II. r. kérelmezõ 400 000 Ft/nap + áfa késedelmi kötbért ajánlott, a PC
OFFICE Kft. pedig a nettó rögzítõi ár 40%/db kötbér megfizetését
vállalta. <br>
A Döntõbizottság megállapította, hogy a hibás és a késedelmes
teljesítés vonatkozásában a benyújtott ajánlatok összehasonlításra
alkalmatlanok voltak. <br>
Ajánlatkérõ a Kbt. 57. § (1) bekezdésére való hivatkozással két
alkalommal szólította fel arra ajánlattevõket, hogy a kötbérre
vonatkozóan más, általa a levelében megadott formában tegyenek
ajánlatot. A második kérdésre a késedelmi kötbér vonatkozásában I. r.
kérelmezõ 200 000 Ft/nap, a PC OFFICE Kft. 380 000 Ft/nap
késedelmikötbér-vállalást adott meg, s ezzel egyértelmûen
megváltoztatták ajánlatukat. <br>
A Döntõbizottság megállapította, hogy ajánlatkérõ megsértette a Kbt.
48. § (1) bekezdését azzal, hogy a kötbér vonatkozásában két alkalommal
is új elõ írásokat, illetve feltételeket írt elõ ajánlattevõk részére,
s ezzel az ajánlattételi határidõ lejártát követõen módosította az
ajánlati felhívásban megadott feltételeket. <br>
A Döntõbizottság rámutat arra, hogy ajánlatkérõ kötelezettsége az, hogy
úgy határozza meg az ajánlati felhívás tartalmát, hogy arra az
ajánlattevõk egyenlõ eséllyel, megfelelõ ajánlatot tehessenek. <br>
A Döntõbizottság megállapítja azt is, hogy sérült a Kbt. 49. § (2)
bekezdése is, mely szerint az ajánlattételi határidõ lejártát követõen
a benyújtott ajánlatok az ajánlatkérõ hozzájárulásával sem
módosíthatóak. <br>
A Döntõbizottság nem fogadta el ajánlatkérõnek azt a védekezését, hogy
az ajánlati felhívás és a dokumentáció egyértelmûen meghatározta a
késedelmes és hibás teljesítéshez kötõdõ jogkövetkezmények
meghatározási módját, mert maga az ajánlatkérõ mindkét levelében más
módot határozott meg ajánlattevõk számára. <br>
A Kbt. 57. § (1) bekezdése szerint az ajánlatok elbírálása során az
ajánlatkérõ írásban és a többi ajánlattevõ egyidejû értesítése mellett
felvilágosítást kérhet az ajánlattevõtõl az ajánlattal kapcsolatos nem
egyértelmû kijelentések tartalmának tisztázása érdekében. <br>
A Döntõbizottság megállapította, hogy az ajánlatokban nem voltak nem
egyértelmû kijelentések, melyeknek tisztázása érdekében felvilágosítás
kérése lett volna indokolt. Az ajánlatok tartalma egyértelmû volt, csak
összehasonlításuk nem volt lehetséges, erre tekintettel a Kbt. 57. §
(1) bekezdésében biztosított felvilágosítás kérésének nem volt helye. <br>
A Döntõbizottság elutasította I. r. kérelmezõ azon kérelmi elemét, mely
szerint ajánlatkérõ jogsértõ módon járt el, amikor nem ismertette a
bontási eljárás során a kötbérre vonatkozó ajánlatokat, mint az
ellenszolgáltatás részét. <br>
A Kbt. 51. § (3) bekezdése kimondja, hogy az ajánlatok felbontásakor
ismertetni kell az ajánlattevõk nevét, székhelyét (lakóhelyét), az
általa kért ellenszolgáltatást és az általa vállalt teljesítési
határidõt. A Döntõbizottság rámutat, hogy a kötbér a szerzõdést
biztosító mellékkötelezettség, így nem tartozik az ellenszolgáltatás
fogalmába, tehát ajánlatkérõ nem követett el jogsértést azzal, hogy a
bontás során a kötbérvállalásokat nem ismertette. <br>
A Kbt. 24. § (2) bekezdése szerint az ajánlatkérõnek biztosítania kell
az esélyegyenlõséget az ajánlattevõk számára. <br>
I.r. kérelmezõ indítványozta a Kbt. 24. § (2) bekezdésében
meghatározott alapelv megsértésének megállapítását is ajánlatkérõ
eljárása vonatkozásában. <br>
Az eljárási alapelvek szerepe kettõs. Egyrészt azok áthatják a
közbeszerzési eljárás egész menetét, és az egyes részletszabályokban
tételesen is megfogalmazódnak, illetve a konkrét normákat elvi
háttérrel övezik. <br>
A Döntõbizottság I. r. kérelmezõ jogorvoslati kérelme alapján
jogsértésként a Kbt. 48. § (1), valamint a 49. § (2) és az 57. §. (1)
bekezdését állapította meg, mely jogszabályi rendelkezések tartalmazzák
az alapelvi rendelkezés betartásának követelményét, így a tételes
jogszabályi rendelkezések megsértésének megállapítása mellett
szükségtelen a 24. §-ban foglalt alapelvi rendelkezés megsértésének
kimondása. <br>
II.r. kérelmezõ kérte annak megállapítását, hogy ajánlatkérõ jogsértõen
járt el az ajánlatok értékelése során, amikor a pontszámok
megállapításánál olyan mértékû kerekítést végzett, mely megváltoztatta
a végeredményt. <br>
A Kbt. 55. § (6) bekezdése szerint az ajánlatkérõ, ha az összességében
legelõnyösebb ajánlatot kívánja választani, akkor az ajánlatoknak az
elbírálás részszempontjai szerinti tartalmi elemeit a felhívásban
meghatározott ponthatárok között értékeli úgy, hogy a legjobb ajánlati
tartalmi elemre a maximális, a többi ajánlat ugyanazon részszempont
szerinti tartalmi elemére pedig a 34. § (3) bekezdésének d) pontja
alapján a felhívásban meghatározott módszerrel számolt pontszámot adja.
Majd az így az egyes tartalmi elemekre adott értékelési pontszámot
megszorozza a súlyszámmal, a szorzatokat pedig ajánlatonként összeadja.
Az az ajánlat az összességében a legelõnyösebb, amelynek az
összpontszáma a legnagyobb. <br>
Az 59. § (1) bekezdés szerint az eljárás nyertese az, aki az
ajánlatkérõ részére az ajánlati felhívásban (és a dokumentációban)
meghatározott feltételek alapján a 34. § (1) bekezdésében meghatározott
elbírálási szempontok egyike szerint a legkedvezõbb ajánlatot tette. <br>
A Döntõbizottság megállapította, hogy ajánlatkérõ az ajánlati
felhívásban nem írta elõ, hogy az arányosítás során kerekítést fog
alkalmazni, ennek ellenére az ajánlatok értékelése során a
részszempontok értékelési pontszámának megállapításakor olyan mértékû
kerekítést alkalmazott, melynek eredményeként a PC OFFICE Kft. (attól
függõen, hogy a számítás egy vagy két tizedesig kerül elvégzésre) az
összpontszámot tekintve 13-15 ponttal magasabb, II. r. kérelmezõ pedig
3-3,5 ponttal alacsonyabb összpontszámot ért el, s ez az eltérés oda
vezetett, hogy az eljárás nyertese a PC OFFICE Kft. lett a II. r.
kérelmezõ helyett, így nem az összességében legelõnyösebb ajánlatot
tevõt hirdette ki az eljárás nyerteseként. <br>
A Döntõbizottság nem fogadta el ajánlatkérõnek azt a védekezését, hogy
a Kbt. nem tartalmaz kógens szabályt a kerekítésre vonatkozóan,
valamint, hogy az ajánlati felhívás nem tartalmazott tiltó rendelkezést
a matematikai kerekítésre. A Döntõbizottság rámutat arra, hogy a
kerekítés mint matematikai módszer alkalmazása abban az esetben sem
jogsértõ, ha ajánlatkérõ az ajánlati felhívásban ezt nem írta elõ.
Ajánlatkérõ a jogsértést azzal valósította meg, hogy az általa
alkalmazott kerekítés következtében a nyertes személye megváltozott. A
pontszámok egész számokra történõ kerekítése ugyanis nem eredményezheti
a pontszámok olyan mértékû módosulását, melynek az a következménye,
hogy az ajánlatok egymáshoz viszonyított arányai megváltoznak. <br>
Mindezekre tekintettel a Döntõbizottság a Kbt. 76. § (1) bekezdés c)
pontjában biztosított jogkörében eljárva, a Kbt. 88. § (1) bekezdés d)
és h) pontjai szerinti jogkövetkezményeket állapította meg. <br>
A Döntõbizottság a Kbt. 88. § (1) bekezdés f) pontjának kötelezõ
rendelkezése alapján döntött a bírság kiszabásáról. <br>
E szakasz szerint a Döntõbizottság bírságot szab ki az e törvény
szabályait megszegõ, illetõleg a nyilvánvaló jogsértés ismeretében
szerzõdést kötõ szervezettel és a jogsértést, illetve a
szerzõdéskötésért felelõs személlyel, illetõleg a szervezettel
jogviszonyban álló, a jogsértésért felelõs személlyel és szervezettel
szemben. <br>
A Kbt. 88. § (4) és (5) bekezdése az alábbiak szerint szabályozza a
bírság kiszabásának alapvetõ elveit. <br>
A (4) bekezdés szerint a bírság mértéke a közbeszerzés értékének
legfeljebb 30%-a, de legalább a jogsértõ cselekmény elkövetésének
idõpontjában hatályos éves költségvetési törvényben meghatározott
összeg. Ez jelenleg 1 000 000 Ft, magánszemélyek esetében 100 000 Ft. <br>
Az (5) bekezdése szerint a bírság összegét az eset összes körülményére
- így különösen a jogsérelem súlyára, a közbeszerzés tárgyára és
értékére, az eljárást segítõ együttmûködõ magatartására, az e törvénybe
ütközõ magatartás ismételt tanúsítására - tekintettel kell
megállapítani. Ha a jogsérelem a közbeszerzési eljárás jogtalan
mellõzésével valósul meg, a kiszabandó bírság legalább a bírság
minimális összegének kétszerese. <br>
A Döntõbizottság a jogsértés reperálhatóságára tekintettel nem ítélte
indokoltnak a minimális bírságnál magasabb összegû bírság kiszabását. <br>
A Döntõbizottság személyi bírságot nem szabott ki, mert a rendelkezésre
álló adatok alapján nem volt egyértelmûen megállapítható a
jogszabálysértõ összegezés elkészítésért felelõs személye. <br>
A Döntõbizottság a Kbt. 88. § (1) bekezdés h) pontja alapján döntött az
eljárási költségek viselésérõl. <br>
A bírósági jogorvoslatot a Kbt. 89. § (1) bekezdése biztosítja. <br>
<br>
Budapest, 2004. február 11. <br>
<br>
Dr. Telek Katalin s. k., Fábián Péter s. k., <br>
közbeszerzési biztos közbeszerzési biztos <br>
<br>
Székelyné Bihari Mária s. k., <br>
közbeszerzési biztos <br>
<br>
<br>
<br>
</body>
</html>
