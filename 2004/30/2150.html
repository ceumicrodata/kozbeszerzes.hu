<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (2150/2004)
</h2>
<br>
<br>3.Kf.27.180/2003/3.
<br>A Fõvárosi ítélõtábla a dr. Karas Mónika ügyvéd (1055 Budapest, Nyugati tér 8.) által képviselt City Service Rt. (1024 Budapest, Szemlõhegyi u. 1.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében, amely perbe az alperes oldalán a dr. Salamonné dr. Bódis Enikõ ügyvéd (1012 Budapest, Vérmezõ u. 14.) által képviselt Semmelweis Egyetem (1085 Budapest, Üllõi út 26.) beavatkozott a Fõvárosi Bíróság 2003. január 30. napján kelt 13.K.33.138/2002/4. számú ítélete ellen az alperes részérõl 5. sorszám alatt benyújtott fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi ítélõtábla az elsõfokú bíróság ítéletét megváltoztatja és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 50 000 (ötvenezer) forint együttes elsõ és másodfokú perköltséget.
<br>Kötelezi a felperest, hogy fizessen meg a magyar államnak - az illetékhivatal külön felhívására - 10 000 (tízezer) forint kereseti és 24 000 (huszonnégyezer) forint fellebbezési illetéket.
<br>Az ítélet ellen fellebbezésnek nincs helye.
<br>
<br>INDOKOLÁS
<br>
<br>Az alperesi beavatkozó mint ajánlatkérõ 2002. június 26-án közzétett ajánlati felhívásával nyílt közbeszerzési eljárást indított a Fül-orr-gégészeti, Fej-nyaksebészeti Klinika épület takarítási szolgáltatása tárgyában 3525 m" területre. Az ajánlati felhívás a pénzügyi, gazdasági és mûszaki alkalmasság igazolására kért adatok és tények sorában többek között a közbeszerzés tárgyára vonatkozó szerzõdések ismertetését várta el az egészségügyi intézmény takarítására vonatkozó legalább három, az ajánlattal azonos nagyságú igazolt referencia, és a tervezett takarítást végzõ személyek szakmai önéletrajzának csatolásával. Alkalmatlan az az ajánlattevõ, amelynek referenciái között nincs legalább három igazolt, az ajánlattal azonos nagyságú egészségügyi referencia, továbbá a takarítást végzõ személyeknek nincs legalább féléves, egészségügyi intézményben szerzett gyakorlata, jelen szolgáltatás tárgyára vonatkozóan. Az ajánlattételi határidõ 2002. augusztus 6. napján járt le, amely határidõ alatt a felperes ajánlatot nem nyújtott be.
<br>A felperes 2002. augusztus 12-én fordult jogorvoslati kérelemmel az alpereshez kérve a jogsértés megállapítását, az eljárást lezáró döntés megsemmisítését. Álláspontja szerint az alperesi beavatkozó az ajánlati felhívásban jogellenesen írta elõ az alkalmasság igazolására három, az ajánlattal azonos nagyságrendû egészségügyi intézmény takarítását és a takarítást végzõ személyek szakmai önéletrajzának benyújtását, ezzel megsértve a közbeszerzésekrõl szóló 1995. évi XL. törvény (a továbbiakban: Kbt.) 24. § (2) és 33. § (1) bekezdését. Tekintve, hogy az alperesi beavatkozó a fõváros legnagyobb egészségügyi intézménye, hasonló nagyságrendû egészségügyi intézmény takarítására vonatkozó referencia elvárása indokolatlanul leszûkítette a lehetséges ajánlattevõk körét. A takarítási munka az egészségügyben nem ÁNTSZ-engedélyhez kötött tevékenység, ezért indokolatlanul követelte meg az alperesi beavatkozó az egészségügyben végzett takarítási munka referenciát, és indokolatlanul írta elõ a takarítást végzõ személyek szakmai önéletrajzának csatolását is, hiszen a takarítás nincs szakképesítéshez kötve. A jogsértésrõl való tudomásszerzéssel kapcsolatban úgy nyilatkozott, hogy a döntési jogkörrel rendelkezõ vezérigazgató a pályázat megjelenésének idõpontjában szabadságát töltötte, így a jogsértõ kiírásról csak az elsõ munkanapján, 2002. július 29-én szerzett tudomást.
<br>Az alperes a jogorvoslati kérelmet mint elkésettet elutasította. Döntését arra alapította, hogy a felperes - általa sem vitatottan - a Közbeszerzési Értesítõre elõfizetett, a hirdetmények közzétételét és annak tartalmát rendszeresen figyelemmel kísérte, a kifogásolt hirdetmény tartalmát a megjelenést követõen a társaság munkatársai pár napon belül megismerték. A mintegy 400 fõt foglalkoztató cég esetében nem találta életszerûnek azt az elõadást, amely szerint a vezérigazgató távollétében ne lenne döntési jogkörrel rendelkezõ személy. Mindezek figyelembevételével a felperes által tudomásszerzésként megjelölt idõponthoz képest a 2002. június 26-i idõpontot elfogadva az alperes megállapította, hogy a jogorvoslati kérelem benyújtására nyitva álló határidõ eltelt. Az alperesi beavatkozó észrevételére figyelemmel vizsgálta a felperes ügyfélképességét is, amellyel összefüggésben az ajánlati felhívás megjelenéséhez képest eltelt mintegy két hónapos idõtartamra is figyelemmel azt állapította meg, hogy a felperes egyéb érdekeltnek sem tekinthetõ. Minden esetben a konkrét beszerzés vonatkozásában kell vizsgálni az ügyfélképességet. A felperes ajánlatot nem nyújtott be, a jogorvoslati kérelem beadásának idõpontjában potenciális ajánlattevõnek sem volt tekinthetõ - lévén hogy az ajánlattételi határidõ lejárt -, így az a körülmény sem alapozta meg a felperes érdeksérelmét, hogy piaci részesedéssel rendelkezik, mivel az üzleti életben elszenvedett sérelem nem válik automatikusan egy adott közbeszerzési eljárásban is sérelemmé.
<br>A felperes keresetében az alperes határozatának felülvizsgálatát kérte, vitatta jogorvoslati kérelmének elkésettségét, és ügyfélképességének hiányát. Utalt arra, hogy a gazdasági társaságnál felállított szervezeti és mûködési rend felülbírálata nem tartozhat az alperes hatáskörébe, így nem megalapozott a határozat hivatkozott tudomásszerzés idõpontjával összefüggésben felhozott indok. Mivel a jogorvoslati kérelem elõterjesztésére nyitva álló objektív határidõ nem telt el, az alperes törvénysértõ módon mellõzte a kérelem érdemi vizsgálatát. A felperes tevékenységi körébe a takarítási szolgáltatás beletartozik, az alperesi beavatkozónál jelenleg is végez takarítást, illetve épületfenntartási szolgáltatást. A jelen közbeszerzési eljárásban csak azért nem tudott ajánlatot tenni, mert az ajánlati felhívás sérelmezett feltételei ezt nem tették lehetõvé.
<br>Az elsõfokú bíróság ítéletében az alperes D.476/10/2002 számú határozatát hatályon kívül helyezte és az alperest új eljárásra kötelezte, továbbá marasztalta a felperes képviseletével felmerült perköltségben. A Kbt. 79. § (7)-(8) bekezdésének értelmezésével arra a következtetésre jutott, hogy a Kbt. 79. § (8) bekezdésében kiemelt olyan események esetében, amelyeknél a jogsértés bekövetkezésének idõpontja meghatározott, a jogorvoslati határidõ számítása szempontjából nem a jogsértésrõl való tényleges tudomásszerzés idõpontját, hanem a jogsértõ esemény bekövetkezésének jogi tényként meghatározott idõpontját kell alapul venni. Mivel a felperes az ajánlati felhívásban foglalt alkalmassági kritériumokat sérelmezte, a kérelmének benyújtására a Kbt. 79. § (8) bekezdés a) pontja alapján számított határidõ alatt volt jogszerû lehetõség. Ez pedig az ajánlattételi határidõ lejárta, amely 2002. augusztus 6. napja volt. Ezen idõponthoz képest a 2002. augusztus 12-én benyújtott és augusztus 23-án kiegészített jogorvoslati kérelem határidõben benyújtottnak tekintendõ. A továbbiakban megállapította, hogy az a körülmény, hogy a felperes az ajánlati dokumentációt nem vásárolta meg, az ügyfélképesség szempontjából nem vehetõ figyelembe, mivel a felperes az ajánlati felhívás tartalmát kifogásolta. Az alperes jogos érdekeltségét jelen esetben önmagában megalapozza az a körülmény, hogy tevékenységi köre alapján a perbeli közbeszerzési eljárásban potenciális ajánlattevõnek tekintendõ.
<br>Az elsõfokú bíróság ítélete ellen az alperes fellebbezéssel élt, kérve annak megváltoztatását, a felperes keresetének elutasítását, és a felperes perköltségben marasztalását. Kifogásolta az elsõfokú bíróságnak az elkésettségre vonatkozó, a Kbt. 79. § (7)-(9) bekezdésével összefüggésben kifejtett álláspontját,
<br>amely a korábbi bírósági gyakorlattal is ellentétes. E körben részletesen értelmezte a vonatkozó jogszabályi rendelkezéseket. Hangsúlyozta, hogy a Kbt. 79. § (8) bekezdésében rögzített egyes jogsértõ eseményeket az objektív határidõ számításánál kell irányadónak tekinteni. A felperes ügyfélképességével kapcsolatban kifejtette, hogy az elõírt határidõben nem vásárolta meg a dokumentációt, az ajánlatát nem nyújtotta be, így jogát, jogos érdekét az adott ügy nem sértheti, illetõleg nem veszélyeztetheti.
<br>A felperes ellenkérelmet nem terjesztett elõ. Az alperesi beavatkozó észrevételt nem tett.
<br>A másodfokú bíróság a fellebbezést a Pp. 256/A. § (1) bekezdésének f) pontja alapján tárgyaláson kívül bírálta el.
<br>A fellebbezés alapos.
<br>A Kbt. 79. § (2) bekezdése szerint az alperes eljárása kérelemre vagy hivatalból indul meg. Kérelemre indult eljárás esetén a (7) bekezdés rendelkezései értelmében az eljárást a Kbt. szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kezdeményezni. E határidõk elmulasztása jogvesztéssel jár. A (8) bekezdés akként rendelkezik, hogy a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni
<br>a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát;
<br>b) az elõírt határidõnél késõbb közzétett hirdetmény esetén a hirdetmény megjelenését;
<br>c) közbeszerzési eljárás mellõzésével történõ beszerzés esetén a szerzõdés megkötését.
<br>A (9) bekezdés rendelkezése alapján a jogorvoslati eljárást azonban a jogsértõ eseménnyel elõidézett állapot fennállása esetén a (8) bekezdésben meghatározott idõpont elõtt is meg lehet indítani.
<br>E rendelkezésekbõl megállapíthatóan, a Kbt. az eljárásjogokban egyébként nem szokatlan módon a jogorvoslati kérelem elõterjesztésére szubjektív és objektív határidõt állapít meg. A két határidõ számításának kezdetére a Kbt. eltérõ terminológiát használ, amikor is a jogsértõ eseményhez kapcsoltan a szubjektív határidõ kezdetét a tudomásra jutáshoz, az objektív határidõ kiszámításának kezdõ idõpontját annak bekövetkezéséhez köti.
<br>A Kbt. hatálya alá tartozó beszerzésekkel kapcsolatos valamennyi, a Kbt. által szabályozott eljárási cselekményhez fûzõdhet jogsértés. Mivel a jogorvoslati kérelem benyújtását kiváltó jogsértõ esemény nem minden esetben határozható meg egyértelmûen, a törvény az ilyen jellemzõen elõforduló, illetve a folyamatosan fennálló jogsértések esetei közül kiemel néhányat, és pontosan meghatározza a jogsértés bekövetkezésének idõpontját. A Kbt. 79. § (7) - (9) bekezdéseinek rendelkezésébõl következik, hogy az utóbbi jogalkotói segítség azonban csak az objektív jogvesztõ határidõk végsõ idõpontjának meghatározására vonatkozik, a szubjektív határidõ számítását nem érinti, annak meghatározására változatlanul a (7) bekezdés rendelkezései irányadóak és alkalmazandóak.
<br>A perbeli esetben a jogsértõ esemény az ajánlati felhívás tartalmához kapcsolható, melyet a felperes a közzététellel meg-
<br>ismert. A tudomásszerzés bizonyított idõpontjához képest a jogorvoslati kérelem benyújtására nyitva álló szubjektív határidõt a felperes elmulasztotta. A felperes belsõ ügye, hogy a társaság döntésre jogosult vezetõje helyettesítését miként biztosítja. A Kbt. a jogorvoslati kérelem benyújtására jogvesztõ határidõket határoz meg, így a mulasztás kimentésére nincs lehetõség.
<br>Mindezek alapján tévesen ítélte meg az elsõfokú bíróság a Kbt.-nek a szubjektív és objektív határidõ számítására vonatkozó rendelkezéseit.
<br>A másodfokú bíróság jogértelmezését erõsíti a törvény preambulumában megfogalmazott azon cél, mely a törvény rendelkezéseit sértõ eljárás kiküszöbölését, a jogellenes döntések megelõzését célozza. A közbeszerzési törvénynek egy sor, a jogorvoslati eljárások gyorsítására irányuló szabálya van, abból a jogalkotói megfontolásból eredõen, hogy minél rövidebb ideig álljon fenn jogbizonytalanságot eredményezõ állapot. A fentebb kifejtett jogszabályi törekvéseknek gyökeresen ellentmondana az elsõfokú bíróság jogszabály-értelmezésének elfogadása, amely végsõ fokon odavezetne, hogy a közbeszerzési eljárás folyamatának elsõ mozzanatában megvalósuló és ismert jogsértés esetén lehetõséget biztosítana a kivárásra, és a jogorvoslat elõterjesztésének késleltetésére.
<br>Az elsõfokú bíróság által képviselt állásponttal ellentétes jogalkalmazást erõsíti a Kbt. 79. § (9) bekezdése is, amely a jogorvoslati eljárás megindítását lehetõvé teszi a (8) bekezdésben meghatározott idõpont elõtt is. Ennélfogva a Kbt. 79. § (8) bekezdésébe foglalt szabály - amely segítséget nyújt az eljárásban részt vevõknek, a tekintetben, hogy mit kell a jogsértõ esemény bekövetkezésének tekinteni - nem járhat azzal a következménnyel, hogy a jogorvoslatot kiváltó esemény bekövetkezését függetlenül egyéb tényezõktõl, a Kbt. 79. § (8) bekezdés a) pontjában írt feltétel bekövetkezésének mechanikus alkalmazásához kösse.
<br>Tekintve, hogy a jogorvoslati kérelem elkésett, az ügyfélképesség vizsgálata szükségtelen volt, így azt a másodfokú bíróság mellõzte.
<br>Mindezekre tekintettel a Fõvárosi ítélõtábla az elsõfokú bíróság ítéletét a Pp. 253. § (2) bekezdése alapján megváltoztatta, és a felperes megalapozatlan keresetét elutasította.
<br>A pervesztes felperest a Pp. 78. § (1), (2) és 79. § (bekezdése értelmében kötelezte a sikeresen fellebbezõ alperes javára az elsõ, másodfokú perköltség megfizetésére. Az alperesi beavatkozónak költsége nem merült fel, ezért arról rendelkezni nem kellett.
<br>A felperes köteles az illetékekrõl szóló 1990. évi XCIII. törvény 62. § (1) bekezdés h) pontja értelmében az illetékfeljegyzési jog folytán le nem rótt kereseti és fellebbezési illeték viselésére a 6/1986. (VI. 26.) IM r. 13. § (2) bekezdése alapján.
<br>Budapest, 2004. február 11.
<br>Dr. Sára Katalin s. k.,	Dr. Szõke Mária s. k.,
<br>a tanács elnöke	elõadó bíró
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>