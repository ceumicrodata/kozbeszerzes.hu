<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2153/2004)
</h2>
<br>1024 Budapest, Margit krt. 85.
<br>Ikt.sz.: D.26/10/2004.
<br>
<br>Tárgy: a Walter-Heilit Verkehrswegebau GmbH jogorvoslati kérelme a Nemzeti Autópálya Rt. közbeszerzési eljárása ellen .
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Walter-Heilit Verkehrswegebau GmbH [München 81776 Klausenburger Str. 9., képviseli: Hargitai, Szajlai & Tsa Ügyvédi Iroda (dr. Szajlai Béla ügyvéd, 1055 Budapest, Balaton u. 16., a továbbiakban: kérelmezõ] jogorvoslati kérelmét, melyet a Nemzeti Autópálya Rt., képviseli: dr. Császy Zsolt jogtanácsos (1036 Budapest, Lajos u. 80., a továbbiakban: ajánlatkérõ) "4-es fõút Vecsést és Üllõt elkerülõ szakasz (19+100-31+620 km-sz.) közötti szakasza építési munkáinak megvalósítása" tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg.
<br>Ajánlatkérõ a Közbeszerzési Értesítõ 2003. december 17-én megjelent 51. számában tett közzé részvételi felhívást nyílt elõminõsítési eljárás megindítására a rendelkezõ részben megjelölt beszerzés tárgyában.
<br>A részvételi felhívás 6. a) pontja a részvételi jelentkezés határidejét az alábbiak szerint határozta meg:
<br>"A részvételi felhívás közzétételének napját követõ elsõ naptól számított 26. nap, amennyiben ez nem munkanap, akkor az azt követõ elsõ munkanap 10.00 óra."
<br>A részvételi jelentkezõk részére részvételi dokumentáció is készült, a részvételi dokumentációban a részvételi jelentkezések benyújtásával kapcsolatosan további elõ írás nem volt.
<br>A részvételre jelentkezni szándékozók részérõl több kérdés is megfogalmazódott ajánlatkérõ felé, amelyek megválaszolása megtörtént, a részvételi jelentkezés határidejét illetõen azonban ajánlatkérõhöz kérdés nem érkezett. Kérelmezõ maga is tett fel kérdéseket, azonban a feltett kérdései a részvételi jelentkezések benyújtásával kapcsolatos kérdéskört nem érintette. A közbeszerzési eljárásban a részvételi jelentkezés benyújtásával a kérelmezõ jogi képviselõje volt megbízva.
<br>A részvételi jelentkezések bontására a felhívás megjelenését követõ 26. napon - miután az munkanapra esett - került sor. A közjegyzõ által készített jegyzõkönyv alapján a bontást az ajánlatkérõ 2004. január 12-én 11.00 órakor megkezdte. A részvételi jelentkezés határidejére 10 részvételre jelentkezõ nyújtotta be jelentkezését, kérelmezõ azonban nem volt közöttük. A jegyzõkönyv tanúsága szerint a bontási eljárás 11 óra 20 perckor befejezõdött. Ezt követõen közjegyzõi jegyzõkönyv készült arról, hogy 11 óra 20 perckor megjelent dr. Szajlai Béla a pályázati anyagok leadása céljából. A bontási eljáráson részt vevõ közbeszerzési szakértõ és bizottsági tagok tájékoztatták, hogy az általuk 10 órakor és 11 órakor lefolytatott, valamint 12 órai kezdettel lefolytatásra kerülõ részvételi jelentkezések bontási eljárásaira benyújtott anyagokat átveszik, de azok közül a 10 és 11 órai eljárásokra beadott anyagokat érvénytelennek tekintik figyelemmel a határidõn túli benyújtás tényére. A megjelent elõadta, hogy a határidõ elmulasztása rajta kívül álló okból következett be, ugyanis közlekedési balesetet szenvedett, a bizottság a kijelentést tudomásul vette, de fenntartotta álláspontját, hogy a határidõn túl benyújtott jelentkezési anyagokat a jogszabálynak megfelelõen kezeli. Ajánlatkérõ e ténytanúsítást tartalmazó jegyzõkönyvet kérelmezõ részére megküldte. Ajánlatkérõ ezt az iratot tekintette azon döntésének, mely szerint kérelmezõ ajánlatát érvénytelenné nyilvánította.
<br>Kérelmezõ ezt követõen 2004. január 14-én nyújtott be jogorvoslati kérelmet a Döntõbizottsághoz, melyben kérte ajánlatkérõnek kérelmezõ részvételi jelentkezését elkésettnek minõsítõ döntésének megsemmisítését, ajánlatkérõ kötelezését a részvételi jelentkezés érdemben történõ elbírálására, ideiglenes intézkedésként az eljárás felfüggesztését, valamint ajánlatkérõ költségek viselésére történõ kötelezését. Álláspontja szerint ajánlatkérõ a részvételi felhívás 6. a) pontjában úgy határozta meg a részvételi jelentkezés határidejét, hogy a közzétételt követõ 26. napra órában kifejezett idõpontot nem adott meg, ellenben - amennyiben a 26. nap nem munkanap -, akkor a következõ munkanap 10.00 órát határozta meg a részvételi jelentkezés határidejeként. A kérelmezõ e részvételi jelentkezését a 26. napon 11 óra 15 perc és 11 óra 30 perc között kívánta benyújtani, amikor már közölték vele, hogy a 11.00 órához képest elkésett. Az ajánlatkérõ értelmezése téves, ennek alátámasztásául becsatolta az Eötvös Loránd Tudományegyetem Bölcsészettudományi Kar Mai Magyar Nyelvi Tanszék, valamint a Magyar Tudományos Akadémia Nyelvtudományi Intézet Közönségszolgálatának állásfoglalását a kérdéses mondat értelmezésével kapcsolatosan. Mindkét irat az állítását támasztja alá. Kérelmezõ álláspontja szerint, ha ajánlatkérõ a 26. nap 11.00 óráját kívánta volna elõírni, akkor egyéb más részvételi felhívások szövegezésével azonosan kellett volna fogalmaznia és pontosan megjelölnie órában is a határidõ lejártát. Kérelmezõ szerint a nyelvtani értelmezés és az államigazgatási eljárás általános szabályairól szóló 1957. évi IV. törvény (a továbbiakban: Áe.) 39. § (4) bekezdése alapján jelentkezését, mint határidõben érkezettet, be kell fogadni.
<br>Kérelmezõ képviselõje a Döntõbizottság kérdésre elismerte, hogy kérelmezõ és más cégek képviseletében rendszeresen jár el közbeszerzési eljárások során. Jelen esetben az õ kötelezettségét képezte a részvételi jelentkezések benyújtása. Úgy gondolta, hogy a munkaidõ végén bontják fel a jelentkezést. A közjegyzõi okiratban foglaltak vonatkozásában azt adta elõ, hogy "mentségként" hivatkozott csak a balesetre, valójában a késedelemnek nem az volt az oka.
<br>Ajánlatkérõ érdemi észrevételében kérte a megalapozatlan jogorvoslati kérelem elutasítását. Álláspontja szerint a Kbt. szabályainak megfelelõen határozta meg a részvételi felhívás 6. a) pontjában a részvételi jelentkezés határidejét a 26. nap 10.00 órában. Ez az idõpont egyben a részvételi jelentkezések bontásával is megegyezik, mely körülmény a kérelmezõ elõtt is ismert volt. Kérelmezõ részérõl e körben kérdés sem érkezett. A kérelmezõ elsõ nyilatkozatában nem is a felhívás félreérthetõségére, hanem közlekedési balesetre hivatkozott, még kárbejelentõ lapot is bemutatott. Ajánlatkérõ nyilatkozott, hogy a közjegyzõi tanúsítványban foglaltakat tekintette az elkésettség vonatkozásában érdemi döntésének, amely jegyzõkönyvet a Kbt. elõ írásának megfelelõen 5 napon belül kérelmezõ részére is megküldött. A részvételi felhívásban közzétett részvételi jelentkezés határidejével kapcsolatos megfogalmazás helyességének alátámasztására becsatolt a Közbeszerzési Értesítõben ugyanilyen módon megfogalmazott és közzétett hirdetményeket.
<br>A VEGYÉPSZER Rt. érdemi észrevételében ajánlatkérõ álláspontját osztotta. Álláspontja szerint ajánlatkérõ elõ írása egyértelmû volt, a felhívás szerint a 26. nap 11.00 óráját kellett érteni, mint a részvételi jelentkezés beadásának idõpontját. Elõ adta, hogy minden közbeszerzési eljárásban a beadási határidõben történik a bontás, kérelmezõ értelmezése semmivel sem támasztható alá.
<br>Hivatkozott arra, hogy a Ptk. 207. §-ában foglaltakat kell irányadónak tekinteni, a kérdéses mondat értelmezésénél sem a Pp., sem az Áe. határidõkre vonatkozó rendelkezései e körben nem lehetnek irányadóak.
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.
<br>A Döntõbizottságnak abban a kérdésben kellett döntést hoznia, hogy a kérelmezõ elkésetten nyújtotta-e be a részvételre jelentkezését. A jogvita lényegét ugyanis az képezte, hogy mely idõpont minõsül a részvételi jelentkezés határidejének.
<br>A Döntõbizottság nem fogadta el a kérelmezõ azon hivatkozását, hogy nem járt le a 26. nap 11.00 órakor a részvételi jelentkezési határidõ az alábbi indokokra tekintettel:
<br>Elsõdleges e körben az ajánlatkérõ által a felhívásban közzétett - fentiekben hivatkozott - részvételi jelentkezési határidõ.
<br>Ezzel kapcsolatban a kérelmezõ becsatolt két, a nyelvtani értelmezésre vonatkozó okiratot. A Döntõbizottság álláspontja szerint azonban egy speciális szaknyelvben, melynek kialakult gyakorlata is van, ajánlatkérõ elõ írásának tartalmát nem kizárólag a nyelvtani értelmezés szabályai alapján kell megállapítani.
<br>Általánosan elfogadott jogelv és gyakorlat, hogy a jognyilatkozatokat - ilyennek minõsül egy ajánlatkérõi elõ írás is - a szavak általánosan elfogadott jelentése alapján, a nyilatkozattevõ feltehetõ akaratára és az eset összes körülményére tekintettel kell értelmezni.
<br>A Döntõbizottság megítélése szerint az elõ írás értelmezésénél az egyik kiindulási pont a Kbt. kötelezõ törvényi rendelkezése.
<br>A közbeszerzésekrõl szóló - többször módosított - 1995. évi XL. törvény (a továbbiakban: Kbt.) 51. § (1) bekezdése szerint az ajánlatokat tartalmazó zárt iratokat az ajánlattételi határidõ lejárta idõpontjában kell felbontani.
<br>A Kbt. 51. § (1) bekezdése értelmében - mely rendelkezés a Kbt. 63. § (8) bekezdése alapján a részvételi jelentkezések bontására is irányadó - a részvételre jelentkezéseket tartalmazó zárt iratokat a részvételre jelentkezés idõpontjában kell felbontani. Ezen elõ írásból adódóan a részvételre jelentkezési határidõ lejárta és a részvételre jelentkezések bontása nem válhat ketté. Konkrét idõpontot kell tehát megjelölni, mely idõpont mindkét határidõnek megfelel. A kérelmezõ által adott értelmezés nem egyeztethetõ össze a Kbt. fenti elõ írásaival.
<br>Ajánlatkérõ rendszeresen indít közbeszerzési eljárásokat, erre tekintettel nem feltételezhetõ, hogy a Kbt. elõ írásaival szemben vagy azokat nem ismerve fogalmazta meg felhívását.
<br>A közbeszerzési eljárás más résztvevõi is akként nyilatkoztak, hogy számukra a Kbt. elõ írása és az általános gyakorlat alapján teljesen egyértelmû volt, hogy 26. nap 11.00 óra a határidõ.
<br>A Döntõbizottság álláspontja szerint lehetséges, hogy kizárólag nyelvtanilag értelmezhetõ akként az ajánlatkérõ elõ írása, miként azt a kérelmezõ hivatkozta, azonban a fenti körülmények alapján e kizárólagos nyelvtani értelmezés az elõ írás tartalmának értelmezésére nem fogadható el. A Döntõbizottság a fentieket figyelembe véve úgy ítélte meg, hogy ajánlatkérõ felhívásának a megszövegezésében az "amennyiben ez a nap nem munkanap" rész csak közbevetés az ajánlatkérõ részérõl a nap meghatározása során. Ajánlatkérõ egyszer adta meg az óra idõpont megjelölést 11.00 órában, a mondat azt megelõzõ részében pedig a lehetséges napot jelölte meg. Ez az értelmezés egyébként nyelvtanilag is elfogadható tartalmú és összhangban áll a Kbt. rendelkezéseivel, az állandósult gyakorlattal és azzal, hogy a közbeszerzési eljárás többi résztvevõje is így értette ajánlatkérõ elõ írását. Ezt támasztja alá, hogy a megadott idõpontban további 10 jelentkezést nyújtottak be és bontottak fel. A kérelmezõ értelmezésének elfogadása azt jelentené, hogy jogsértõ lett volna a határidõre érkezett 10 részvételi jelentkezés felbontása.
<br>A fentiekbõl következõen kérelmezõ a részvételi jelentkezés határidejének a lejártát követõen nyújtotta be a jelentkezését.
<br>A Kbt. 52. § (2) bekezdés a) pontja szerint érvénytelen az ajánlat, ha azt az ajánlati felhívásban meghatározott ajánlattételi határidõ lejárta után nyújtották be.
<br>A Kbt. 63. § (8) bekezdése szerint e rendelkezést két szakaszból álló eljárások során is alkalmazni kell.
<br>A fentiekbõl következõen ajánlatkérõ jogszerûen döntött kérelmezõ részvételi jelentkezésének érvénytelenné nyilvánításáról.
<br>A Döntõbizottság az eljárása során ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján a jogorvoslati kérelmet elutasította, és a h) pont alapján döntött a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 18.
<br>
<br>Dr. Engler Magdolna s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br><br></body></html>