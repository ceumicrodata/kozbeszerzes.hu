<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2121/2004)
</h2>
<br>1024 Budapest, Margit krt. 85.
<br>Ikt.sz.: D.14/12/2004.
<br>
<br>Tárgy: a WICOM Kft. kérelmezõ jogorvoslati kérelme a Fõváros Önkormányzat Szent István Kórház és Rendelõintézet ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a WICOM Kereskedelmi és Szolgáltató Kft. (1126 Budapest, Németvölgyi út 6., képv.: dr. Nyolczas László ügyvéd, 1042 Budapest, Árpád út 119., továbbiakban: kérelmezõ) kérelme alapján indult jogorvoslati eljárásban, melyet a Fõvárosi Önkormányzat Szent István Kórház és Rendelõintézet (1096 Budapest, Nagyvárad tér l., továbbiakban: ajánlatkérõ) által "A Szent István Kórház és Rendelõintézet konyhatechnológiai beruházása a HACCP minõségbiztosítási rendszer követelményeinek megfelelõen" tárgyú közbeszerzési eljárása ellen nyújtott be, a kérelmezõ jogorvoslati kérelmének részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 33. § (1) bekezdést, ezért a Döntõbizottság az ajánlatkérõ ajánlati felhívásának 11. b) pont 1. francia bekezdését és a 13. b) pont 2. francia bekezdését megsemmisíti és ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül, 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.
<br>Ajánlatkérõ 2003. december 10. napján a Közbeszerzési Értesítõ (K. É.) 50. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.
<br>Ajánlatkérõ ajánlati felhívása az értékelési részszempontok tekintetében 2004. január 16. napján helyesbítésre került.
<br>A felhívás 4. pontjában rögzítette ajánlatkérõ, hogy a teljesítés határideje vagy a szerzõdés idõtartama: 2004. június 30. Ajánlatkérõ elõteljesítést elfogad.
<br>Az ajánlati felhívás 11. a) pontjában ajánlatkérõ meghatározta az ajánlattevõk pénzügyi, gazdasági és mûszaki alkalmasság igazolására kért adatokat és tényeket. E pont 2. francia bekezdésében ajánlatkérõ elõírta a 2001., 2002. évi mérlegbeszámolók könyvvizsgálói záradékkal, kiegészítõ mellékletekkel történõ csatolását.
<br>A 3. francia bekezdésben pedig ajánlatkérõ kérte a Kbt. 44. § (2) bekezdés a) pontja értelmében az elõzõ 3 év legjelentõsebb, a beszerzés tárgyával azonos szállításainak ismertetését.
<br>Az ajánlati felhívás 11. b) pontjában pedig ajánlatkérõ meghatározta, hogy mely szempontok fogják eredményezni az ajánlattevõknek a szerzõdés teljesítésére alkalmatlanná minõsítését. E pontban alkalmatlanná minõsítési szempontként került meghatározásra többek között az alábbi két eset:
<br>"- az utóbbi 3 évben nem rendelkezik legalább 1 db, legalább bruttó 30 M Ft értékû, 60 napnál nem régebbi keltezésû referencialevéllel igazolt, a beszerzés tárgyával azonos kórházi szállítási referenciával. Az elõírt referenciaérték nem adódhat több referencia összevonásából,
<br>- a benyújtott mérlegek alapján bármely évben mérlegeredménye negatív ..."
<br>Az ajánlati felhívás 13. a) pontjában ajánlatkérõ rögzítette, hogy az ajánlatokat az összességében legelõnyösebb ajánlat szempontja szerint kívánja elbírálni. A felhívás helyesbítésére, valamint a helyesbítés szöveges elõírására is tekintettel az ajánlatkérõ a 13. b) pontban az alábbiak szerint adta meg az értékelés szempontjait:
<br>"részszempontok
<br>súlyszámok
<br>- ajánlati ár
<br>10
<br>- szerzõdéses mellékfeltételek
<br>10
<br>- teljesítési határidõ (az elõírtnál max. 30 nappal lehet csak rövidebb)
<br>2
<br>- teljesítési határidõhöz kapcsolódó kötbér (maximum 500 E Ft/nap)
<br>2
<br>- vállalt garancia idõtartama
<br>3
<br>- szerviz rendelkezésre álló idõ
<br>3
<br>
<br>Az értékelés során adható pontszám részszempontonként: 1-10.
<br>A Kbt. 34. § (3) bekezdés d) pontjában foglaltak: ponthatárok közötti pontszámok számításának módszere, mely módszer minden részszempont esetén azonos: a legkedvezõbb ajánlat 10 pontot, a többi ajánlat pontszáma százalékos arányosítással kerül kiszámításra."
<br>Ajánlatkérõ a felhívás 16. "Egyéb információk" pontjának 4. francia bekezdésében rögzítette, hogy ajánlattevõknek szállítási szerzõdéstervezetet kell csatolniuk. A 16. pont 6. francia bekezdésében pedig ajánlatkérõ meghatározta, hogy az eljárás során a Kbt. 43. § (5) bekezdés alapján hiánypótlási lehetõséget biztosít.
<br>Ajánlatkérõ dokumentációt is készített, amely tartalmazta az ajánlattétellel kapcsolatos formai és tartalmi elõírásokat, valamint a mûszaki specifikációt.
<br>A dokumentáció 6. oldalán ajánlatkérõ rögzítette, hogy az ajánlatnak tartalmaznia kell a termék részletes ismertetését, e körben az áru alapvetõ (mûszaki) jellemzõinek részletes leírását, az érvényes forgalomba hozatali engedélyeket, valamint a szállított áru, vagy nyújtott járulékos szolgáltatás tekintetében vállalt garanciális, szavatossági, illetve jótállási feltételek ismertetését (idõtartama, tartalma, rendelkezésreállási készség stb.). Ajánlatkérõ a dokumentációban továbbá közölte a szerzõdés teljesítési helyét, ismételten rögzítette a teljesítés határidejét.
<br>Kérelmezõ 2003. december 23. napján postai úton nyújtotta be jogorvoslati kérelmét, melyben ajánlatkérõ ajánlati felhívását kifogásolta. Álláspontja szerint ugyanis a közzétett ajánlati felhívás több ponton is jogszabálysértõ.
<br>Kérelmezõ megítélése szerint a Kbt. 44. § (2) bekezdés a) pontja nem teszi lehetõvé referencialevél elvárhatóságát és a Kbt. 25. §-a alapján ettõl nem lehet eltérni. Problémaként jelentkezik továbbá álláspontja szerint jelen esetben az, hogy a felhívás 11. a) pontja nem tesz említést referencialevérõl, míg az alkalmatlansági feltétel már ennek részletesen specifikált hiányát tünteti fel, így az elõírás már önmagában jogsértõ.
<br>Kérelmezõ kifogásolja továbbá azt is, hogy ajánlatkérõ alkalmatlansági feltételként rögzíti a mérlegeredmények negatív voltát. Álláspontja szerint ezen megfogalmazás mellett nem egyértelmû, hogy ajánlatkérõ mit ért ezen fogalom alatt. Aggályosnak tartja a kiírást abból a szempontból is, hogy ezáltal indokolatlanul szûkítésre került a potenciális ajánlattevõk köre, mert például az egyéni vállalkozók és a könyvvizsgálót nem alkalmazó társaságok nem szerepelhetnek, ez pedig sérti a törvény alapelvi rendelkezéseit. Kérelmezõ megítélése szerint az ajánlatkérõ felhívása az értékelési részszempontok meghatározása körében is jogsértõ az alábbiak szerint: - a teljesítési határidõ és a kötbér részszempont körében a zárójelben meghatározott elõírás több értelmezési lehetõséget is felvet, ezáltal a felhívás nem kellõen megfogalmazott. Nem lehet ugyanis eldönteni, hogy az értékelési részszempont körében közöltek csak az értékelés során lesznek figyelembe véve, avagy az ajánlatok érvényességének megítélésénél. A vállalt garancia idõtartama részszempont megfogalmazása pontatlan, nem lehet annak tartalmát pontosan meghatározni kérelmezõ véleménye szerint. Nem dönthetõ el ajánlattevõk számára, hogy ajánlatkérõ e körben mint és milyen módon kíván értékelni, szavatosságot, jótállást, illetve egyéb biztosítékot. A szerviz rendelkezésre álló idõ részszempont tartalma kérelmezõ megítélése szerint értelmezhetetlen, annak tartalma ajánlattevõk számára több módon is értelmezhetõ.
<br>Kifogásolta továbbá, hogy ajánlatkérõ szerzõdéstervezetet kér ajánlattevõktõl, megítélése szerint a részletes szerzõdési feltételeket a Kbt. 37. § (1) bekezdése szerint ajánlatkérõnek a dokumentációban kell megadnia. Kérte a Döntõbizottságot, hogy állapítsa meg a jogsértés megtörténtét és hívja fel ajánlatkérõt megfelelõ ajánlati felhívás összeállítására.
<br>Ajánlatkérõ észrevételében a kérelem elutasítását kérte. Elõadta, hogy az alkalmatlansági szempontok meghatározásával nem sértették meg a törvényben rögzített esélyegyenlõség alapelvét.
<br>Az értékelési részszempontok körében a teljesítési határidõnél és a kötbérnél a irreális vállalásokat kívánták kiszûrni, az ott megfogalmazottaktól való eltérés esetén az ajánlatot érvénytelennek kívánták minõsíteni. A vállalt garancia idõtartama részszempont körében ajánlatkérõ nyilatkozott, hogy ebben a körben a megajánlott gépek meghibásodása esetére tett garanciavállalásokat kívánta értékelni.
<br>A szerviz rendelkezésre álló idõ részszempont körében ajánlatkérõ nyilatkozott, hogy értékelni azt kívánta, hogy a hibabejelentést követõen a szakszerviz hány órán belül tudja megkezdeni a hibaelhárítást.
<br>Ajánlatkérõ álláspontja szerint azzal, hogy szerzõdéstervezetet kértek nem követtek el jogsértést, ugyanis megadták a szerzõdés tárgyát, a dokumentációban ismertették a szállítandó gépek részletes mûszaki specifikációját, megadták a szerzõdés teljesítési határidejét, valamint közölték az ellenszolgáltatás teljesítési feltételeit, ezzel pedig eleget tettek a Kbt. 37. § (1) bekezdésében foglaltaknak.
<br>A Döntõbizottság 2004. január 12. napján meghozott, D.14/6/2004 sz. határozatával ideiglenes intézkedést alkalmazott és a közbeszerzési eljárás felfüggesztését rendelte el.
<br>A Döntõbizottság megállapította, hogy a kérelmezõ jogorvoslati kérelme részben megalapozott az alábbi indokok alapján.
<br>A Döntõbizottságnak a Kbt. 76. § (1) bekezdésében rögzített hatáskörében "a kérelem keretei között" eljárva abban a kérdésben kellett állást foglalnia, hogy ajánlatkérõ által közzétett ajánlati felhívás alkalmas-e arra, hogy annak megfelelõen ajánlattevõk egyenlõ eséllyel tegyenek ajánlatot.
<br>
<br>1. A kérelmezõ által kifogásolt alkalmatlansági szempontok:
<br>A közbeszerzési eljárásban ajánlatkérõ az ajánlattevõk pénzügyi, gazdasági és mûszaki alkalmasság igazolását a Kbt. 44. § (1)-(2) bekezdésében elõírt igazolási módok elõírásával kérheti.
<br>A szerzõdés teljesítésére való alkalmatlansági szempontokat ajánlatkérõnek a Kbt. 44. § (6) bekezdése alapján a felhívásban kell megadnia akként, hogy a Kbt. 44. § (1)-(2) bekezdésében foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti ajánlattevõt alkalmatlannak a szerzõdés teljesítésére.
<br>A fent ismertetett rendelkezések azt is jelentik, hogy ajánlatkérõ kizárólag az általa a felhívásban kötelezõen megkért igazolási módokhoz fûzhet olyan körülményeket, amelyek az ajánlattevõ szerzõdés teljesítésére való alkalmatlanná nyilvánítását eredményezheti.
<br>Jelen ügyben ajánlatkérõ a mûszaki alkalmasság igazolására az ajánlattevõ elõzõ 3 év legjelentõsebb, a beszerzés tárgyával azonos szállítási szerzõdésének ismertetését kérte. A szállítások ismertetése körében nem írt elõ további formai elvárásokat sem a felhívásban, de még a dokumentációban sem, így referencia- levél formájában történõ ismertetést ajánlatkérõ nem kért. Ennek ellenére ajánlatkérõ a felhívás 11. b) pontjában alkalmatlansági szempontként határozta meg a 60 napnál nem régebbi keltezésû referencialevél hiányát.
<br>Ajánlatkérõ tehát, egy a mûszaki alkalmasság igazolására - a felhívás 11. a) pontban - nem kért irat fogyatékosságát is megjelölte az alkalmatlanná minõsítés szempontjaként.
<br>Az ajánlati felhívásnak a pénzügyi, gazdasági és mûszaki alkalmasság szempontjainak ajánlatkérõ általi meghatározása a Döntõbizottság megítélése szerint is olyan mértékben hagyja bizonytalanságban az érvényesség és alkalmasság megítélésének kérdésben a potenciális ajánlattevõket, amely nem teszi lehetõvé az egyenlõ eséllyel történõ ajánlattételt. Fogalmilag kizárt ugyanis, hogy egy olyan irat eredményezzen alkalmatlanságot a közbeszerzési eljárásban, amelyet ajánlatkérõ kötelezõen nem követelt meg, és így az ajánlattevõknek jogszerûen nem is kell ajánlatukban szerepeltetnie.
<br>Nem osztotta azonban a Döntõbizottság a kérelmezõnek a kifogását a pénzügyi alkalmasság körében elõírt negatív mérlegeredmény körében.
<br>Az ajánlati felhívásban megfogalmazott kritérium, miszerint alkalmatlan az az ajánlattevõ, akinek a benyújtott mérlegek alapján bármely évben mérlegeredménye negatív, nem tekinthetõ nem egyértelmû megfogalmazásnak. Önmagában az, hogy ajánlatkérõ nem a számviteli törvényben megfogalmazott mérleg szerinti eredmény fogalmát használja, még nem teszi ajánlatkérõ elvárását bizonytalanná. A felhívásban megfogalmazottak tartalma alapján kizárólag akként értelmezhetõ, hogy az ajánlattevõnek a mérleg (szerinti) eredménye nem lehet negatív. E körben a kérelmezõ által hivatkozott mérlegsorok (sem az üzleti tevékenység eredménye, sem a pénzügyi tevékenység eredménye, sem pedig az adózás elõtti eredmény fogalma) nem értelmezhetõek a mérlegeredmény fogalmában.
<br>Ajánlatkérõ elõírásának tartalma egyértelmû e körben, mérlegeredmény kizárólag az adott gazdálkodószervezet mérlegében szereplõ mérleg szerinti eredmény fogalmával azonos tartalommal bír. A Döntõbizottság megítélése szerint ajánlatkérõ az általa megfogalmazott alkalmatlansági szempont mellett a mérleg más sorában szereplõ nevesített eredményértéket nem vehetõek figyelembe.
<br>A Kbt. 44. § (1) bekezdés b) pontja lehetõvé teszi ajánlatkérõ részére, hogy ajánlattevõ mérlegét pénzügyi alkalmasság igazolására megkérje, nem követel tehát ajánlatkérõ jogsértést azzal, hogy élve a törvény adta lehetõségével mérleg csatolását megkéri.
<br>A 2. értékelési részszempont alszempontjainak kérelmezõ általi kifogásolása.
<br>Kérelmezõ sérelmezte, hogy a teljesítési határidõ (az elõírtnál max. 30 nappal lehet csak rövidebb) és a teljesítési határidõhöz kapcsolódó kötbér (maximum 500 E Ft/nap) került megfogalmazásra.
<br>A közbeszerzési eljárásban alapvetõ követelmény, hogy az ajánlatot az ajánlatkérõ által meghatározott (a felhívásban, illetve dokumentációban) feltételek szerint állítsa össze ajánlattevõ.
<br>Ajánlatkérõ a teljesítési határidõvel kapcsolatban a felhívás 4. pontjában 2004. június 30. napját jelölte meg teljesítési határidõként, megadva annak a lehetõségét is, hogy ajánlattevõk elõteljesítsenek. Ajánlatkérõ a dokumentációban már nem adott meg további információkat a teljesítési határidõvel kapcsolatban, azaz nem írt elõ ajánlattevõk számára olyan, a teljesítési határidõvel kapcsolatos egyéb kötelezettséget, amelynek nem teljesítése érvénytelenséget jelentett volna.
<br>A Kbt. 55. § (6) bekezdése úgy rendelkezik, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.
<br>Ezen rendelkezés pedig azt a kötelezettséget rója az ajánlatkérõre, hogy pontosan, elõre meghatározott tartalmi keretek között végezze el az ajánlatok vizsgálatát és pontozását.
<br>E körben tehát ajánlatkérõnek nemcsak lehetõsége, hanem a Döntõbizottság megítélése szerint kötelezettsége is az értékelési részszempontok tartalmának pontos és egyértelmû megfogalmazása, e körbe az is beletartozhat, hogy ajánlatkérõ elõre közli, hogy a vállalások milyen tartalommal kerülnek értékelésre.
<br>A fenti rendelkezések, feltételek meghatározása körében ajánlatkérõt terheli a Kbt. 33. § (1) bekezdésében foglalt konkrét rendelkezés betartása, miszerint olyan ajánlati felhívást kell készítenie, amely biztosítja az egyenlõ eséllyel történõ ajánlattételt.
<br>A Döntõbizottság álláspontja szerint nem beszélhetünk a Kbt. 33. § (1) bekezdését teljesítõ ajánlati felhívásról akkor, amikor a felhívás tartalmából - a dokumentáció tartalmára is tekintettel - nem állapítható meg kétséget kizáróan az ajánlattevõk számára, hogy egyes követelmények nemteljesítése az ajánlat érvénytelenségét eredményezik-e, avagy azok csak az értékelés körében fogják az ajánlat kedvezõségét behatárolni.
<br>Ajánlattevõk - törvényben rögzített alapelvek, illetõleg a törvény konkrét rendelkezései alapján - joggal várhatják el ajánlatkérõtõl, hogy az eljárásban való részvétel szabályait kellõ pontossággal, egyértelmûséggel, kétséget kizáró tartalommal határozzák meg.
<br>Jelen esetben ajánlatkérõ felhívásának az értékelési rész-, alszempontjának tartalmából nem állapítható meg, hogy a teljesítési határidõ és kötbér esetében a zárójelben közöltek kizárólag az értékelési alszempont tartalmát hivatottak meghatározni, avagy ajánlatkérõ ezzel az ajánlatadás korlátját is elõ kívánta írni kötelezõen. Ezzel pedig a felhívás nem teljesíti a Kbt. 33. § (1) bekezdésében elõírt kötelezettséget, mivel ajánlattevõk nem tudnak egyenlõ eséllyel megfelelõ ajánlatot tenni. Nem elhanyagolható szempont ugyanis, hogy a közbeszerzési eljárásban az ajánlattevõk tisztában legyenek azzal, hogy egyes ajánlati vállalásaik milyen jogkövetkezményekkel járhatnak, ezért az ajánlati felhívás e körben nem hagyhat kétséget. Jelen esetben pedig ez kétséget hagy.
<br>A vállalt garancia idõtartama és "a szerviz rendelkezésre álló idõ", mint értékelési alszempont kapcsán nem állapítható meg, hogy mit szándékozik ajánlatkérõ értékelni, az értékelési alszempontok tartalma mit takar. Egyáltalán nem deríthetõ ki, hogy ajánlatkérõ e körben milyen vállalásokat tekint majd kedvezõnek, a meghatározott alszempontok megfogalmazása magában rejti a tartalmuk utóbb - az ajánlat értékelésének szakaszában - történõ többféle értelmezését, mind ajánlattevõk, mind ajánlatkérõ részérõl. A dokumentációban ajánlatkérõ kéri a szolgáltatás tekintetében vállalt garanciális, szavatossági, illetve jótállási feltétel ismertetését. Azonban azt, hogy mit ért garanciális vállalás alatt, nem határozza meg, mint ahogy azt sem, hogy az értékelési részszempont tekintetében garanciális fogalom alá tartozónak fogja-e értékelni a szavatossági, jótállási vállalásokat, illetõleg hogy ezen vállalásokat milyen módon, milyen mértékben, milyen tényezõk alapján, hogyan fogja értékelni. Miután a törvény kógens rendelkezése szerint a fent felsorolt kérdésekre az értékelési alszempont körében ajánlattevõknek a felhívásból kell választ kapniuk, nincs jogszerû mód arra, hogy a részszempont tartalma utóbb, az értékelés során kerüljön meghatározásra.
<br>Az értékelési részszempont nem egyértelmû megfogalmazása nem teszi lehetõvé az egyenlõ eséllyel történõ, megfelelõ ajánlattételt, illetõleg utóbb lehetetlenné teszi az ajánlatok objektív, elõre meghatározottak szerinti jogszerû értékelését, ezáltal pedig nem lesznek betarthatóak a törvénybe rögzített alapelvi rendelkezések.
<br>A szerzõdéstervezet ajánlattevõk részrõl történõ csatolásának elõírásával kapcsolatban ajánlatkérõ egyrészt az ajánlati felhívásban, részleteiben pedig a dokumentációban ismertette a beszerzés tárgyát, annak részletes mûszaki specifikációját. Rögzítésre került a teljesítés helye, az ellenszolgáltatás rendelkezésre bocsátásának szabályai, a teljesítés határideje.
<br>A Döntõbizottság megítélése szerint a fenti elõírásaival ajánlatkérõ eleget tett a Kbt. 37. § (1) bekezdésében foglaltaknak a dokumentációban, a szerzõdés lényeges feltételeit ismertette. Önmagában az, hogy ajánlatkérõ a lényeges szerzõdési feltételek alapján egy szerzõdéstervezet elkészítését kéri ajánlattevõktõl, nem értékelhetõ jogsértésként.
<br>Tekintettel a fent leírtakra a Döntõbizottság a rendelkezõ részben foglaltak szerint határozott és a Kbt. 88. § (1) bekezdés c) , d) és f) pontja szerinti jogkövetkezményeket alkalmazta.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg. A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.
<br>Miután a Kbt. 88. § (1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimumösszeg alá, így a Döntõbizottság a bírság összegét a törvényi minimum összegében állapította meg.
<br>A Döntõbizottság a bírság összegének megállapításakor a Kbt. 88. § (5) bekezdésben foglaltakat vette figyelembe, e körben arra volt alapvetõen tekintettel, hogy ajánlatkérõnek módja van a megállapított jogsértések kiküszöbölésére, a kiszabott bírságot a fentiekre tekintettel szükségesnek, de egyben elegendõnek ítélte.
<br>A költségek viselésérõl a Kbt. 88. § (1) bekezdés h) pontja alapján döntött. A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 16.
<br>
<br>Dr. Sárkány Izolda s. k., Hámori András s. k.,
<br>közbeszerzési biztos közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br>
<br>
<br><br></body></html>