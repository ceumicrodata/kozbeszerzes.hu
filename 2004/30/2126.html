<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2126/2004)
</h2>
<br>1024. Budapest, Margit krt. 85.
<br>Ikt.sz.: D.34/10/2004.
<br>
<br>Tárgy: a Renault Trucks Hungaria Kft. jogorvoslati kérelme a Miskolc MJV Polgármesteri Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A RENAULT Trucks Hungária Kft. (2046 Törökbálint, Tó Park, a továbbiakban: kérelmezõ) jogorvoslati kérelmének, melyet a Miskolc Megyei Jogú Város Polgármesteri Hivatala (3525 Miskolc, Városház tér 8., a továbbiakban: ajánlatkérõ) "1 db szelektívhulladék-gyûjtésre alkalmas speciális gépjármû görgõs konténerszállító felépítménnyel, mely 20-32 m3-es ûrtartalmú tartály szállítására alkalmas, továbbá speciális ürítõfejjel ellátott daruval, mellyel a két emelõfüllel ellátott szelektív gyûjtõedények ürítése biztosítható" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a Kbt. 26. § (2) bekezdésére tekintettel az 55. § (4) és (6) bekezdését, megsemmisíti ajánlatkérõ eljárást lezáró döntését, valamint ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi ajánlatkérõt, hogy a határozat kézhezvételét követõ 15 napon belül kérelmezõ részére 150 000 Ft, azaz egyszázötvenezer forint igazgatási szolgáltatási díjat fizessen meg.
<br>Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa Magyar Államkincstárnál vezetett 10032000-01720361-00000000 számú bankszámlájára fizesse be.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>INDOKOLÁS
<br>
<br>A Döntõbizottság a rendelkezésére álló iratok, a felek írásban és a tárgyaláson tett nyilatkozataik alapján az alábbi tényállást állapította meg.
<br>Ajánlatkérõ a beszerzés tárgyára benyújtott pályázata alapján a BM-tõl állami támogatásban részesült, melyet saját forrással kiegészített, ezután ajánlati felhívást tett közzé nyílt eljárás megindítására a Közbeszerzési Értesítõ 2003. november 26-i 48. számában 8623/2003 szám alatt a rendelkezõ részben megjelölt tárgyban.
<br>A felhívás elõírásai szerint sem rész-, sem többváltozatú ajánlatot nem lehetett benyújtani. A 11. a) és b) pont elõírta a pénzügyi és mûszaki alkalmasság igazolására kért adatokat és meghatározta a szerzõdés teljesítésére alkalmatlanná minõsítés szempontjait.
<br>A 13. a) pont szerint az ajánlatok elbírálásának szempontja az összességében legelõnyösebb ajánlat.
<br>A 13. b) pontban megadta a részszempontokat és a súlyszámokat:
<br>részszempontok
<br>súlyszámok
<br>- ajánlati ár
<br>5
<br>- a spec. jármû mûszaki színvonala
<br>5
<br>alszempontok:
<br>
<br>- hasznos teherbírás (kg)
<br>2
<br>- motorteljesítmény (kW)
<br>1
<br>- spec. edényürítõ daru hatósugara (m)
<br>1
<br>- hátsó túlnyúlás (m)
<br>1
<br>- vállalt jótállási idõtartam az elõírtakon felül
<br>3
<br>alszempontok:
<br>
<br>- jótállási idõtartam a felépítményre
<br>1
<br>- jótállási idõtartam a célgépalvázra
<br>1
<br>- jótállási idõtartam a hajtásláncra
<br>1
<br>Az értékelés során adható pontszám részszempontonként: 1-10.
<br>Elbírálási szempont: a legjobb ajánlat 10 pontot kap, a többi ajánlat a legjobb tartalmi elemhez viszonyítottan egyenes arányosítással kerül értékelésre.
<br>Az ajánlatkérõ által készített dokumentáció a beszerzés tárgyára vonatkozó mûszaki paramétereket tartalmazta.
<br>Az ajánlattételi és egyben bontási határidõre, 2003. december 22-re a kérelmezõ és az M-U-T Hungária Kft. nyújtotta be ajánlatát. A kérelmezõ ajánlati ára 32 990 000 Ft + áfa, az M-U-T Kft.-é 31 739 000 Ft + áfa volt.
<br>Ajánlatkérõ közbeszerzési Bizottsága döntése alapján a 2004. január 15-ére halasztott eredményhirdetésen nyertesnek az M-U-T Kft. ajánlatát fogadta el.
<br>Az eljárásról készített összegezés és az eredményhirdetés jegyzõkönyve szerint ennek indoka az volt, hogy "a rendelkezésre álló pénzügyi fedezet csak ezen ajánlat elfogadására biztosít lehetõséget.
<br>A Kbt. 60. § (1) bekezdés d) pontja értelmében csak akkor eredménytelen az eljárás, ha egyik ajánlattevõ sem vagy az összességében legelõnyösebb ajánlattevõ nem tett - az ajánlatkérõnek a 32. § (2) bekezdés szerint rendelkezésre álló anyagi fedezet mértékére tekintettel - megfelelõ ajánlatot."
<br>Az összegezésben kérelmezõ ajánlatát az ajánlatkérõ a bírálati részszempontok szerint nem értékelte, részére pontszámokat nem állapított meg. Kizárólag az M-U-T Kft. ajánlatát bírálta el úgy, hogy az mindegyik részszempontnál megkapta a maximális pontszámot. Ezt az eljárását azzal indokolta, hogy a rendelkezésére álló fedezet csak az M-U-T Kft. ajánlatának elfogadására biztosít lehetõséget.
<br>Kérelmezõ 2004. január 19-én jogorvoslati kérelmet nyújtott be a Döntõbizottsághoz, melyben kérte, hogy a Döntõbizottság a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 88. § (1) bekezdés c) pontja alapján ajánlatkérõ döntését semmisítse meg, valamint a Kbt. 82. § (2) bekezdés b) pontja szerint az eljárást lezáró szerzõdés megkötését tiltsa meg.
<br>Indokolásként elõadta, hogy az eljárás eredményhirdetésén, majd az összegezésbõl értesült arról, hogy ajánlatkérõ ajánlatát érvényesnek minõsítette, a céget alkalmasnak találta, de az ajánlatát az értékelésnél nem vette figyelembe. Ajánlatkérõ ezen döntése súlyosan sérti a Kbt. 25. §-át, az 53. § (2) bekezdését, az 55. § (4) bekezdését, valamint az 59. §-át.
<br>Álláspontja szerint ajánlattevõnek nincs arra lehetõsége, hogy önkényesen úgy döntsön, hogy egy érvényes ajánlatot az értékelés során nem vesz figyelembe.
<br>Véleménye szerint ajánlatkérõ jogszabályi alkalmazása téves értelmezésen alapul. A Kbt, 60. §-a az eljárás eredménytelenségének lehetséges eseteit adja meg, melyek közül az ajánlatkérõ a d) pontra hivatkozott. Ezzel azt kívánta alátámasztani, hogy az eljárás azért nem eredménytelen, mert van olyan ajánlattevõ, amely számára pénzügyileg megfelelõ ajánlatot tett, ezért azt az eljárás nyerteseként ki is hirdette.
<br>A kérelmezõ álláspontja szerint a fent hivatkozott törvényi hely második fordulata azt is tartalmazza, hogy eredménytelen az eljárás, továbbá, ha "az összességében legelõnyösebb ajánlattevõ nem tett - az ajánlatkérõnek a 32. § (2) bekezdése szerint rendelkezésére álló anyagi fedezet mértékére tekintettel - megfelelõ ajánlatot".
<br>Kérelmezõ álláspontja az, hogy ajánlatkérõnek az érvényes ajánlatot el kellett volna bírálnia. A helyzet ismeretében azt vélelmezte kérelmezõ, hogy az ajánlatkérõ által választott és közzétett szempontrendszer szerint ajánlata volt az összességében legkedvezõbb. Így ajánlatkérõnek két lehetõsége lett volna
<br>- kérelmezõ ajánlatát hirdeti ki nyertesként,
<br>- az eljárást az általa hivatkozott törvényi hely alapján eredménytelenné nyilvánítja.
<br>Mindezekre tekintettel kérte a Döntõbizottságot, hogy a jogszabálysértést állapítsa meg, továbbá annak vizsgálatát, hogy ajánlatkérõ számára ténylegesen milyen pénzügyi fedezet állt rendelkezésre, mivel a két ajánlati ár egymástól mindösszesen 3,9%-kal tért el.
<br>A 2004. február 12-én megtartott tárgyaláson kérelmezõ a fedezet vizsgálatára irányuló jogorvoslati kérelmét visszavonta.
<br>A Döntõbizottság ideiglenes intézkedésként D.34/3/2004. sz. határozatával 2004. január 19-én a szerzõdéskötést megtiltotta, mivel a rendelkezésre álló iratokból megállapítható volt, hogy a Kbt. szabályainak megszegése miatt a közbeszerzések tisztasága sérül vagy ennek veszélye fennáll.
<br>Ajánlatkérõ észrevételében a kérelem alaptalanság miatti elutasítását kérte. Elõadta, hogy a kérelmezõ ajánlata a Kbt. 55. § (4) bekezdés alapján elbírálásra került. Az ajánlat pontozására azért nem került sor, mert eleve nyilvánvaló volt, hogy a rendelkezésre álló pénzügyi fedezet nem fogja biztosítani az ajánlat elfogadását.
<br>Ajánlatkérõ 2003. április 3-i Közgyûlésének IV-79/ 23.274/ 2003. sz. határozata alapján pályázatot nyújtott be a KvVM-Bm együttes a "települési hulladék közszolgáltatás fejlesztéseinek támogatása" címû felhívására. A támogatott elemek I. alcél c) pontja szerint a közszolgáltatás fejlesztésére szolgáló beruházásuk 19 530 E Ft állami támogatásban részesült (2003. szeptember 16.). Az akkori árszinten (2003. I. negyedév) a beruházás becsült költsége 27 900 E Ft + áfa volt.
<br>A beruházás megvalósításához szükséges 30%-nyi önrészt (8370 E Ft + áfa) a közszolgáltató RWE Umwelt Miskolc Kft. vállalta. A Közbeszerzési Értesítõben közzétett pályázati felhívás szerint a mûszaki teljesítés határideje 2004. április 30. A 2003. novemberi drasztikus euró/forint árfolyamváltozás miatt egyeztetõ tárgyalásokat folytatott a közszolgáltatóval, a 2004. április 30-i teljesítési idõpontú kötelezettségvállalás önrészének megemelése érdekében. Ennek eredményeként az RWE Umwelt Miskolc Kft. maximum 12 500 E Ft + áfa önrész biztosítását vállalta.
<br>Így a rendelkezésre álló forrás
<br>- állami támogatás
<br>19 530 E Ft + áfa
<br>- önkormányzat forrása
<br>12 500 E Ft + áfa
<br>Mindösszesen:
<br>32 030 E Ft + áfa
<br>
<br>Fentiekbõl látható, hogy a rendelkezésre álló összes forrás csak az M-U-T Hungária Kft. ajánlatában szereplõ (31 739 E Ft + áfa) gépjármû megvásárlására elegendõ.
<br>A Kbt. 60. § (1) bekezdés d) pontja alapján "eredménytelen az eljárás, ha egyik ajánlattevõ sem vagy az összességében legelõnyösebb ajánlatot tevõ nem tett - az ajánlatkérõnek 32. § (2) bekezdése szerint rendelkezésre álló anyagi fedezet mértékére tekintettel - megfelelõ ajánlatot."
<br>Ennek alapján került nyertes ajánlattevõként kihirdetésre az M-U-T Hungária Kft.
<br>A tárgyaláson elõadta, hogy azért is hirdetett eredményt, mivel az állami támogatás határideje 2004. április 30., tehát eredménytelen eljárás esetén új eljárás kiírására nem lett volna lehetõsége.
<br>A Döntõbizottság kérdésére, hogy a Kbt. mely elõírása teszi lehetõvé, hogy egy érvényes ajánlatot ne bíráljanak el, nem tudott konkrét jogszabályhelyet megnevezni.
<br>A Döntõbizottság a jogorvoslati kérelemnek helyt ad az alábbiak szerint.
<br>A Kbt. 26. § (2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 55. § (4) bekezdés szerint az ajánlatkérõ köteles az ajánlatokat elbírálni, kivéve, ha a közbeszerzés megkezdését követõen - általa elõre nem látható és elháríthatatlan ok következtében - beállott lényeges körülmény miatt a szerzõdés megkötésére, illetve a szerzõdés megkötése esetén a teljesítésre nem lenne képes. Ebben az esetben az ajánlatkérõnek az eljárást eredménytelenné kell nyilvánítania.
<br>A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.
<br>A közbeszerzési eljárásban a kérelmezõ és az M-U-T Kft. ajánlata került benyújtásra. Az ajánlatkérõ megállapította, hogy mindkét ajánlat érvényes. Ajánlatkérõ ezután a meghatározott értékelési szempont az összességében legelõnyösebb ajánlat kiválasztása helyett, csak a rendelkezésére álló fedezet keretén belüli ajánlati árat ajánló M-U-T Kft. ajánlatát bírálta el úgy, hogy az összes rész- és alszempontra vonatkozó ajánlati tartalmi elemekre egyaránt a legmagasabb pontszámot adta. Kérelmezõ ajánlatát az értékelés során ajánlatkérõ egyáltalán nem vette figyelembe, így a két érvényes ajánlat részszempontok szerinti tartalmi elemeit egymással nem hasonlította, nem vetette össze.
<br>A Döntõbizottság a fentiekre tekintettel megállapította, hogy ajánlatkérõ bírálati eljárása során az ajánlati felhívásában foglaltaktól eltérõen értékelt, ezért megsértette a Kbt. 26. § (2) bekezdését, mivel kérelmezõ érvényes ajánlatát nem bírálta el, megsértette az 55. § (4) bekezdését is, és az elõzõekre tekintettel megsértette az 55. § (6) bekezdését, mivel az ajánlati felhívásban meghatározott értékelési szemponttól eltérõen elvégzett bírálat után nem kerülhetett abba a helyzetbe, hogy az összességében legelõnyösebb ajánlatot válassza ki.
<br>A Döntõbizottság köteles a megállapított jogsértés esetén bírságot alkalmazni. A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A Kbt. 36. § (1) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.
<br>A Kbt. 88. § (1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiakat mondja ki: "(4) a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves összeg.
<br>(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e tör vénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."
<br>A Kbt. kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A jelen közbeszerzési eljárásban egyszemélyi felelõs megállapítására nem került sor, mivel az eljárást lezáró jogsértõ döntést ajánlatkérõ bizottsága hozta meg.
<br>A bírság mértékének megállapításakor a Döntõbizottság az eset összes körülményét figyelembe véve a megállapított jogsértésekkel arányban állónak látta a rendelkezõ részben megállapított minimális összegû bírságot. A mérlegelés során a Döntõbizottság figyelemmel volt arra is, hogy az eljárást lezáró döntés megsemmisítésével megnyílt a lehetõség arra, hogy ajánlatkérõ a jogsértéseket reparálja.
<br>A fentiekre tekintettel állapította meg a Döntõbizottság az irányadó költségvetési törvényben meghatározott minimális összegû bírságot, és szabott ki ajánlatkérõvel szemben a rendelkezõ részben meghatározottak szerint.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének d) pontja alapján megállapította a rendelkezõ részben megjelölt jogsértést, ezért a c) pontja alapján megsemmisítette ajánlatkérõ eljárást lezáró döntését, az f) pont alapján bírságot szabott ki és a h) pont alapján kötelezte a jogsértõt az eljárási díj viselésére.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 17.
<br>
<br>Dr. Szaller Ottó s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Dr. Nagy László Gábor s. k.,
<br>közbeszerzési biztos
<br>
<br>
<br><br></body></html>