<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2086/2004)
</h2>
<br>1024 Budapest, Margit krt. 85.
<br>Ikt.sz.: D.681/13/2003.
<br>
<br>Tárgy: a Swietelsky Kft., a Közmû-Bau 2000 Kft. és az Euroboltozat Kft. jogorvoslati kérelme Pázmándfalu Község Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Pázmándfalu Község Önkormányzata (9085 Pázmándfalu, Fõ u. 64., nevében és képviseletében eljár: Gyõr-Moson-Sopron Megyei Beruházási Kft., 9022 Gyõr, Czuczor Gergely u. 18-24., képviseli: dr. Váradi Gáborné ügyvéd, 9022 Gyõr, Czuczor Gergely u. 18-24., a továbbiakban: ajánlatkérõ) "Pázmándfalu, Nyalka és Táp községek szennyvíz elvezetési beruházásának megvalósítása" tárgyú közbeszerzési eljárása ellen a Swietelsky Építõ Kft. (1117 Budapest, Irinyi János u. 4-20., képviseli: Dezsõ, Réti és Antall Ügyvédi Iroda, 1077 Budapest, Wesselényi u. 16/A, a továbbiakban: I. r. kérelmezõ), a Közmû-Bau 2000 Általános Építõipari Kft. (1173 Budapest, Füstifecske u. 19., a továbbiakban: II. r. kérelmezõ), valamint az Euroboltozat Kft. (9026 Gyõr, Dózsa Gy. rkpt. 15., a továbbiakban: III. r. kérelmezõ) által benyújtott jogorvoslati kérelmek közül I. és III. r. kérelmezõ jogorvoslati kérelmét elutasítja, míg II. r. kérelmezõ kérelmének részben helyt ad és megállapítja, hogy ajánlatkérõ megsértette a Kbt. 55. § (6) bekezdését, ezért ajánlatkérõvel szemben 1 000 000 Ft, azaz egymillió forint bírságot szab ki, a továbbiakban a III. r. kérelmezõ jogorvoslati kérelmét is elutasítja.
<br>A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy II. r. kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg. A jogorvoslati eljárás során ezen felül felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a rendelkezésére álló iratok és a felek nyilatkozatai alapján az alábbi tényállást állapította meg:
<br>Ajánlatkérõ 2003. szeptember 17-én a Közbeszerzési Értesítõ 38. számában a rendelkezõ részben meghatározott tárgyú nyílt elõminõsítéses közbeszerzési eljárást kezdeményezett részvételi felhívás közzétételével. Ajánlatkérõ részvételi felhívását 2003. szeptember 24-én módosította.
<br>A részvételi jelentkezési határidõig, 2003. szeptember 20-ig részvételi jelentkezést nyújtott be az I., a II. és a III. r. kérelmezõ, a SADE Magyarország Kft., a KÖZ-VÍZ Kft., a Hidrotechnika Gyõr Kft., a Hoffmann Rt., a Délviép Rt., a Kötiviép B Kft., az Alterra Kft., az Innoterv Rt., a Betonút Rt., a Mestermérnök Kft., a Mélyépítõ Budapest Kft., a Contur-Bau Rt. és az Épvíz Kft.
<br>Ajánlatkérõ 2003. október 27-én tartotta a részvételi szakasz eredményhirdetését, melyen kihirdette, hogy az Innoterv Rt. és az Épvíz Kft. részvételi jelentkezése érvénytelen, míg a többi részvételre jelentkezõ jelentkezése érvényes és az azokat benyújtók a szerzõdés teljesítésére alkalmasak. Ajánlatkérõ az érvényes részvételi jelentkezést benyújtókat ajánlattételre felhívta.
<br>Ajánlatkérõ az ajánlati felhívás 6. pontjában az alábbiakat határozta meg: "A Kbt. 34. § (3) bekezdésében foglaltak:
<br>az összességében legelõnyösebb ajánlat megítélésére szolgáló részszempontok és azok súlyszámai:
<br>
<br>- ajánlati ár (nettó Ft-ban meghatározva)
<br>25
<br>- elõírtnál kedvezõbb jólteljesítési biztosíték (jótállás)
<br>- visszatartható összeg mértéke %-ban meghatározva (max. a nettó ajánlati ár 10%-a)
<br>20
<br>- idõtartam a naptári napban meghatározva (max. az elõírt idõtartam 3 x-osa)
<br>20
<br>- korábbi teljesítési határidõ (elõteljesítés naptári napokban meghatározva)
<br>5
<br>- elõírtnál kedvezõbb késedelmi kötbér mértéke Ft/napban meghatározva (max. 5 000 000 Ft/nap)
<br>10
<br>- teljesítési biztosítékként a részszámlák értékébõl visszatartható összeg mértéke a nettó ajánlati árra vetített %-ban meghatározva (max. 10%)
<br>10
<br>- rész- és végszámlák elõírtnál kedvezõbb fizetési határideje naptári napokban meghatározva
<br>10
<br>
<br>Részszempontonként adható pontszám alsó és felsõ határa: 1-10 pont.
<br>Az ajánlatok részszempontonkénti értékelése: a legkedvezõbb ajánlat a maximális, a sorrendileg kedvezõtlenebbek arányosan kevesebb pontot kapnak.
<br>Ajánlatkérõ a részszempontokra történõ megajánlások teljesítését az általa összeállított "ajánlati dokumentációban" elõírt követelményekhez és igazolások biztosításához köti."
<br>Ajánlatkérõ az ajánlati felhívás 10.1. pontjának 7. francia bekezdésében meghatározta, hogy az ajánlattevõknek a meg valósítás tervezett pénzügyi, mûszaki ütemezését tartalmazó ajánlati iratot a dokumentációban meghatározott tartalommal csatolni kell az ajánlatokhoz.
<br>Ajánlatkérõ az ajánlati dokumentáció 3.1. pontjában az alábbiakat határozta meg:
<br>"Az ajánlat tárgyát és mûszaki tartalmát ezen Ajánlati dokumentáció és mellékletenkénti, TAD-EX Mérnöki és Projektszervezési Kft. (1137 Budapest, Radnóti M. u. 21/B) által készített kiviteli tervdokumentáció, továbbá az ÉD Vízügyi Igazgatóság 2000. március 17-én kelt 25.869-2/2000. számú, a hatályát módosító 2002. február 12-én kelt 5.318/2002. számú és a tartalmát módosító 2002. március 28-án kelt 5.318-8/2002. számú hatályban lévõ vízjogi létesítési engedélyek határozzák meg.
<br>
<br>3.1.1. Ajánlatkérõ ezen közbeszerzési eljárás ajánlattételi szakaszát érintõ kötelezettségeként eljár az I. fokú vízügyi hatóságnál az 5.318/2002. sz. határozat szerinti hatályosság módosítása (hosszabbítása) érdekében.
<br>
<br>3.1.2. A 3.1. pontban rögzített, az ajánlatadás alapjául szolgáló kiviteli tervdokumentációt ajánlattevõnek értelemszerûen kell felhasználnia az ÉD VIZIG által módosított 5.318-8/2002. sz. vízjogi létesítési engedélynek megfelelõen.
<br>Ajánlattevõnek tudomásul kell vennie, hogy ezen Ajánlati dokumentációhoz csatolt kiviteli tervdokumentáció korszerûségi felülvizsgálatát és ezzel összefüggõ kiegészítõ tervezési munkákat a 26/2002. (II. 27.) Korm. rendelet elõírásainak betartása érdekében saját költségére el kell végeztetnie a felelõs tervezõvel. E tervezési tevékenység ellenértékét az ajánlatban az ajánlatkérõ által meghatározott módon szerepeltetni kell."
<br>Ajánlatkérõ az ajánlati dokumentáció 4.2. pontjában az alábbiakat is meghatározta:
<br>"4.2. A teljesítés határideje (üzembe helyezési határidõ): 2005. augusztus 31.
<br>A teljesítési határidõnek (üzembe helyezhetõ állapot) magában kell foglalnia a szennyvízcsatorna-hálózat teljes körû megvalósítását, beleértve a kivitelezéssel érintett közterületek (utak árkok ... stb.) elõírt módon történõ végleges helyreállítását, az üzempróbák (víztartási és nyomáspróbák, átemelõszivattyúk forgatása ... stb.) lefolytatását a sikeres mûszaki átadás-átvételi eljárás(ok) és ezen eljárás(ok)hoz rendelt dokumentálások idõigényét az üzembe helyezési eljárás lefolytatását, üzemelésre történõ hivatalos átadás-átvételt.
<br>Ajánlatkérõ a meghatározott teljesítési határidõhöz képest korábbi teljesítést is elfogad figyelembe véve ezen dokumentációban külön meghatározott, pénzügyi elszámolásra vonatkozó feltételeket."
<br>Ajánlatkérõ az ajánlati dokumentáció 9. pontjának 16. oldal utolsó bekezdésének elsõ mondatában az alábbiakat tüntette fel:
<br>"Az ajánlatkérõ kiköti, hogy a számlák nettó értékébõl minimum 5%-ot (öt százalékot) visszatart mint jólteljesítési biztosítékot."
<br>Ajánlatkérõ az ajánlati dokumentációban csatolta a 25.869-2/2000. sz. vízjogi létesítési engedélyt, valamint az azt módosító 5318/2. sz. vízjogi létesítési engedélyt, továbbá az azt módosító 5318-8/2002. ikt. számú határozatot.
<br>Ajánlatkérõ 2003. november 25-én helyszíni konzultációt tartott, melyen az addig beérkezett kérdésekre is válaszolt. Ennek keretében az alábbi választ is adta:
<br>"Az ajánlattevõknek rendelkezésére bocsátott - hatályos - vízjogi létesítési engedély határozat II. fejezete tartalmazza a szakhatóságok kikötéseit tartalmazó hozzájárulásokat.
<br>Ezen engedély III. fejezetében - a közüzemi hozzájárulásokra való utalásra tekintettel - ajánlatkérõ ezen jegyzõkönyv mellékleteként csatolja a létesítési engedélyben felsorolt ügyiratok másolati példányait. Ajánlatkérõ felhívja a figyelmet a hivatkozott közüzemi hozzájárulások hatályának részbeni lejártára és ezzel összefüggõ ajánlattevõi intézkedések megtételére.
<br>Az engedélyek hatályának meghosszabbítása a nyertes ajánlattevõ feladata lesz. Addig is a korrekt ajánlattétel érdekében az ÁK Kht. kezelésében lévõ utak helyreállítási módját a közútkezelõvel a megbízott lebonyolító tisztázza és legkésõbb 2003. december 4-ig az ajánlattevõket tájékoztatja."
<br>Ajánlatkérõ 2003. december 3-án megküldte az ajánlattevõk részére az addig feltett kérdéseikre adott válaszokat, és ennek keretében megküldte részükre a Gyõr-Moson-Sopron Megyei Állami Közútkezelõ Kht. 1766/1999. sz. hozzájárulását, melynek általános elõírások 8. pontjában az alábbiak is meghatározásra kerültek:
<br>"A 6/1998. (III. 11.) KHVM rendeletben megfogalmazott téli útüzemeltetési feladatok zavartalan ellátása érdekében november 10. és március 15. között a közút területén építési munkálatok nem végezhetõk!"
<br>Ajánlatkérõ csatolta ugyanezen leveléhez a 1974/2003. sz. Gyõr-Moson-Sopron Megyei Állami Közútkezelõ Kht. által kiadott hozzájárulást, mely a 1766/99. sz. útügyi hozzájárulást módosította és annak hatályát meghosszabbította 2005. november 10-ig. A 1974/2003. sz. útügyi hozzájárulás az alábbiakat is tartalmazta:
<br>"Egyéves konszolidációs idõszak után az építéssel érintett közutat teljes szélességében 4 cm AB-12 aszfaltbeton szõnyeggel kell ellátni.
<br>Az 1766/99. számú útügyi hozzájárulásunkban, valamint az 1796/2001. sz. módosításunkban foglalt és jelen átiratunkban nem módosított egyéb elõírásokat változatlan tartalommal fenntartjuk."
<br>Ajánlatkérõ az ajánlattevõk által feltett kérdésekre adott válaszaiban az alábbiakat is feltüntette:
<br>"Az "Ajánlati dokumentáció" "C" fejezet 7. pontja elsõ és második mondata - összefüggésben az "A" fejezet 9. pontjában rögzített részszempontokra vonatkozó követelményekkel - törlésre kerül.
<br>Helyette:
<br>Ajánlatkérõ az "Ajánlati dokumentáció" "A" fejezet 9/5. pontjában részszempontonként rögzítette a teljesítési biztosítéknak a részszámlák értékébõl visszatartható összeg megajánlására vonatkozó feltételeket.
<br>A megajánlott teljesítési biztosíték az elõírásoknak megfelelõen végrehajtott sikeres üzembe helyezési eljárást követõen benyújtott végszámlával kerül kiegyenlítésre.
<br>Az üzembe helyezési eljárás egyik feltétele - többek között - a megajánlott, majdan a vállalkozási szerzõdésbe beillesztett "jólteljesítési biztosíték" (óvadék) bankgarancia formában történõ biztosítása, amelyet a jótállási határidõig kell nyújtani.
<br>Ajánlattevõnek a "jólteljesítési biztosíték" (óvadék) mértékére és határidejére vonatkozóan az ajánlatához olyan - feltétel nélküli - banki ígérvényt kell csatolnia, amely garantálja a teljesítés idõpontjától a vállalt jótállási határidõig történõ bankgarancia szolgáltatását.
<br>Ugyancsak ezen "C" fejezet 7. pontjának 4. és 5. mondatát ajánlatkérõ törli. Helyettük: az ajánlat összeállítása során az alábbiakat kell figyelembe venni: A teljesítési biztosítékként visszatartott összegek után kamat nem fizethetõ."
<br>
<br>11. válasz: Igen, megerõsítjük, hogy valamennyi benyújtásra kerülõ részszámla értékébõl visszatartható összeg maximális százaléka a nettó ajánlati árra vonatkozik.
<br>
<br>12. válasz: A munkaterület átadás-átvétel pontos idõpontja: 2004. március 1."
<br>Ajánlatkérõ az ajánlattevõi kérdésekre adott válaszai között az alábbiakat is feltüntette:
<br>"Jólteljesítési biztosíték nyújtása kizárólag bankgaranciával teljesíthetõ."
<br>Ajánlatkérõ 2003. december 5-én az ajánlattevõi kérdésekre adott válaszában az alábbiakat is feltüntette:
<br>"Ismételt megkereséseknek eleget téve kívánjuk jelen levelünkben pontosítani és egyben véglegesíteni a fenti közbeszerzési eljárással kapcsolatban megjelölt késedelmi kötbér dokumentálására vonatkozó elvárásunkat:
<br>Erre vonatkozó utolsó információ mely törlésre kerül: az "utólagosan beérkezett kérdések és válaszok" 19. pontjára adott válasz:
<br>Az ajánlatkérõ nem várja el e vonatkozásban bankgarancia kiváltását, vagy pénzeszköz letételét. Ellenben elvár olyan banki nyilatkozatot, mely garantálja a szerzõdéskötést követõen a késedelmi kötbér érvényesíthetõségét. Kötelezettségvállalás nélküli vagy szándéknyilatkozat az értékelésben a minimális (1) pontot kapja.
<br>Jó válasz: (ajánlat készítésekor figyelembe kell venni)
<br>
<br>19. válasz: Az ajánlatkérõ nem várja el e vonatkozásban bankgarancia kiváltását, vagy pénzeszköz letételét. Ellenben elvár olyan banki nyilatkozatot, mely szerzõdéskötést követõen a késedelmi kötbér érvényesíthetõségét helyezi kilátásba a vállalt összeg erejéig."
<br>Ajánlatkérõ az ajánlattevõk kérdéseire adott válaszában a 2003. december 10-én kelt levelében, melyet faxon küldött meg az ajánlattevõknek, az alábbiakat is feltüntette:
<br>"Megkereséseknek eleget téve kívánjuk jelen levelünkben ismételten megerõsíteni, hogy az ajánlati dokumentáció 16. oldal utolsó bekezdésének elsõ mondata törlésre került. Az ajánlatkérõ jólteljesítési biztosítékként nem kíván visszatartani a számlák nettó értékébõl minimum 5%-ot, hanem a teljesítés igazolását követõen kell a jólteljesítési biztosítékot bankgaranciával megváltani."
<br>2003. december 11-ig az ajánlattételi határidõig ajánlatot nyújtott be a Kötiviép B Kft., az I., a II. és a III. r. kérelmezõ, a Hidrotechnika Gyõr Kft., a Hoffmann Rt., a Betonút Rt., a Contur-Bau Rt., a SADE Magyarország Kft., az Alterra Kft. és a Mestermérnök Kft.
<br>Ajánlatkérõ 2003. december 22-én tartotta a közbeszerzési eljárás eredményhirdetését, melyen kihirdette, hogy az eljárás nyertese az Alterra Építõipari Kft. ajánlata, míg a második legkedvezõbb ajánlatot a II. r. kérelmezõ nyújtotta be. Ajánlatkérõ kihirdette továbbá, hogy az Alterra Kft., az I. és II. r. kérelmezõ, valamint a Betonút Rt. nyújtott be érvényes ajánlatot, míg a ConturBau Rt., a SADE Magyarország Kft., a Mestermérnök Kft., a Hidrotechnika Gyõr Kft., a Kötiviép B Kft., a Hoffmann Rt. és III. r. kérelmezõ ajánlata érvénytelen.
<br>Ajánlatkérõ az összegzésben a III. r. kérelmezõ ajánlatának érvénytelenségét azzal indokolta, hogy az általa benyújtott ajánlat mûszaki ütemezése nem felel meg a Gyõr-Moson-Sopron Megyei Állami Közútkezelõ Kht. 1974/2003. sz. hozzájáruló levelében meghatározott helyreállítási elõírások negyedik bekezdésében kikötött 1 éves konszolidációs idõszak utáni munkavégzésnek, vagyis ezen idõszak után a közutak teljes szélességben történõ 4 cm vastag AB12 aszfaltbeton szõnyegezésnek.
<br>
<br>Ajánlatkérõ az összegzésben az ajánlatok pontozásos értékelését az alábbiak szerint végezte el:
<br>
<br>Ssz., Ajánlattevõ, +, Az összességében legelõnyösebb ajánlat megítélésére szolgáló szempontok (adható pontok száma: 1-10), +, +, +, +, +, +, +, +
<br>^, ^, ^, 1. Ajánlati ár nettó Ft-ban, +, +, 2. Elõírtnál kedvezõbb jólteljesítési biztosíték (jótállás), +, ^, neve, címe, ^, ^, ^, a) visszatartható összeg mértéke %-ban, +, +, b) idõtartama naptári napokban, ^, ^, ^, súly, pont, szorzat, súly, pont, szorzat, súly, pont, szorzat
<br>
<br>1., Alterra Kft., 1103 Budapest, Sibrik M. u. 30., 25, 10,000, 250,000, 20, 10,000, 200,000, 20, 10,000, 200,000
<br>
<br>2., Swietelsky Kft., 8200 Veszprém, Stadion u. 23/B, 25, 8,274, 206,852, 20, 10,000, 200,000, 20, 10,000, 200,000
<br>
<br>3., Betonút Rt., 1133 Budapest, Pannónia u. 59-61., 25, 7,814, 195,361, 20, 10,000, 200,000, 20, 10,000, 200,000
<br>
<br>4., Közmû-Bau 2000. Kft., 1173 Budapest, Füsti fecske u. 19., 25, 8,813, 220,332, 20, 10,000, 200,000, 20, 10,000, 200,000
<br>
<br>
<br>Ssz., Ajánlattevõ, +, Az összességében legelõnyösebb ajánlat megítélésére szolgáló szempontok (adható pontok száma: 1-10), +, +, +, +, +, +, +, +
<br>^, neve, címe, 3. Korábbi teljesítési határidõ (elõteljesítés), +, +, 4. Elõírtnál kedvezõbb késedelmi kötbér, +, +, 5. Teljesítési biztosíték (a részszámlák értékébõl visszatartható összeg mértéke), +, +
<br>^, ^, ^, súly, pont, szorzat, súly, pont, szorzat, súly, pont, szorzat
<br>
<br>1., Alterra Kft., 1103 Budapest,, Sibrik M. u. 30., 5, 10,000, 50,000, 10, 10,000, 100,000, 10, 10,000, 100,000
<br>
<br>2., Swietelsky Kft., 8200 Veszprém, Stadion u. 23/B, 5, 9,357, 46,786, 10, 10,000, 100,000, 10, 10,000, 100,000
<br>
<br>3., Betonút Rt., 1133 Budapest, Pannónia u. 59-61., 5, 9,143, 45,714, 10, 10,000, 100,000, 10, 8,089, 80,890
<br>
<br>4., Közmû-Bau 2000. Kft., 1173 Budapest, Füsti fecske u. 19., 5, 6,500, 32,500, 10, 10,000, 100,000, 10, 8,050, 80,500
<br>
<br>Ssz., Ajánlattevõ, +, Az összességében legelõnyösebb ajánlat megítélésére szolgáló szempontok (adható pontok száma: 1-10), +, +, Összpont- szám, Helyezés
<br>^, ^, ^, 6. Rész- és végszámlák elõírtnál kedvezõbb fizetési határideje, +, +, ^, ^
<br>^, neve, címe, súly, pont, szorzat, ^, ^
<br>
<br>1., Alterra Kft., 1103 Budapest, Sibrik M. u. 30., 10, 10,000, 100,000, 1,000,000, 1.
<br>
<br>2., Swietelsky Kft., 8200 Veszprém, Stadion u. 23/B, 10, 10,000, 100,000, 953,638, 2.
<br>
<br>3., Betonút Rt., 1133 Budapest, Pannónia u. 59-61., 10, 10,000, 100,000, 921,966, 4.
<br>
<br>4., Közmû-Bau 2000. Kft., 1173 Budapest, Füsti fecske u. 19., 10, 10,000, 100,000, 933,332, 3.
<br>
<br>
<br>Ajánlatkérõ az eredményhirdetési jegyzõkönyvet és az összegzés az eljárásról címû iratot 2003. december 23-án kelt levelével megküldte az ajánlatkérõknek.
<br>I. r. kérelmezõ 2003. december 23-án nyújtott be jogorvoslati kérelmet a Döntõbizottsághoz, melyben kérte jogsértés megállapítását, ajánlatkérõ eljárást lezáró döntésének megsemmisítését és ajánlatkérõ kötelezését a költségek viselésére.
<br>Kérelme indokaként elõadta, hogy ajánlatkérõ az ajánlattevõi kérdésekre adott válaszaival az ajánlattevõket félrevezette, a kérdésekre csupán az ajánlattételi határidõ elõtti napon, vagyis a Kbt. szerinti határidõn túl adott választ.
<br>Elõadta továbbá, hogy ajánlatkérõ jogellenesen törölt értékelési szempontot a dokumentációból, illetve ajánlati felhívásból, azonban ezt az értékelésnél figyelembe vette a törlés ellenére.
<br>Álláspontja szerint ajánlatkérõ az ajánlattételt megelõzõen szûkítette az elõteljesítés lehetõségét, korlátozta a fizetési feltételek megajánlását, módosította a dokumentációt a közútkezelõi hozzájárulás utólagos rendelkezésre bocsátásával és ezzel ajánlatkérõ a verseny tisztaságát és az esélyegyenlõséget sértette. Álláspontja szerint ajánlatkérõ a garanciák rendszerét is megváltoztatta, amikor a dokumentáció 6. és 9. oldalán lévõ részeket törölte. Ezzel kapcsolatban 2003. december 10-én kapott felvilágosítást arról az ajánlattevõ kérdésekre adott válaszban, hogy hogyan kell érteni ezt a rendelkezését ajánlatkérõnek, továbbá a Közútkezelõ Kht. hozzájárulása is csupán 2003. december 3-i iratban került részére postázásra. Álláspontja szerint ajánlatkérõ továbbá jogsértõen járt el, mert az Alterra Kft. ajánlata kirívóan alacsony ajánlati árat tartalmazott, erre pedig rá kellett volna kérdeznie ajánlatkérõnek és ezt tudomása szerint nem tette meg.
<br>Álláspontja szerint érvénytelen az Alterra Kft. ajánlata, mert tudomása szerint az Alterra Kft. ajánlata az 1 éves konszolidációs idõszakra vonatkozó elõírást nem tartja be, illetve nem tarthatja be az általa megajánlott határidõ alapján.
<br>II. r. kérelmezõ 2003. december 30-án nyújtott be jogorvoslati kérelmet, melyben kérte jogsértés megállapítását, ajánlatkérõ eljárást lezáró döntésének megsemmisítését és ajánlatkérõ kötelezését a költségek viselésére. Kérelme indokaként elõadta, hogy az Alterra Kft. ajánlata több mint 10%-kal alacsonyabb, mint a többi ajánlati ár és ez kirívóan alacsonnyá teszi az ajánlatot. Álláspontja szerint ezt meg kellett volna indokolnia az Alterra Kft.-nek és ezzel kapcsolatban erre ajánlatkérõnek rá kellett volna kérdeznie. Ez pedig tudomása szerint nem történt meg. Álláspontja szerint érvénytelen a nyertes ajánlat, tekintettel arra, hogy a hatályos KHVM rendelkezések alapján az Állami Közútkezelõ Kht. kezelésében lévõ utakon az aszfaltozást csak 1 éves konszolidációs idõ után lehet elvégezni, ha elõtte csatornázást, illetve egyéb földmunkákat végeztek azon az úton. Tekintettel arra, hogy a nyertes ajánlatban rendkívül korai teljesítési határidõ szerepel, ezért álláspontja szerint azzal az 1 éves konszolidációs idõszakot nem lehet betartani.
<br>Elõadta továbbá, hogy álláspontja szerint ajánlatkérõ jogsértõen végezte az értékelést, ugyanis a Kbt. 55. § (6) bekezdésének rendelkezése szerint az ajánlati felhívásban meghatározottak alapján kell elvégezni az értékelést, ennek pedig az nem felel meg. Ajánlatkérõ ugyanis nem a teljes ponttartományt osztotta ki, hanem a legmagasabb pontszámtól lefele végezte a pontszámok kiosztását, aminek során nem a teljes ponttartományt használta fel, vagyis a legkedvezõtlenebb ajánlatnak nem a minimális pontszámot adta. Továbbá az általa benyújtott ajánlatban a kötbérvisszatartással kapcsolatos bírálati szempont értékelése jogsértõ volt, hiszen õ a maximális 5%-ot ajánlotta meg, és ennek megfelelõen a maximális pontszámot kellett volna megkapnia, ehelyett ennél kevesebb, 8,05 pontot kapott. Ennek alapján álláspontja szerint ajánlatkérõ eljárást lezáró döntése is jogszerûtlen volt.
<br>III. r. kérelmezõ 2004. január 13-án nyújtott be jogorvoslati kérelmet, melyben kérte jogsértés megállapítását, ajánlatkérõ eljárást lezáró döntésének megsemmisítését és ajánlatkérõ kötelezését a költségek viselésére. Kérelme indokaként elõadta, hogy ajánlatkérõ jogsértõ módon módosította a dokumentációt akkor, amikor 2003. december 3-án részére megküldte az ajánlattevõi kérdésekre adott válaszokat és ebben csatolta a közútkezelõi hozzájárulást is, mely módosította a dokumentáció mûszaki tartalmát. Álláspontja szerint ajánlatkérõ ezen felül módosította az ajánlati felhívásnak és dokumentációnak a pénzügyi feltételekre vonatkozó rendelkezéseit is. Álláspontja szerint jogsértõ volt ajánlatkérõ azon eljárása is, hogy az általa benyújtott ajánlatot érvénytelenné nyilvánította egy olyan közútkezelõi hozzájárulás, illetõleg vízjogi létesítési engedély alapján, amelyben az eredeti engedély már lejárt és álláspontja szerint a már lejárt engedély nem tekinthetõ engedélynek, így ennek alapján nem lehetett volna ajánlatát érvénytelenné nyilvánítania, hiszen egy nem hatályos engedély elõírásai nem lehetnek kötelezõek az ajánlattevõk számára.
<br>Hivatkozott továbbá arra, hogy ajánlatkérõ azzal is változtatott a mûszaki tartalmon, hogy az eredetileg kiadott közútkezelõi hozzájárulás, mely már nem hatályos és az azt módosító jelenleg hatályos közútkezelõi hozzájárulás mûszaki tartalma eltér egymástól.
<br>Ajánlatkérõ a jogorvoslati kérelmekre tett írásbeli észrevételében és tárgyaláson tett szóbeli nyilatkozatában elõadta, hogy eljárása jogszerû volt, a döntéseit a Kbt. rendelkezései szerint hozta meg. Hivatkozott arra, hogy a jogorvoslati kérelmeknek az ajánlati felhívás és dokumentáció feltételeivel, elõírásaival, illetve azok módosításaival kapcsolatos része elkésett, hiszen azokról legkésõbb 2003. december 3-i levelébõl értesültek az ajánlattevõk és a legkorábbi jogorvoslati kérelem is több mint 15 nappal késõbb került benyújtásra. A 2003. december 10-én kelt válaszának jogszerûségét vitató kérelemrésszel kapcsolatban elõadta, hogy ez nem tekinthetõ önálló válasznak, ez egy korábbi válaszának ismétlése volt, mely nem tartalmazott új információt, ezért e körben nem irányadó az ajánlatkérõ válaszának határidejét meghatározó Kbt. rendelkezés. Elõadta, hogy az Alterra Kft. ajánlata érvényes volt, az tartalmazta az 1 éves konszolidációs idõszakot is. A III. r. kérelmezõ ajánlatának érvénytelenségével kapcsolatban elõadta, hogy az nem tartalmazza az 1 éves konszolidációs idõszakot, pedig azt az útügyi hozzájárulás kifejezetten elõírta. Ezzel kapcsolatban hivatkozott arra, hogy az útügyi hozzájárulást 2003. december 3-án megküldte az ajánlattevõknek, így az abban foglaltak a dokumentáció mûszaki feltételeivé váltak.
<br>Az ajánlatok értékelésével kapcsolatban elõadta, hogy az ajánlati felhívásban meghatározott módszerrel végezte az értékelést és nem volt feltétel az, hogy a teljes 1-10-ig terjedõ ponttartományt kiadja, illetve, hogy a legkedvezõtlenebb ajánlat 1 pontot kapjon.
<br>A II. r. kérelmezõ ajánlatának értékelésével kapcsolatban elõadta, hogy az ajánlatból megállapítható volt, hogy a 10%-os megajánlás mellett ténylegesen csak 8,05%-os visszatartást tett lehetõvé az ajánlat pénzügyi ütemezése és ezt az adatot értékelték. Elõadta, hogy az általa végzett értékelés jogszerû volt, így annak eredménye is jogszerû.
<br>Azt, hogy a kirívóan alacsony ajánlati árra nem kért magyarázatot, azzal indokolta, hogy a nyertes ajánlatban szerepelt az ajánlattevõ nyilatkozata, mely magyarázatot adott arra, hogy ajánlati ára mely körülmények figyelembevételével került kialakításra.
<br>A fentiek alapján kérte az elkésett, illetve megalapozatlan jogorvoslati kérelmek elutasítását.
<br>Egyéb érdekeltek közül a Mestermérnök Kft. észrevételében az I. r. kérelmezõ jogorvoslati kérelmével egyetértett, álláspontja szerint a ki nem zárt ajánlattevõk átfutási ideje teljesíthetetlen, ezért ajánlatukat érvénytelenné kellett volna nyilvánítani.
<br>Az Alterra Kft. mint egyéb érdekelt elõadta, hogy álláspontja szerint ajánlatkérõ eljárása megfelelt a Kbt. elõírásainak, a kérdésekre a választ a kellõ határidõben megadta, a dokumentációt nem módosította és az értékelést a felhívásban meghatározott módon végezte.
<br>A Döntõbizottság a D.681/2003., a D.692/2003. és a D.20/2004. számon megindult jogorvoslati eljárásokat, tekintettel az azonos közbeszerzési eljárásra D.681/2003. számon egyesítette.
<br>A Döntõbizottság 2003. december 30-án ideiglenes intézkedéssel a szerzõdéskötést megtiltotta.
<br>A Döntõbizottság az alábbiak szerint megállapította, hogy I. és III. r. kérelmezõ jogorvoslati kérelme részben elkésett, részben megalapozatlan, míg II. r. kérelmezõ jogorvoslati kérelme részben megalapozott.
<br>A Döntõbizottság elõször az ajánlati felhívás, illetve dokumentáció módosításával kapcsolatos kérelmi elemek elkésettségét vizsgálta meg.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>Ajánlatkérõ, illetve a nevében eljáró Gyõr-Moson-Sopron Megyei Beruházási Kft. az ajánlattevõk részére a helyszíni konzultációt követõen feltett kérdéseikre adott válaszokat, továbbá a Közútkezelõ Kht. mindkét hozzájárulását, a 2003. november 25-i konzultáció jegyzõkönyvét és annak mellékleteit 2003. december 3-án az ajánlattevõknek megküldte. Ajánlatkérõ e levelét I. r. kérelmezõ 2004. december 4-én kapta meg, míg II. és III. r. kérelmezõ 2003. december 5-én vette kézhez.
<br>A Kbt. 79. § (7) bekezdésének rendelkezése alapján a jogsértõ eseményrõl való tudomásszerzéstõl számított 15 napon belül lehet joghatályosan jogorvoslati kérelmet elõterjeszteni. Ennek alapján a helyszíni konzultáció jegyzõkönyvével és mellékleteivel, a Hidrotechnika Gyõr Kft., valamint a Mélyépítõ Budapest Kft. kérdéseivel és az ezekre adott válaszokkal a szakhatósági és közmûkezelõi hozzájárulásokkal (így a lejárt és érvényes Állami Közútkezelõ Kht. útügyi hozzájárulással kapcsolatban is) kapcsolatos jogorvoslati kérelemrészek, mely szerint ajánlatkérõ ezen irataival módosította az ajánlati dokumentáció és felhívás tartalmát, csak ezen iratok kézhezvételét követõ 15 napos jogvesztõ határidõn belül kifogásolhatók, illetve ezekkel kapcsolatban csak ezen határidõn belül lehet joghatályos jogorvoslati kérelmet benyújtani. Miután az I. r. kérelmezõ 2003. december 4-én megismerte, kézhez vette az iratokat, ezért az õ esetében az ettõl számított 15 nap 2003. december 19-én telt le, míg II. és III. r. kérelmezõ esetében, miután õk 2003. december 5-én vették át ezeket az iratokat, a 15 napos jogvesztõ határidõ 2003. december 20-án telt le, azonban ez a nap munkaszüneti nap, így az ezt követõ munkanapon, vagyis 2003. december 22-én telik le a határidõ. I. r. kérelmezõ 2003. december 23-án, II. r. kérelmezõ 2003. december 30-án, míg III. r. kérelmezõ 2004. január 13-án nyújtott be jogorvoslati kérelmet, mely idõpontok a rájuk nézve irányadó 15 napos jogvesztõ határidõn túli idõpontok.
<br>I. r. kérelmezõ azon álláspontját, hogy a 2003. december 10-én kézhez vett ajánlatkérõi levélbõl értesült az ajánlati dokumentáció feltételeinek módosításáról, a Döntõbizottság nem fogadta el, tekintettel arra, hogy ezen levél egy már korábban megadott ajánlatkérõi válasz megismétlése volt azzal a szöveggel, hogy a korábban megadott válasszal összhangban ismételten tájékoztatja a feleket. Ez a levél a Döntõbizottság álláspontja szerint nem tekinthetõ önálló válasznak, hanem csak egy korábban végrehajtott módosítás ismételt megerõsítése, így az ezzel kapcsolatos módosításról a tudomásszerzés idõpontja a korábbi - 2003. december 4., illetve 2003. december 5-én kézhez vett - levél átvétele volt, így ettõl az idõponttól kell számítani a tudomásszerzési idõpontot is. Ennek megfelelõen, mivel a december 10-i válasz csupán változatlan tartalommal való ismételt tájékoztatás volt, ezért nem tekinthetõ önálló válasznak, így ennek következtében nincs önálló tudomásszerzési idõpontja sem. Ezért az eredeti módosítást végrehajtó, illetve azzal kapcsolatos tájékoztatást tartalmazó elsõ levélrõl való tudomás szerzés idõpontja az irányadó e módosításról való tudomásszerzés esetében.
<br>A Döntõbizottság ennek alapján megállapította, hogy az ajánlati felhívás és dokumentáció módosításaival kapcsolatos kérelmi elemek elkésettek, így azokat a Döntõbizottság érdemben nem vizsgálhatta.
<br>Tekintettel arra, hogy a 2003. december 10-i ajánlatkérõi levél a korábban megadott információt erõsítette meg, így ezzel kapcsolatban nem is lehet ajánlatkérõ által feltett kérdésre adott válasznak tekinteni a Kbt. rendelkezései szerint, így a Döntõbizottság álláspontja szerint nem lehet ebben az esetben a Kbt. válaszadási kötelezettség határidõ-elõírásait sem figyelembe venni. Ennek alapján a jogorvoslati kérelmek azon része, hogy ajánlatkérõ e válaszát a Kbt.-ben meghatározott határidõn túl, elkésetten adta meg, nem helytállóak, hiszen ajánlatkérõ ezt a választ már korábbi levelében (2003. december 3-án) a törvényes határidõn belül megadta, így a jogorvoslati kérelmek e része megalapozatlan.
<br>A Döntõbizottság ezt követõen a nyertes ajánlat érvénytelenségére vonatkozó jogorvoslati kérelmek megalapozottságát vizsgálta meg.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>Kbt. 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Ajánlatkérõ az ajánlati dokumentáció részévé tette az Állami Közútkezelõ Kht. útügyi hozzájárulását, mely a vízjogi létesítési engedély mellékletét képezte. Ebben a hozzájárulásban az Állami Közútkezelõ Kht. kezelésében lévõ utakra, illetve azokon végzett munkákra úgy adott hozzájárulást, hogy azokon a csatornázási munkák befejezését követõ 1 éves konszolidációs idõ eltelte után lehet csak az útépítési és aszfaltozási munkálatokat elvégezni.
<br>Az Alterra Építõipari Kft. ajánlatának árazott létesítményjegyzékébõl és az ezzel kapcsolatos vonalas pénzügyi ütemtervébõl megállapítható, hogy az Állami Közútkezelõ Kht. kezelésében lévõ utakon a munkát 2004. március hónapjában, illetve április elsõ hetében végzik, míg ugyanezen utakkal kapcsolatban az úthelyreállítás teljes szélességben való kivitelezését 2005 áprilisának elsõ és második hetében végzik el. A többi - önkormányzati - út helyreállítása ezt megelõzõen történik. Ennek alapján a Döntõbizottság megállapította, hogy az Alterra Építõipari Kft. ajánlata az Állami Közútkezelõ Kht. kezelésében lévõ utakon végzett munkálatok esetében az 1 éves konszolidációs idõ figyelembevételével készült. Egyebekben a Döntõbizottság megjegyzi, hogy az önkormányzatok kezelésében lévõ utakon végzett munkálatokkal kapcsolatban ilyen 1 éves konszolidációs elõírás nincs, ezért az önkormányzati utakon az út helyreállítása az 1 éves konszolidációs idõ letelte elõtt is elvégezhetõ.
<br>A Döntõbizottság az elõzõek alapján megállapította, hogy a nyertes ajánlat megfelel az ajánlati felhívás és dokumentáció feltételeinek a munkavégzés idõtartama és a konszolidációs idõ tekintetében, ennek alapján az ajánlat e szempontból érvényes, így a jogorvoslati kérelmek ezzel kapcsolatos része megalapozatlan.
<br>Döntõbizottság ezt követõen a Kbt. 57. § (2) bekezdésével kapcsolatos jogorvoslati kérelem megalapozottságát vizsgálta meg.
<br>A Kbt. 57. § (2) bekezdése szerint ha az ajánlat kirívóan alacsony ellenszolgáltatást tartalmaz, az ajánlatkérõnek arról írásban kell magyarázatot kérnie.
<br>Az Alterra Építõipari Kft. ajánlatának 58. és 59. oldalán nyilatkozott a vállalási árával kapcsolatban, melyben meghatározta, hogy mely megtakarítások, milyen körülmények és árkalkulációk eredményeként ajánlhatta meg az 549 759 065 Ft-os nettó ajánlati árat.
<br>A Döntõbizottság megállapította, hogy a nyertes ajánlat több mint 10%-kal alacsonyabb a közbeszerzési eljárásra beérkezett többi ajánlati ártól, ezért adott esetben nem lenne kifogásolható ajánlatkérõ azon eljárása, hogy a Kbt. 57. § (2) bekezdése alapján rákérdezzen az ajánlati ár megalapozottságára. Jelen esetben azonban már magában a nyertes ajánlatban található olyan nyilatkozat, mely megfelel a Kbt. 57. § (2) bekezdése alapján feltett kérdésre adott válasznak, vagyis a megajánlott ajánlati árat, illetve annak relatív alacsony voltát teljeskörûen indokolja. Ennek alapján ajánlatkérõnek nem volt szüksége a Kbt. 57. § (2) bekezdése szerinti magyarázat kérése, hiszen ezt a nyertes ajánlat benyújtója ajánlatában már megadta. Erre tekintettel a Döntõbizottság megállapította, hogy a jogorvoslati kérelmek e része is megalapozatlan.
<br>A Döntõbizottság ezt követõen az ajánlatok értékelésével kapcsolatos kérelmi elem megalapozottságát vizsgálta meg.
<br>A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.
<br>Ajánlatkérõ az ajánlati felhívás 6. pontjában a kiosztható ponthatárokat 1-10-ig határozta meg, míg az értékelés módszerére úgy nyilatkozott, hogy a legkedvezõbb ajánlat maximális, a sorrendileg kedvezõtlenebbek pedig arányosan kevesebb pontot kapnak. Ajánlatkérõnek az értékelés módszerével kapcsolatos egyéb elõírása nem volt. Ennek alapján az ajánlati felhívásban meghatározott értékelési szabályok a Kbt. 55. § (6) bekezdésének rendelkezésével összefüggésben három feltétel egyidejû teljesülését határozták meg. Az elsõ feltétel az volt, hogy az értékelés során adható pontokat 1-10-ig terjedõ ponttartományon belül kell megállapítani. A második feltétel az volt, hogy a legkedvezõbb ajánlat kapja a maximális, jelen esetben 10 pontot. A harmadik feltétel szerint a többi ajánlat az ajánlati felhívásban meghatározott arányosítás módszerével számított pontszámot kapja, melynek alapja a vizsgált ajánlat megfelelõ tartalmi elemének a legkedvezõbb ajánlathoz való aránya. E három feltétel együttes teljesülése jelenti jelen esetben a jogszerûen végzett értékelést.
<br>II. r. kérelmezõnek azon álláspontját, hogy a pontozás során az 1-10-ig terjedõ ponttartomány minden pontját ki kell adni, tehát a legkedvezõbb ajánlat kapja a maximális 10, míg a legkedvezõtlenebb az 1 pontot, és a többi ajánlat a két szélsõ ponthatár közötti pontokat kap, a Döntõbizottság nem fogadta el, mert ajánlatkérõ az ajánlati felhívásban csak azt határozta meg, hogy milyen lehetséges ponttartományban végzi a pontozást, valamint azt, hogy a legkedvezõbb ajánlat a maximális 10 pontot kapja, azonban arra vonatkozóan, hogy a legkedvezõtlenebbnek tekinthetõ ajánlat a minimális 1 pontot kapja, nem volt ajánlatkérõnek rendelkezése. Erre tekintettel a jogorvoslati kérelem e része megalapozatlan.
<br>A Döntõbizottság megállapította, hogy ajánlatkérõ a bírálati részszempontok értékelése során az ajánlatok tartalmi elemeit egyszerû arányosítással hasonlította össze, és ennek alapján állapította meg a rájuk vonatkozó pontszámokat. Ennek során ajánlatkérõ azt is figyelembe vette, hogy a legkedvezõbb ajánlat a maximális 10 pontot kapja, és ehhez képest arányosította a többi pontszámot. Erre tekintettel a jogorvoslati kérelem e része megalapozatlan.
<br>II. r. kérelmezõ vitatta az ötödik bírálati részszempont pontozásos értékelését is, illetve e körben a bírálati részszemponthoz tartozó tartalmi elemek megállapítását.
<br>E bírálati részszempont tartalmi elemeivel kapcsolatban ajánlatkérõ az ajánlati felhívásban meghatározta, hogy e körben maximum a nettó ajánlati ár 10%-a ajánlható meg.
<br>II. r. kérelmezõ ajánlatában e bírálati részszemponthoz kapcsolódóan az alábbiakat tüntette fel:
<br>"1.5. Teljesítési biztosítékként a részszámlák értékébõl visszatartható összeg mértéke a nettó ajánlati árra vetített %-ban: nettó ár 10%-a".
<br>"Megrendelõ a részszámlák összegébõl a nettó érték 10%-át teljesítési garanciaként visszatartja. A visszatartásokat a sikeres mûszaki átadás-átvétel után benyújtott végszámlában írja jóvá."
<br>A nyertes ajánlat az e bírálati részszemponttal kapcsolatban az alábbiakat tartalmazza:
<br>"Teljesítési biztosítékként a részszámlákból visszatartandó összeg a nettó ajánlati ár %-ában: 10%.
<br>(Megjegyzés: A pénzügyi elszámolhatóság érdekében külön számlán tartott óvadékkal realizálható.)"
<br>"A részszámlák értékébõl a nettó összeg 10%-át nem vállalkozó fent jelzett számlájára utalja a megrendelõ, hanem azt teljesítési biztosítékként egy elkülönített számlán óvadékként elhelyezi."
<br>A nyertes ajánlat e bírálati részszempontban 10, míg a II. r. kérelmezõ ajánlata 8,05 pontot kapott.
<br>A fenti adatok alapján a Döntõbizottság megállapította, hogy ajánlatkérõ nem azonos módon vette figyelembe két ajánlat egy bírálati részszemponthoz tartozó ajánlati elemeit, ugyanis a lehetséges 10%-ot megajánló Alterra Kft. ajánlatára e körben 10 pontot adott, míg az ugyanezen körben a szintén lehetséges maximális 10%-os megajánlást tevõ II. r. kérelmezõ ajánlatára nem adott maximális pontszámot.
<br>A Kbt. 55. § (6) bekezdésének rendelkezése szerint ajánlatkérõnek az ajánlatok bírálati részszempont szerinti tartalmi elemeit kell értékelni. Jelen esetben azonban ajánlatkérõ nem a valós ajánlati tartalmi elemet állapította meg a II. r. kérelmezõ ajánlatában, amikor nem a lehetséges maximális megajánlást vette figyelembe, hanem attól eltérõ adatot számított. E körben ajánlatkérõ azon nyilatkozatát, hogy a pénzügyi ütemezés figyelembevételével állapították meg azt, hogy a II. r. kérelmezõ által megajánlott 10% ténylegesen alacsonyabb és ennek megfelelõen adtak rá pontot, a Döntõbizottság nem fogadta el, ugyanis a pénzügyi ütemterveket mind a nyertes ajánlat, mind pedig a II. r. kérelmezõ ajánlatában megvizsgálva megállapítható, hogy a nettó ajánlati ár 10%-ának visszatartását a részszámlák összegébõl mindkét ajánlat tartalmazza. Hasonlóképpen mindkét ajánlat elsõ részszámlájából a 10%-os nettó ajánlati ár visszatartása lehetséges. Ennek alapján a két ajánlat e körben egyenlõ tartalmi elemeket tartalmazott, mely jelen esetben a maximális megajánlást jelentette e bírálati részszempontban. Ennek megfelelõen ajánlatkérõnek a II. r. kérelmezõ ajánlatára nem 8,05 pontot, hanem 10 pontot kellett volna adnia - mint a lehetséges legkedvezõbb ajánlatra - azonosan a nyertes ajánlattal. Erre tekintettel a Döntõbizottság megállapította, hogy ajánlatkérõ e bírálati részszempont értékelésekor megsértette a Kbt. 55. § (6) bekezdésének rendelkezését, így II. r. kérelmezõ jogorvoslati kérelmének e része megalapozott.
<br>A Döntõbizottság ezt követõen a közbeszerzési eljárás eredményének jogsértõ voltára vonatkozó kérelmi elem megalapozottságát vizsgálta meg.
<br>A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.
<br>A Döntõbizottság megállapította, hogy ajánlatkérõ az ajánlatok pontozásos értékelése során arányosan végezte az értékelést és az általa meghatározott módszer szerint értékelt, míg az 5. bírálati részszempont keretében pontatlanul állapította meg, illetve vette figyelembe a II. r. kérelmezõ 5. bírálati részszempontra vonatkozó ajánlati elemét. Ennek alapján ajánlatkérõ jogsértõen adott e bírálati részszempontban a II. r. kérelmezõ ajánlatára 8,05 pontot, ugyanis az a maximális megajánlás volt, így 10 pontot kellett volna kapnia.
<br>Jogszerû értékelés esetén a II. kérelmezõ ajánlatának az 5. bírálati részszempontban nem 80,5, hanem 100 súlyozott pontot kell kapnia. Ennek alapján II. r. kérelmezõ ajánlatkérõ által megállapított 833,332 súlyozott pont 19,5 súlyozott ponttal növekszik, így a II. r. kérelmezõ ajánlatának összpontszáma 952,832, mely alacsonyabb, mint a nyertes ajánlatra adott 1000 pont. A Döntõbizottság ennek alapján megállapította, hogy ajánlatkérõnek a Kbt. 55. § (6) bekezdésének megsértését jelentõ eljárása nem járt a közbeszerzés eredményének módosulásával, így ajánlatkérõ nem sértette meg a Kbt. 59. § (1) bekezdését, így az erre vonatkozó jogorvoslati kérelem megalapozatlan.
<br>A Döntõbizottság ezt követõen a III. r. kérelmezõ ajánlatának érvénytelenségével kapcsolatos jogorvoslati kérelem megalapozottságát vizsgálta meg.
<br>A Kbt. 26. § (2) második mondata alapján az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdése szerint:
<br>Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>III. r. kérelmezõ ajánlatában 2004. december 30-i teljesítési határidõt ajánlott meg.
<br>A III. r. kérelmezõ ajánlatában megtalálható pénzügyi, gazdasági ütemterv alapján megállapítható, hogy a III. r. kérelmezõ ajánlata nem vette figyelembe ajánlata elkészítésekor a 6/1998. KHVM rendeletben meghatározott 1 éves konszolidációs idõtartamot az Állami Közútkezelõ Kht.-k kezelésében lévõ utakon végzett csatornázási munkák után való munkavégzése, melyet az Állami Közútkezelõ Kht.-k útügyi hozzájárulásai tartalmaztak.
<br>III. r. kérelmezõ azon álláspontját, hogy a lejárt útügyi hozzájárulás, illetve az ahelyett kibocsátott új hozzájárulás elõírásai nem vehetõk figyelembe, tekintettel arra, hogy a vízügyi engedélyben a lejárt útügyi hozzájárulás száma szerepel és lejárt hozzájárulás rendelkezései nem kötelezõek, a Döntõbizottság nem fogadta el. A Döntõbizottság megállapította, hogy az út ügyi hozzájárulás meghosszabbítása hivatkozik a lejárt iratra, így e két, az Állami Közútkezelõ Kht. által kibocsátott okiratot együttesen kell értékelni. A hozzájárulás meghosszabbítása pedig a korábbi hozzájárulás rendelkezéseit hatályban tartja, így ennek megfelelõen azok változatlanul kötelezõek. Abban az esetben, amikor eltérõ rendelkezést tartalmaz a meghosszabbítás a korábbi irathoz képest, akkor a meghosszabbítás rendelkezései az irányadóak, ez azonban az ajánlattevõk számára nem jelentette az ajánlati dokumentáció mûszaki feltételeinek módosítását, hiszen mindkét iratot egyidejûleg a 2003. december 3-i levéllel kapták meg. Ennek alapján a mûszaki dokumentáció részét képezte az útügyi hozzájárulás, mely az Állami Közútkezelõ Kht. által kezelt utakon 1 éves konszolidációs idõszak betartását követeli meg csatornázási munkálatok végzése esetén. Az ajánlattevõknek ennek alapján e rendelkezés figyelembevételével kellett ajánlataikat megtenni, vagyis a munkavégzést úgy kellett ütemezniük, hogy ezeken az utakon az 1 éves konszolidációs idõszak alatt nem lehet útépítési tevékenységet végezni.
<br>A Döntõbizottság ennek alapján megállapította, hogy III. r. kérelmezõ ajánlata nem felel meg a dokumentáció mûszaki elõírásának, ezért érvénytelen, így ajánlatkérõ érvénytelenségre vonatkozó döntése jogszerû, és a III. r. kérelmezõ jogorvoslati kérelmének e része megalapozatlan.
<br>A Kbt. 2002. január l-jétõl hatályos 88. § (1) bekezdés f) pontja úgy rendelkezik, hogy a Döntõbizottság határozatában bírságot köteles kiszabni a Kbt. szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése alapján a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A jelen közbeszerzési eljárásban a Döntõbizottság megállapította, hogy személyi bírság alkalmazására a testületi döntés alapján nincs lehetõség.
<br>Az eset összes körülményei között a Döntõbizottság mérlegelte, hogy a bírságot a szervezet Kbt.-be ütközõ magatartását 2002. január 1-jét követõ eljárásával kapcsolatosan elõször állapítja meg, továbbá azt, hogy a jogsérelem a közbeszerzési eljárás eredményét nem befolyásolta, figyelembe vette továbbá a közbeszerzés tárgyát, annak sajátosságát, valamint értékét és a kiszabható minimális és maximális bírság összegét.
<br>A Döntõbizottság értékelte azt is, hogy ajánlatkérõ a jogorvoslati eljárás során a törvényi kötelezettségek teljesítésén túl egyéb, az eljárást segítõ, együttmûködõ magatartást nem tanúsított.
<br>Az eset összes körülményeit figyelembe véve a Döntõbizottságnak az az álláspontja, hogy jelen jogorvoslati eljárás során az irányadó költségvetési törvényben meghatározott minimális összegû bírságnál magasabb összegût nem indokolt alkalmazni. Ennek alapján a Döntõbizottság álláspontja szerint 1 000 000 Ft, azaz egymillió forint bírság kiszabása áll arányban az ajánlatkérõ által elkövetett jogsértések súlyával.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének d) és f) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a Kbt. 88. § (1) bekezdés h) pontja alapján a költségek viselésérõl is.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 12.
<br>
<br>Dr. Nagy László Gábor s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>