<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2113/2004)
</h2>
<br>1024 Budapest, Margit krt. 85.
<br>Ikt.sz.: D.69/9/2004.
<br>
<br>Tárgy: az ÁMI Általános Mérnöki Iroda Kft. jogorvoslati kérelme az Országos Vízügyi Fõigazgatóság közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az ÁMI Általános Mérnöki Iroda Kft. (1117 Budapest, Dombóvári út 17-19., képviseli: dr. Sugár Frigyes ügyvéd, 1117 Budapest, Dombóvári út 17-19. A ép. II/12., a továbbiakban: kérelmezõ) jogorvoslati kérelmét, melyet az Országos Környezetvédelmi, Természetvédelmi, Víz ügyi Fõigazgatóság mint az Országos Vízügyi Fõigazgatóság jogutódja (1011 Budapest, Márvány u. 1/C., képviseli: dr. Nagy Brigitta ügyvéd, 1137 Budapest, Szent István krt. 18., II. em., a továbbiakban: ajánlatkérõ) ,,a Vásárhelyi terv továbbfejlesztése I. ütemével kapcsolatos teljes körû lebonyolítói feladatok ellátása'' tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a felek írásban tett beadványai és tárgyaláson tett nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. december 10-én megjelent 50. számában tett közzé ajánlati felhívást nyílt eljárás megindítására. Az ajánlatkérõ a beszerzés tárgyát és mennyiségét az alábbiak szerint határozta meg:
<br>A Vásárhelyi terv I. ütemével kapcsolatos teljes körû lebonyolítói feladatok ellátása:
<br>- a Vásárhelyi terv továbbfejlesztése I. ütemében szereplõ létesítmények megvalósítását célzó engedélyezési feladatok felügyelete,
<br>- a létesítmények kivitelezésével kapcsolatos közbeszerzési eljárások szakmai elõkészítése és lefolytatása,
<br>- a kivitelezõkkel történõ szerzõdéskötés elõkészítése és lebonyolítása,
<br>- a kivitelezés mûszaki ellenõrzése, az utó-felülvizsgálati eljárás lebonyolítása,
<br>- az elkészült mûvek üzembe helyezésének lefolytatása és vagyonkezelõ
<br>kijelöléséhez szükséges dokumentáció összeállítása.
<br>A Vásárhelyi terv továbbfejlesztése I. ütemének finanszírozása részben a Magyar Köztársaság költségvetésébõl, részben az Európai Unió közösségének társfinanszírozásával valósul meg. A jelenlegi tervek szerint: 2004-ben 8 Mrd Ft, 2005-ben 15 Mrd Ft, 2006-ban 15 Mrd Ft, 2007-ben 12 Mrd Ft fog rendelkezésre állni a Vásárhelyi terv továbbfejlesztése I. ütemének megvalósítására. Ebbõl a most készülõ tanulmányokban kiválasztásra kerülõ árapasztó tározókra és mûtárgyaikra mintegy 30 Mrd Ft és a nagyvízi meder vízszállító képességének javítását szolgáló beavatkozásokra mintegy 16 Mrd Ft van elõirányozva. A lebonyolítás tárgya tehát 46 Mrd Ft építési munka a hozzá tartozó tervezési, kisajátítási és kártalanítási feladatokkal, ezenfelül a területfejlesztés és régészeti feltárás és az egyéb, kapcsolódó feladatok.
<br>Ajánlatkérõ az ajánlati felhívás szerint 2008. december 31-ig terjedõ idõre kívánt megbízási szerzõdést kötni.
<br>Az ajánlati felhívás szerint ajánlatkérõ ajánlati biztosíték nyújtását is igényelte 2 M Ft összegben. Az ajánlati biztosíték bankgarancia formájában is biztosítható volt a dokumentációban meghatározott minta szerint. Az ajánlati biztosítéknak az ajánlati kötöttség lejártáig kell érvényesnek lennie.
<br>Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, a szerzõdés teljesítésére alkalmassá, illetve alkalmatlanná minõsítés szempontjait. Csatolni kellett valamennyi számlavezetõ pénzintézetnél vezetett számláról banki igazolást. A mûszaki alkalmasság körében elõ írás volt, hogy ajánlattevõ mutassa be a legjelentõsebb árvízvédelmi létesítményekkel kapcsolatos, vagy más, nagy tömegû föld mozgatását igénylõ mélyépítési beruházások lebonyolításáról szóló tevékenységét az elmúlt 3 év tekintetében, melyeket referenciaigazolással kellett alátámasztani. Az ehhez kapcsolódó alkalmatlanná minõsítési szempont volt az elmúlt 3 évben, ha az ajánlattevõ nem rendelkezik legalább 1 db, bruttó 1 Mrd Ft feletti vagy legalább kettõ, párhuzamosan végzett és bruttó 500 M Ft feletti árvízvédelmi létesítményekkel kapcsolatos vagy nagy tömegû föld megmozgatását igénylõ mélyépítési beruházás lebonyolítási/mûszaki ellenõrzésre vonatkozó referenciával.
<br>További elõ írása volt ajánlatkérõnek a szakemberek bemutatása képzettségük és jogosultságuk igazolásával, szakmai ön életrajzuk csatolásával. Alkalmatlanná minõsítési szempont volt, amennyiben ajánlattevõ nem rendelkezik saját alkalmazásában (munkavégzésre irányuló jogviszonyban) 1 fõ árvízmentesítés, árvízvédelem szakterületen mérnöki kamara által kiadott vízügyi szakértõi engedéllyel rendelkezõ szakemberrel.
<br>Az ajánlati felhívás 13. pontja alapján az ajánlatok elbírálásának szempontja az összességében legelõnyösebb ajánlat volt.
<br>Ajánlatkérõ az ajánlati felhívás ,,egyéb információk'' körében rögzítette, hogy hiánypótlási lehetõséget nem biztosít.
<br>Ajánlatkérõ az ajánlattevõk részére dokumentációt is biztosított, mely tartalmazta az ajánlatkérõ részletes ajánlati és szerzõdési feltételeit.
<br>A dokumentáció ,,Általános információk'' fejezetében ajánlatkérõ az ajánlattevõk részére kiemelte a Kbt. 43. § (1) bekezdésében foglalt azon elõ írást, mely szerint az ajánlatokat az ajánlati felhívásban, illetve az ajánlati dokumentációban meghatározott tartalmi és formai követelményeknek megfelelõen kell elkészíteni. E körben kiemelésre került az is, hogy az ajánlattevõknek ajánlataikat szigorúan a dokumentációban elõírt formában és tartalommal kell feldolgozni.
<br>Az ajánlati dokumentáció V. fejezet ,,Egyéb tartalmi és formai követelmények'' 4. pontja rögzítette az ajánlattal kapcsolatos formai és tartalmi követelményeket. Ajánlatkérõ rögzítette, hogy a dokumentáció egyes pontjaiban megkövetelt ,,kifejezett nyilatkozatokban'' az ajánlattevõnek tételesen, szó szerint ki kell térnie az adott pontban elõírtakra, nem elegendõ pusztán az adott pont, alpont vállalásáról nyilatkoznia.
<br>Az ajánlattételi határidõre, 2004. január 20-ig ajánlatot nyújtott be a Vásárhelyi konzorcium (FÕBER Rt.-OVIBER Kft. közösen), az UTIBER Kft. és a kérelmezõ.
<br>Ajánlatkérõ a lebonyolító, a CEU Tender Kft. bevonásával végezte el az ajánlatok értékelését. A szakértõi értékelés eredménye alapján két ajánlat érvénytelen, egy ajánlat érvényes. Az ajánlatkérõ fõigazgatója mint az eljárást lezáró döntésre jogosult személy a szakértõi javaslatot elfogadta, majd 2004. február 20-án - halasztott idõpontban - került sor az eredményhirdetésre, mely szerint az eljárás nyertese a Vásárhelyi konzorcium ajánlata.
<br>Ajánlatkérõ azonban már 2004. január 29-én értesítette kérelmezõt, hogy ajánlatát érvénytelennek minõsítette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 52. § (2) bekezdés d) pontja alapján.
<br>Az érvénytelenségi okok az alábbiak voltak:
<br>
<br>1. Ajánlattevõ nem csatolta a dokumentáció megvásárlását igazoló számlamásolatot.
<br>
<br>2. Ajánlattevõ nem nyilatkozott a Kbt. 59. § (2)-(5) bekezdéseire.
<br>
<br>3. Ajánlattevõ a dokumentáció I. fejezet 5.4. pontjára nem megfelelõen nyilatkozott.
<br>
<br>4. Ajánlattevõ a dokumentáció I. fejezet 8.1. pontjára nem megfelelõen nyilatkozott.
<br>
<br>5. Ajánlattevõ a dokumentáció I. fejezet 9.2. pontjára tett nyilatkozat nem pontos.
<br>
<br>6. Ajánlattevõ a dokumentáció I. fejezet 15.2. pontjára nem megfelelõen nyilatkozott.
<br>
<br>7. Ajánlattevõ az ajánlat 51. oldalán a késedelmi kamatot nem a késedelmes összegre, hanem a megbízási díj nettó értékére vetíti.
<br>
<br>8. Ajánlattevõ a dokumentáció II/B. fejezet 1.2. pontjára meghatározott ajánlati ár bontását nem teljesítette.
<br>
<br>9. Ajánlattevõ a dokumentáció II/B. fejezet 1.9. pontjában foglaltakkal ellentétben nem mindenhol szerepeltette a nettó-bruttó árat és az áfát.
<br>
<br>10. A banki ígérvények nem felelnek meg a felhívásnak.
<br>
<br>11. Az ajánlat nem tartalmaz minden becsatolt referenciára vonatkozóan referenciaigazolást.
<br>
<br>12. Ajánlattevõ nem csatolt valamennyi meglévõ számlájáról banki igazolást.
<br>
<br>13. Nem nyilatkozott kifejezetten arról, hogy valamennyi számlavezetõ pénzintézetétõl becsatolja a banki nyilatkozatokat.
<br>
<br>14. 10% feletti alvállalkozó minõségbiztosítási rendszerének tanúsítványa hiányzik.
<br>Ajánlatkérõ megállapította, hogy ezen túlmenõen kérelmezõ alkalmatlannak is minõsül, mert nem áll saját alkalmazásában egy fõ árvízmentesítés, árvízvédelem szakterületen a mérnöki kamara által kiadott, vízügyi szakértõi engedéllyel rendelkezõ szakember.
<br>Az elkészült összegzésben a 14. pontban megjelölt érvénytelenségi ok ajánlatkérõ részérõl már nem került nevesítésre.
<br>Kérelmezõ 2004. február 2-án nyújtott be jogorvoslati kérelmet a Döntõbizottsághoz, melyben kérte az ajánlatkérõ eljárást lezáró döntésének a megsemmisítését, jogsértés megállapítását, ideiglenes intézkedésként az eljárás felfüggesztését. Álláspontja szerint az ajánlatkérõ jogsértõen nyilvánította ajánlatát érvénytelennek, mert ajánlata érvényes volt, azt érdemben el kellett volna bírálnia, továbbá jogsértõ ajánlatkérõ azon megállapítása is, mely szerint a beruházás kivitelezésére alkalmatlan. Az egyes érvénytelenségi okokat illetõen kifejtette, hogy azok nem valósak. Jogorvoslati kérelme kiegészítésében hivatkozott arra is, hogy ajánlatkérõ jogsértõ módon nem értesítette az eljárás eredményhirdetésének elhalasztásáról.
<br>Ajánlatkérõ érdemi észrevételében kérte a megalapozatlan jogorvoslati kérelem elutasítását. Indoklásként elõadta, hogy a közbeszerzési eljárásban jogszerû döntéseket hozott. Ajánlatkérõ hivatkozott arra, hogy az érvénytelenségi okok fennállnak. Az eredményhirdetés elhalasztásáról csak az érvényes ajánlattevõk kaptak értesítést. A kérelmezõ ajánlata érvénytelen lett, és mint érvénytelen ajánlatot benyújtó az eljárás további szakaszában nem vehet részt, így az eljárás eredményhirdetésérõl sem kellett értesíteni.
<br>A Döntõbizottság a közbeszerzési eljárásban keletkezett iratok, a felek írásbeli és szóbeli nyilatkozatai alapján megállapította, hogy a jogorvoslati kérelem nem megalapozott.
<br>A Döntõbizottság rögzíti, hogy a Kbt. 25. §-a alapján a Kbt. rendelkezései kógensek, szabályaitól csak annyiban lehet eltérni, amennyiben a törvény azt kifejezetten megengedi. Ebbõl következõen a közbeszerzési eljárás szabályainak alkalmazása során a méltányosság jogintézménye nem alkalmazható.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A fenti rendelkezésekbõl kitûnõen a benyújtott ajánlatnak mind tartalmi, mind formai szempontból meg kell felelni az ajánlatkérõ elõ írásainak, mert akár tartalmi, akár formai hiányosság megállapítására sor kerül, úgy az érvénytelenség meg állapítása jogszerû. A Kbt. kógens rendelkezéseibõl következõen e szigorú szabályoktól eltérni nem lehet. Ebbõl következõen egyetlen egy érvénytelenségi ok - akár tartalmi, akár formai - is jogszerûvé teszi ajánlatkérõ érvénytelenné nyilvánító döntését.
<br>A Döntõbizottság kizárólag azt vizsgálta, hogy ajánlatkérõ jogszerûen döntött-e kérelmezõ ajánlatának érvénytelenné nyilvánításáról.
<br>A Döntõbizottság az ajánlatkérõ által megjelölt valamennyi érvénytelenségi okot a jogorvoslati kérelem alapján vizsgálat tárgyává tette és e körben érdemben döntött.
<br>A Döntõbizottság az érvénytelenség megállapításának helyt állóságáról csak úgy tud meggyõzõdni, ha az ajánlati felhívás és dokumentáció elõ írásait összeveti a benyújtott ajánlattal. A Döntõbizottság azt is rögzíti, hogy - idõben elõterjesztett jogorvoslati kérelem hiányában - a dokumentáció elõ írásait, annak jogszerûségét nem vizsgálta. Erre egyébként a jogorvoslati kérelem sem tett indítványt.
<br>Ajánlatkérõ a kérelmezõ ajánlatát az alábbi okokra tekintettel nyilvánította érvénytelenné.
<br>
<br>
<br>1. A kérelmezõ ajánlatában nem szerepel az ajánlati felhívásban elõírt számlamásolat.
<br>Az ajánlati felhívás 5. c) pontja rögzítette, hogy az eljárásban csak az nyújthat be ajánlatot, aki az ajánlatkérõtõl a dokumentációt megvásárolta és ezt számlamásolattal ajánlatában igazolja.
<br>A kérelmezõ ajánlatának áttekintése alapján a Döntõbizottság megállapította, hogy az ajánlat 9. oldalán nem számlamásolat, hanem banki bizonylat került csatolásra a dokumentáció ellenértékének átutalásáról.
<br>Nem vitatható, hogy a banki bizonylat alapján ajánlatkérõnek azon elvárása megállapítható, hogy kérelmezõ eleget tett a dokumentáció megvásárlási kötelezettségeinek. Azonban a Kbt. szigorú kógens elõ írásából következõen a dokumentáció megvásárlásának tényét a dokumentáció elõ írása alapján nem banki bizonylattal, hanem számlamásolattal kellett igazolni, ennek pedig kérelmezõ nem tett eleget. Egyébként kérelmezõ maga sem vitatta, hogy a banki átutalás nem azonos magával a számlamásolattal.
<br>
<br>2. A kérelmezõ a Kbt. 59. § (2)-(5) bekezdésére tett nyilatkozata nem felel meg a kiírásnak.
<br>Az ajánlat felhívás 16. pont 7. bekezdése az alábbiakat tartalmazza:
<br>,,A Kbt. 59. § (2)-(5) bekezdéseiben foglaltakat az ajánlatkérõ alkalmazni, az ajánlattevõ pedig nyilatkozni köteles."
<br>A kérelmezõ ajánlata 21. oldalán tett nyilatkozatában kijelentette, illetõleg elfogadta, hogy ,,az ajánlatkérõ a Kbt. 59. § (2)-(5) bekezdéseiben foglaltakat az értékelése során köteles alkalmazni."
<br>Nem tett nyilatkozatot azonban a preferenciális szabályok alkalmazását megalapozott tényekkel összefüggésben.
<br>Nem vitatható, hogy kérelmezõ az ajánlatkérõ által elvárt nyilatkozatot e körben teljeskörûen nem tette meg, hiszen kérelmezõ saját maga nyilatkozatot nem tett.
<br>A Döntõbizottság e körben nem fogadta el kérelmezõ védekezését, mely szerint a Kbt. 59. § (2)-(5) bekezdésének alkalmazása ajánlatkérõ kötelezettsége, így e vonatkozásban ajánlattevõktõl nyilatkozat kérése nem értelmezhetõ. A Döntõbizottság álláspontja szerint az ajánlatkérõ a Kbt. 59. § (2)-(5) bekezdésében foglaltakat csak abban az esetben tudja jogszerûen alkalmazni, ha e vonatkozásban nyilatkoztatja az ajánlattevõket.
<br>A Döntõbizottság értelmezése szerint a Kbt. 59. § (2)-(5) bekezdésének alkalmazása csak építési beruházás, illetve árubeszerzés esetén értelmezhetõ, jelen esetben azonban szolgáltatás képezte a beszerzés tárgyát. Figyelemmel azonban a Kbt. kógens rendelkezéseire és arra, hogy megfelelõ idõben az ajánlati felhívást senki nem kifogásolta, ajánlatkérõ e körben nyilatkozat elvárását kérte, melynek kérelmezõ nem tett eleget, így az érvénytelenné nyilvánítás jogszerû volt.
<br>A Döntõbizottság megjegyzi, hogy amennyiben kérelmezõ számára sérelmes volt az ajánlati felhívás e körben tett elõ írása, úgy lehetõsége lett volna a jogsértõ elõ írás ellen a törvényes határidõn belül jogorvoslati kérelemmel élni.
<br>Ajánlatkérõ hivatkozott arra is, hogy a kérelmezõ nem nyilatkozott, hogy környezetbarát védjegy használattal rendelkezõ terméket tartalmaz-e az ajánlata, valamint a minõségbiztosító rendszerének tanúsítványára sem. A Döntõbizottság az ajánlat áttekintése alapján megállapította, hogy a minõségbiztosításra vonatkozó nyilatkozat az ajánlatban, annak 487. oldalán megtalálható és mivel szolgáltatásról van szó, értelemszerûen nem lehet az ajánlat része környezetbarát védjeggyel rendelkezõ termék.
<br>
<br>
<br>3. A dokumentáció I. fejezet 5.4. pontjára szóló nyilatkozat nem felel meg a kiírásnak.
<br>A dokumentáció I. fejezet 5.4. pontja: ,,Az ajánlatkérõnek különösen fontos érdeke fûzõdik ahhoz, hogy a megbízott a teljesítést szerzõdésszerûen hajtsa végre. Az ajánlatkérõ jogosult a megbízott szerzõdésszegése esetén a megkötött szerzõdéstõl egyoldalú jognyilatkozattal ellátni és a megbízott költségére másik megbízottal a munkát befejeztetni. A jelen pontban leírtak vállalásáról az ajánlattevõnek az ajánlatban kifejezetten nyilatkozni kell.''
<br>A kérelmezõ ajánlatában az elsõ mondatra vonatkozó nyilatkozat hiányzik.
<br>Nem vitatható, hogy az ajánlatkérõ által hiányolt elsõ mondat megkövetelése nem indokolt, mert ajánlattevõ részérõl az nem tartalmaz vállalást. Az ajánlatkérõ azonban elõírta, hogy a jelen pontban leírtak vállalásáról kifejezetten nyilatkozni kell, így mivel ennek kérelmezõ ajánlata maradéktalanul nem felelt meg, az ajánlat ez okból érvénytelen. A Döntõbizottság megjegyzi, hogy a határidõben elõterjesztett jogorvoslati kérelem hiányában, a dokumentáció elõ írásait a Döntõbizottság nem vizsgálta, csak azt vizsgálhatta, hogy az elõ írásoknak megfelel-e az ajánlat.
<br>
<br>
<br>4. A kérelmezõ a dokumentáció I. fejezet 8.1. pontjára vonatkozóan nem megfelelõen nyilatkozott.
<br>A dokumentáció 8.1. pontja szerint: ,,Az ajánlat elkészítésével és benyújtásával, továbbá az ajánlati biztosítékkal kapcsolatos összes költséget magának az ajánlattevõnek kell viselnie. Az ajánlattevõnek nincs joga semmilyen, a dokumentációban kifejezetten megadott jogcímen kívül egyéb - így különösen anyagi - igény érvényesítésére. A közbeszerzési eljárás eredményes vagy eredménytelen befejezésétõl függetlenül az ajánlatkérõvel és az eljáróval szemben e költségekkel kapcsolatban semmilyen követelésnek nincs helye. Az ajánlatkérõ kifejezetten nyilatkozik, hogy az ajánlatok elkészítéséért sem a nyertes ajánlattevõnek, sem másoknak nem fizet.''
<br>A kérelmezõ ajánlata az utolsó mondatot nem tartalmazza.
<br>A Döntõbizottság megállapította, hogy a 8.4. pontban ajánlatkérõ elõírta, hogy a fentiek elfogadására vonatkozóan kifejezett nyilatkozatot kér.
<br>Kérelmezõ arra hivatkozott, hogy az ajánlattevõ értelemszerûen csak a saját kötelezettségeirõl nyilatkozhat. A hiányolt mondat az ajánlatkérõ által tett nyilatkozat, helyette az ajánlattevõ részérõl a nyilatkozat ismétlése értelmetlen. Arról pedig nyilatkozott, hogy az ajánlat elkészítéséért költségigénye nincs.
<br>A Döntõbizottság álláspontja szerint a kérelmezõ ajánlatban tett nyilatkozata megfelel ajánlatkérõ elvárásának, hiszen nem vitatható, hogy az utolsó mondat ajánlatkérõ kötelezettségét jelenti, az ajánlattevõk e körben legfeljebb elfogadják ajánlatkérõ kikötését. Az ajánlatkérõ azonban a dokumentáció V. fejezetében a ,,kifejezett nyilatkozatokban'' elõírta, hogy tételesen, szó szerint ki kell térni az adott pontban elõírtakra. A kérelmezõ ennek nem tett maradéktalanul eleget, így az érvénytelenné nyilvánítás ez okból jogszerû volt.
<br>
<br>
<br>5. Az ajánlat 33. oldalán lévõ nyilatkozat a I. fejezet 9.2. pontjára nem felel meg a kiírásnak.
<br>A dokumentáció I. fejezet 9.2. pontja szerint:
<br>,,A dokumentációt a szellemi alkotásokról szóló jogszabályok oltalomban részesítik, másolása, a jelen eljárás keretein kívül történõ bármilyen - változatlan vagy változtatott formában történõ - felhasználása jogellenes.''
<br>A kérelmezõ ajánlatában nem pontosan nyilatkozott az ajánlat 33. oldalán az I. fejezet 9.2. pontjára, hiszen a dokumentációban elõírtakkal szemben nem az eljárás keretein ,,kívül'', hanem az eljárás keretein ,,belül'' tartalmú szöveget használta.
<br>Kérelmezõ szerint nyilvánvaló, hogy ez esetben elírás történt.
<br>Nem vitatható, hogy az ajánlatban szereplõ szöveg tartalmilag nem felel meg a dokumentáció elõ írásainak. Továbbiakban ajánlatkérõ a I. fejezet 9.3. pontjában szintén elõírta, hogy a 9.1., illetve a 9.2. pontokra kifejezett nyilatkozatokat kell tenni ajánlattevõknek. A kifejezett nyilatkozatok vonatkozásában pedig szó szerint kellett megismételni az adott pontban elõírtakat, így kérelmezõ nyilatkozata e körben sem tartalmilag, sem formailag nem felelt meg.
<br>
<br>6. A dokumentáció I. fejezet 15.2. pontjára szóló nyilatkozat nem elégíti ki a kiírást.
<br>A dokumentáció I. fejezet 15.2. pontja szerint:
<br>"Az ajánlattevõk valamennyi, az ajánlatkérõnek vagy az eljárónak az eljárás során megküldésre kerülõ okmányon, levélen, faxon (annak elsõ oldalán) tüntessék fel az eljárás tárgyát és az azonosító számot."
<br>A kérelmezõ ajánlatának 39. oldalán lévõ nyilatkozat a zárójeles szövegrészt nem tartalmazza.
<br>Kérelmezõ álláspontja szerint nem lényeges momentum a zárójeles rész elhagyása.
<br>A dokumentáció I. fejezet 15.4. pontja azonban elõírta, hogy a 15.2. pontra vonatkozóan kifejezett nyilatkozatot kell tenni.
<br>A Döntõbizottság álláspontja, hogy a dokumentáció V. fejezet 4. pont elsõ bekezdésében ajánlatkérõ szigorú elõ írásokat tett az ajánlat elkészítésének formai követelményei vonatkozásában is, és nem vitathatóan e szigorú formai követelménynek a kérelmezõ ajánlata e tekintetben nem tett eleget. Miután az elõ írásokat senki nem kifogásolta, azoknak az ajánlatban meg kellett felelni, fontosságuk utólag már nem vitatható.
<br>
<br>
<br>7. A késedelmi kamatra vonatkozó nyilatkozat a kiírással ellentétes.
<br>Az ajánlati dokumentáció II/B. fejezet 5/3. pontjában ajánlatkérõ követelményként írta elõ, hogy az ajánlattevõk tegyenek ajánlatot a késedelmi kamat mértékére és felszámításának induló határidejére, mely maximálisan a mindenkori jegybanki alapkamat lehet.
<br>A kérelmezõ ajánlatában erre vonatkozóan az alábbi nyilatkozatot tette:
<br>"A késedelmi kamat mértéke a megbízási díj nettó értékére vonatkoztatva a mindenkori jegybanki alapkamat 50%-a, és felszámításának induló határideje a nem teljesített kötelezettségre vonatkozó felszólítás kézhezvételét követõ 8 munkanap lejártát követõ elsõ munkanap."
<br>A kérelmezõ nem vitatta, hogy a késedelmi kamat vállalását szó szerint nem a késedelmes összegre vetítette, hanem a megbízási díj nettó értékére, azonban álláspontja szerint erre vonatkozóan ajánlatkérõnek tisztázó kérdést kellett volna feltennie, hiszen nyilvánvalóan értelemszerû, hogy a késedelmi kamat csak a késedelembe esett összeg nettó értékére vonatkozhat.
<br>A Döntõbizottság nem osztotta kérelmezõ álláspontját, hiszen az ajánlatot oly módon kell elkészíteni, hogy az mindenben megfeleljen a felhívás és dokumentáció elõ írásainak. Nem bízhat abban ajánlattevõ, hogy az esetleges ellentmondások feloldására az ajánlatkérõ kérdést intéz hozzá, hiszen ez a Kbt. szerint csupán lehetõsége ajánlatkérõnek, nem pedig kötelezettsége. A Döntõbizottság e körben megállapította, hogy ajánlatkérõ a dokumentációban maximálta a késedelmi kamatot, és kérelmezõ ily módon a teljes nettó megbízási díjra tett vállalása viszont meghaladhatja a késedelmes számlára vetített jegybanki alapkamat mértékét.
<br>Ez okból tehát az ajánlat szintén érvénytelen.
<br>
<br>
<br>8. Az ajánlatban szereplõ "az ajánlati ár éves bontása" táblázat több szempontból sem felel meg a kiírás feltételeinek.
<br>A dokumentáció II/B. pontja tartalmazza az értékelési szempontok tartalmát, ennek 1. pontja pedig a vállalási árat. Az 1.2. pontban ajánlatkérõ az alábbi elõ írást tette:
<br>"Az ajánlattevõ ajánlati árát - az alábbi táblázat szerint - éves bontásban is adja meg azzal, hogy az éves bontáson belül az árat meg kell bontani további részekre, az elõkészítéshez kapcsolódó tevékenységek díjára, mely nem lehet több, mint a megbízási díj 10%-a. A fennmaradó összeg pedig a további lebonyolító tevékenység díja."
<br>Az ajánlatkérõ által kiadott táblázat tartalmazta évenkénti bontásban a lebonyolító tevékenység %-át, az elõkészítõ tevékenység %-át és az összesen % (megbízási díj rovatot). Ezen túlmenõen az 1.4. pont alapján ajánlatkérõ kérte a %-os megajánlások forintális értékét is ugyanilyen táblázatos formában.
<br>Ugyanezen fejezet 1.15. pontjában ajánlatkérõ elõírta, hogy az ajánlattevõk ajánlatukban mutassák be a megvalósulás idõtartamára a megvalósulás ütemében leszámlázni kívánt pénzeszközök %-os arányát legalább évenkénti bontásban.
<br>Fenti elõ írások szerint az ajánlatkérõ háromféle táblázat elkészítését várta el az ajánlattevõktõl.
<br>A kérelmezõ az ajánlati ár éves bontását úgy készítette el, hogy megadta évenkénti bontásban a lebonyolítói tevékenység és az elõkészítõ tevékenység %-át, valamint ezt összesítette is, 100%-nak tekintve a teljes megbízási díjat. Ezenkívül elkészítette a forintértékek szerinti bontást is.
<br>A kérelmezõ azonban az összesen 0,95%-os megbízási díj éves %-os megoszlását nem határozta meg, amelyet pedig a dokumentáció idézett 1.2. pontja alapján kellett volna elkészíteni. A kérelmezõ táblázatai a 2008. év sorát nem tartalmazták.
<br>Kérelmezõ szerint táblázata megfelelt az elõ írásoknak, a megbízási díj éves %-os megosztását meghatározta. A felhívás szerint így kellett értelmezni, ajánlatkérõ utólagos értelmezése nem következik a felhívásból. A 2008. évre nem számolhattak fel megbízási díjat, ezért ez nem szerepel a táblázatban, értelemszerûen "0" az ide tartozó érték.
<br>A Döntõbizottság álláspontja szerint egyrészt a táblázatok formailag nem felelnek meg a dokumentáció tartalmának a 2008. év sorának hiánya miatt. Tartalmilag is tényként lehetett megállapítani, hogy az ajánlatkérõ háromféle bontásban kérte az ajánlati ár részletezését, és ebbõl a kérelmezõ a megbízási díj (esetében 0,95%) éves bontását nem határozta meg az 1.2-3. pontban elõírtak szerint. Amennyiben a dokumentáció elõ írásai nem voltak kérelmezõ számára egyértelmûek, úgy lett volna módja tájékoztatást kérni, ezzel a lehetõséggel azonban õ nem élt. (Tisztázható lett volna a jogszabály esetei között, hogy a háromféle táblázat tartalmilag miben különbözik egymástól.) Az érvénytelenség megállapítása ebben a tekintetben jogszerû volt.
<br>
<br>
<br>9. A kiírással ellentétben nem mindenhol szerepel a nettó ár, az áfa, valamint a bruttó ár.
<br>Az ajánlati dokumentáció II/B. fejezet vállalási ár 1.9. pontjában ajánlatkérõ elõírta, hogy:
<br>"A nettó árakat úgy kell megadni, hogy azok tartalmazzanak minden, a lebonyolítással járó, érvényesíteni kívánt járulékos költséget. Minden forintális áradatot mindenhol úgy kell meg adni, hogy a nettó ár mellett egyértelmû formában szerepeljen az áfa %-ban és összegszerûen is, valamint a bruttó ár."
<br>Ajánlatkérõ álláspontja szerint a kérelmezõ nem ennek megfelelõen adta meg a forintális áradatokat, így a 103. oldalon a pénzügyi ajánlat ismertetésénél a 459-465, valamint 471-473. oldalakon szereplõ referencialistánál és a 699. oldalon az árbevételre vonatkozóan.
<br>A kérelmezõ szerint ajánlata ennek az elõ írásnak is megfelelt. Az ajánlati árra vonatkozó adatokat az ajánlat 101. oldalán a hozzá tartozó áfa, nettó és bruttó értékeken is megadta. A 103. oldalon ajánlatkérõ által - egyébként nem kért módon - látta el magyarázattal az ár képzését. A még kifogásolt adatoknál nem is lehetett e követelményt érvényesíteni, amely egyrészt a referenciák értéke, amely nem jelen közbeszerzési eljárás adata, továbbá az árbevételre vonatkozó nyilatkozat értelemszerûen nettó adatként határozható meg.
<br>A Döntõbizottság e körben megállapította, hogy a dokumentáció szövegkörnyezetében ajánlatkérõ a vállalási árak vonatkozásában kérte az ár bontását nettó árra, bruttó árra, illetve áfa- tartalomra. A kért nyilatkozatokban a kérelmezõ meg is felelt ennek az elvárásnak. Ebbõl következõen ajánlatkérõ a referenciák és az árbevétel adatai körében nem követelhette meg jogszerûen, fenti módon az árak bontását. Az ajánlati árra vonatkozó adatokat kérelmezõ az ajánlat 101. oldalán a hozzá tartozó áfa nettó és bruttó értékkel is megadta. Az elõ írásnak tehát az ajánlata e körben megfelelt, így ez okból az ajánlat érvénytelen nem lehet.
<br>
<br>
<br>10. A kérelmezõ által csatolt banki ígérvények egyike nem elégíti ki a kiírás feltételeit.
<br>Ajánlatkérõ az érvénytelenséget arra alapozta, hogy a banki ígérvények egyike címében jóteljesítési garancia (105. oldalon), viszont a szövegben azt tartalmazza, hogy a bank "elállási bankgaranciát bocsát ki". Az ajánlat tartalmaz még egy elállási banki ígérvényt is (109. oldalon). A kérelmezõ így két elállási banki ígérvényt csatolt még akkor is, ha az egyik címe "jóteljesítési" bankgarancia-ígérvény. A banki ígérvények továbbá tartalmazzák azon kitételt is, hogy ,,...az ígérvény lejárta elõtt sor kerülhet" kibocsátásukra. Ez a kitétel nem elfogadható, különös tekintettel arra, hogy az ajánlat 113. oldalán csatolt bankgarancia-szándéknyilatkozat 3. pontja kiköti, hogy a kibocsátásra csak a banki döntéshozói bizottság engedélye esetén kerülhet sor. A helytállási idõre vonatkozó szándéknyilatkozat sem felel meg a kiírásnak, ugyanis a dokumentáció szerint a helytállási kötelezettség az utolsónak átadott mûszaki létesítmény utó-felülvizsgálati eljárást követõ egy évig áll fenn. A bankgarancia- nyilatkozat idõ tekintetében kötelezettségvállalást nem tartalmaz.
<br>A kérelmezõ szerint a bankgaranciák megfelelõek, a jóteljesítési garanciában csak elírás történt, de az a funkcióját képes betölteni. A 119. oldalon csatolt bankgarancia szövegében a kötelezettségvállalás idõszakát a kedvezményezett nyilatkozatától tették függõvé, ily módon nem hiányzik az idõszak megjelölése.
<br>A Döntõbizottság álláspontja szerint a jóteljesítési és elállási bankgarancia-ígérvények szöveges része valóban egyezik, csak a címben van különbség, ami a funkciót egyértelmûvé teszi. Mindkettõ esetében a nem szerzõdésszerû teljesítés miatt kerülhet sor a bankgarancia igénybevételére. Figyelemmel arra, hogy csak egy ígérvényrõl van szó, az ajánlatkérõ által kifogásolt elírás a tényleges bankgaranciával egyértelmûvé tehetõ. Ez önmagában az érvénytelenséget nem alapozza meg.
<br>Nem vitathatóan mindkét bankgaranciában szerepel az a kifejezés, hogy "az ígérvény lejárta elõtt sor kerülhet" a bankgarancia kibocsátására, de az ígérvény szövege egyebekben egyértelmûen tükrözi, hogy további feltételektõl nem függ annak kibocsátása, csak a kibocsátás esetleges korábbi idõpontja az, amellyel összefüggésben kell a mondatot értelmezni.
<br>A helytállási idõszak tekintetben pedig megfelel a kérelmezõ ajánlata a felhívásnak, ugyanis a 119. oldalon csatolt bankgarancia szövegében a kötelezettségvállalás idõszakát a második pont akként tartalmazza, hogy a bankgarancia kezdõ és végsõ idõpontját a kedvezményezett fogja közölni a bankkal. A kérdéses bankgarancia kezdete ugyanis az utolsóként átadott létesítmény utó-felülvizsgálati eljárásának idõpontja, amely meglehetõsen bizonytalan, jelenleg nem meghatározható. A kedvezményezett adatközlésére való hivatkozás a Döntõbizottság álláspontja szerint a feltételeket kielégíti.
<br>
<br>
<br>11. Az ajánlati felhívással ellentétben kérelmezõ nem minden referenciához csatolt referenciát igazoló referencialevelet.
<br>Az ajánlati felhívás 11. a) 4. pontjában ajánlatkérõ elõírta, hogy a bemutatott referenciákat a megbízó által kiállított referenciaigazolással kell alátámasztani.
<br>A Döntõbizottság az ajánlat áttanulmányozása alapján megállapította, hogy kérelmezõ valóban nem minden bemutatott referenciát támasztott alá referencialevéllel.
<br>A Döntõbizottság megállapította, hogy kérelmezõ ajánlata nem felelt meg az ajánlati felhívásban foglalt elõ írásoknak. Ajánlatkérõ ugyanis egyértelmûen elõírta, hogy a bemutatott referenciákat referenciaigazolással kell alátámasztani. Az ajánlattevõkre volt bízva, hogy milyen referenciákat kívánnak ajánlatkérõ részére bemutatni, viszont a bemutatott referenciákhoz szükséges volt a referencialevél csatolása is.
<br>Ennek az elõ írásnak a kérelmezõ ajánlata nem felelt meg, így ajánlatkérõ ez okból jogszerûen nyilvánította az ajánlatot érvénytelennek.
<br>
<br>
<br>12. A kérelmezõ ajánlatában csatolt cégmásolat alapján az ERSTE Banknál van olyan számlája kérelmezõnek, amelyre vonatkozóan nem csatolt nyilatkozatot a banktól.
<br>Az ajánlati felhívás 11. a) pontja elõírta, hogy ajánlattevõ a pénzügyi, gazdasági alkalmasság igazolására valamennyi számlavezetõ pénzintézetnél vezetett valamennyi számlájára vonatkozó banki igazolást csatolni kell.
<br>Az ajánlatban valóban banki igazolás nincs ajánlatkérõ által hiányolt körben. Kérelmezõ álláspontja szerint ez a számla már nem is létezik, így nem is tudott erre vonatkozóan banki igazolást csatolni.
<br>A Döntõbizottság álláspontja szerint, figyelemmel arra, hogy az ajánlati felhívás szerint valamennyi számlára vonatkozóan igazolást kellett csatolni, a cégkivonatban ez a számlaszám szerepel, így ajánlatkérõ érvénytelenné nyilvánító döntése ez okból jogszerû volt.
<br>Kérelmezõnek észlelnie kellett volna, hogy olyan számlaszámot is tartalmaz a cégkivonata, amely már a valóságban nem létezik, így ezt az ajánlatban jeleznie kellett volna.
<br>
<br>
<br>13. A kiírással ellentétesen hiányzik a IV. fejezet 2.2. pontjára vonatkozó nyilatkozat.
<br>A dokumentáció IV. fejezet 2.2. pontja szerint ajánlattevõnek kifejezetten nyilatkoznia kell, hogy valamennyi számlavezetõ bankjától becsatolta a felhívásban elõírt tartalommal bíró pénzintézeti nyilatkozatot.
<br>A kérelmezõ álláspontja szerint ajánlata 25. oldalán e körben nyilatkozatot tett.
<br>Az ajánlat 25. oldalán kérelmezõ nyilatkozott, hogy az ajánlatban szerepeltetett pénzintézeten kívül más pénzintézet a cég részére számlát nem vezet. Ez a nyilatkozat a Döntõbizottság álláspontja szerint tartalmilag megfelel a dokumentáció IV. fejezet 2.2. pontjában elvárt követelménynek.
<br>
<br>
<br>14. Az ajánlat nem tartalmazza a 10% feletti alvállalkozó minõségbiztosítási rendszerének tanúsítványát.
<br>A Döntõbizottság megállapította, hogy a kérelmezõnek van ugyan 10% feletti alvállalkozója, de kérelmezõ õt nem a lebonyolításra, mûszaki ellenõrzésre veszi igénybe. A Döntõbizottság álláspontja szerint a felhívás szerint ugyan csatolni kellett a minõségbiztosítás tanúsítványát, azonban ennek hiánya nem érvénytelenségi ok, hanem alkalmatlanná minõsítési szempont volt.
<br>A Döntõbizottság az eljárása során megállapította, hogy ajánlatkérõ az ajánlat érvénytelenségét több érvénytelenségi okra is alapozta. A Döntõbizottság a fenti indokokra tekintettel álláspontját részletesen kifejtette, így a megállapított érvénytelenségi okok túlnyomó része vonatkozásában ajánlatkérõ döntésével egyetértett. Figyelemmel arra, hogy egy érvénytelenségi ok is megalapozza az ajánlatkérõ jogszerû döntését, így ajánlatkérõ külön elmarasztalható nem lehet abban a tekintetben, hogy egyes érvénytelenségi okok vonatkozásában döntése nem volt megalapozott.
<br>Az ajánlatkérõ alkalmatlanná minõsítési szempontot is megállapított, nevezetesen, hogy a kérelmezõnek nem áll saját alkalmazásában (munkavégzésre irányuló jogviszonyban) egy fõ árvízmentesítés, árvízvédelem szakterületen, a mérnöki kamara által kiadott vízügyi szakértõi engedéllyel rendelkezõ szakember.
<br>A kérelmezõ által becsatolt, a teljesítésbe bevonni kívánt szakemberek esetében minden esetben megjelölésre került a bevonni kívánt szakember, a munkahely engedélyének száma, és hogy az engedély mire vonatkozik.
<br>A Döntõbizottság megállapította, hogy a hiányolt végzettséggel rendelkezõ szakember az ajánlatban megnevezésre került, azonban munkahelyként nem a kérelmezõ szervezete került feltüntetésre, így nem lehetett megállapítani, hogy kérelmezõnél áll-e munkaviszonyban, vagy egyéb munkavégzésre irányuló jogviszonyban a nevesített szakember.
<br>A Döntõbizottság megjegyzi, hogy az ajánlatkérõ az érvénytelenné nyilvánító döntésérõl küldött értesítésében valóban pontatlanul hivatkozott a beszerzés tárgyára, az ugyanis nem a munkák kivitelezése, hanem az azokhoz kapcsolódó lebonyolítói feladat. Ebben a körben elírás történt, amellyel kapcsolatban jogsértés nem állapítható meg, ellenben elvárható, hogy az elírását ajánlatkérõ kijavítsa.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>A Kbt. 55. § (2) bekezdése szerint pedig az ajánlatkérõ az eredményhirdetés idõpontját - indokolt esetben - egy alkalommal, legfeljebb harminc nappal elhalaszthatja. Az ajánlatkérõ az eredeti határidõ lejárta elõtt köteles a halasztásról és annak indokáról az összes ajánlattevõt egyidejûleg, közvetlenül, írásban tájékoztatni.
<br>Kérelmezõ kifogásolta, hogy ajánlatkérõ az eredményhirdetés halasztott idõpontjáról részére nem küldött tájékoztatást.
<br>Tény, hogy a fenti idézett két rendelkezés között ellentmondás észlelhetõ a tekintetben, hogy a Kbt. 53. § (2) bekezdése kimondja, hogy az eljárás további szakaszában az érvénytelen ajánlatot tevõ nem vehet részt, ugyanakkor az 55. § (2) bekezdése szerint pedig az eredményhirdetés halasztott idõpontjáról az összes ajánlattevõt értesíteni kell.
<br>A Döntõbizottság e körben jogsértést nem állapított meg figyelemmel arra, hogy kérelmezõ ajánlatkérõ azon magatartásával, hogy az eredményhirdetés halasztott idõpontjáról tájékoztatást nem adott, jogsérelem nem érte. A közbeszerzési eljárásban a kérelmezõ jogsérelme az volt, hogy ajánlatkérõ az eljárás további szakaszából kizárta, errõl viszont az ajánlatkérõ a jogszabályban elõírt határidõben tájékoztatta, biztosítva számára a jogorvoslat lehetõségét.
<br>A Döntõbizottság az eljárása során ideiglenes intézkedést nem alkalmazott, mert annak jogszabályi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította és a h) pont alapján döntött a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 2.
<br>
<br>Dr. Engler Magdolna s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>