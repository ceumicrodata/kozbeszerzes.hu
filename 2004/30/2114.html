<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (2114/2004)
</h2>
<br>
<br>3.Kf.27.206/2003/3.
<br>A Fõvárosi ítélõtábla a MOLDOVÁN, MAROSI ÉS TÁRSAI Ügyvédi Iroda (1051 Budapest, József nádor tér 12. 1/1., ügyintézõ: dr. Moldován András ügyvéd) által képviselt Szegedi Tudományegyetem Általános Orvostudományi Kar (6720 Szeged, Tisza István kit. 107.) I. r. és az EUROMEDIC Trading Kft. (1051 Budapest, Vörösmarty tér 1.) II. r. felpereseknek a dr. Nagy László Gábor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2003. január 9. napján kelt 25.K.32.706/2002/3. számú ítélete ellen az alperes által 4. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi ítélõtábla az elsõfokú bíróság ítéletét megváltoztatja és a felperesek keresetét elutasítja.
<br>Kötelezi az I-II. r. felpereseket, hogy 15 napon belül fizessenek meg egyenként az alperesnek 50 000-50 000 (ötvenezer-ötvenezer) forint együttes elsõ és másodfokú perköltséget.
<br>Kötelezi a II. r. felperest, hogy fizessen meg a magyar államnak - az illetékhivatal külön felhívására - 10 000 (tízezer) forint kereseti és 24 000 (huszonnégyezer) forint fellebbezési illetéket.
<br>Az I. r. felperes kereseti és fellebbezési illetékét az állam viseli. Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>Az I. r. felperes a Közbeszerzési Értesítõ 2002. május 8-i számában egyszer használatos mûtéti izolációs anyagok beszerzése 83 tétel tárgyú nyílt közbeszerzési eljárást kezdeményezett ajánlati felhívás közzétételével. AII. r. felperes az eljárás lefolytatásával megbízott gazdasági társaság.
<br>Az alperes jogorvoslati kérelemre eljárva D.429/17/2002 számú határozatával megállapította, hogy az I. r. felperes megsértette a közbeszerzésekrõl szóló 1995. évi XL. törvény (a továbbiakban: Kbt.) 52. § (2) bekezdés d) pontjára tekintettel az 52. § (1) bekezdését, a 34. § (3) bekezdés a) pontjára és a 34. § (4) bekezdésére tekintettel az 55. § (6) bekezdését, majd a Kbt. 79. § (6) bekezdésében biztosított jogkörében hivatalból eljárva megállapította, hogy az L r. felperes megsértette a Kbt. 55. § (4) bekezdését és a 61. § (1) bekezdését, ezért 43 tételre vonatkozó közbeszerzési eljárást lezáró döntését megsemmisítette, és az I. r. felperessel szemben 4 millió Ft, a II. r. felperessel szemben 2 millió Ft bírságot szabott ki. Egyebekben a jogorvoslati kérelmet elutasította. A bírság kiszabásánál figyelembe vette, hogy az eljárást lezáró döntés megsemmisítése által a jogsérelem reparálható, valamint hogy a jogsértések a közbeszerzési eljárás több részét (bírálati részszempontok, az ajánlatok figyelembevétele, érvénytelenség, értékelés) érintették. A II. r. felperes vonatkozásában tekintettel volt arra, hogy a felelõs személy üzleti tevékenysége körében hivatásszerûen foglalkozik más szervezetek közbeszerzési eljárásainak lebonyolításával.
<br>Az alperes határozata ellen a felperesek terjesztettek elõ keresetet. A határozatnak a jogsértéseket megállapító rendelkezéseit nem vitatták, kereseti kérelmük a határozatnak a bírság kiszabásával kapcsolatos rendelkezéseire vonatkozott. Kereseti kérelmük e vonatkozásban a határozat megváltoztatására és a bírság összegének a minimális l-l millió forintra történõ leszállítására vonatkozott. Álláspontjuk szerint a kiszabott bírság a beszerzés 32 198 310 Ft értékéhez, valamint a jogsérelem reparálhatóságához képest eltúlzottan magas. Ilyen magas összegû bírság kiszabása példátlan az alperesi gyakorlatban. Ennek igazolására összeállítást készítettek az alperes bírságolási gyakorlatáról. Hivatkoztak még arra, hogy az alperes nem értékelte kellõen az eljárás során tanúsított segítõ, együttmûködõ magatartásukat, és azt, hogy õket elmarasztalás korábban még nem érte.
<br>Az elsõfokú bíróság az alperes határozatának bírságot kiszabó rendelkezését hatályon kívül helyezte, és az alperest a felperesek terhére kiszabandó bírsággal kapcsolatban új eljárásra kötelezte. A felperes részére perköltséget állapított meg. Indokolásában hivatkozott a Kbt. 79. § (1) bekezdése folytán alkalmazandó államigazgatási eljárás általános szabályairól szóló 1957. évi IV. törvény (a továbbiakban: Áe.) 26. § (1) bekezdésére és 43. § (1) bekezdésére és megállapította, hogy az alperes határozata a tényállás tisztázási és indokolási kötelezettség követelményének nem tett eleget. A Kbt. 88. § (5) bekezdése értelmében a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ, együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani. A bírság összegének megállapítása körében a törvény az alperes döntését korlátozza egyrészt azzal, hogy meghatározza annak minimális és maximális összegét, másrészt azzal, hogy meghatározza az értékelendõ szempontok körét. Megállapította, hogy az alperesi határozat, különösen a II. r. felperes vonatkozásában olyan általánosságokat tartalmaz, amelybõl a konkrét elbírálás indokai nem állapíthatók meg, így az sem, hogy a kötelezõen vizsgálandó szempontokat figyelembe vette-e. A határozat nem terjed ki arra, hogy milyen körülményeket vizsgált még az alperes a jogsérelem reparálásán és a jogsértések mennyiségén túl. Ezért határozata a bírság vonatkozásában megalapozatlan, és nem jogszerû. Az elsõfokú bíróság iránymutatást adott a megismételt eljárásban figyelembe veendõ és kötelezõen vizsgálandó szempontokra.
<br>Az elsõ fokú ítélet ellen az alperes terjesztett elõ fellebbezést annak megváltoztatása és a felperesek keresetének elutasítása érdekében. Arra hivatkozott, hogy határozatát összességében kell figyelembe venni, ennek során a feltárt jogsértéseket részletesen ismertette, a Kbt. 88. § (5) bekezdésében nevesített körülményekbõl a jogsérelem súlya meghatározásra került, igaz, hogy nem a határozatnak a kifejezetten a bírságra vonatkozó indokolási részében. Az eljárást segítõ együttmûködõ magatartással kapcsolatban a határozat azért nem tartalmaz megállapítást, mert ezzel az I. r. felperes csak törvényben rögzített kötelezettségét teljesítette, az ismételt jogsértések vizsgálata csak akkor releváns, ha ténylegesen ismételt jogsértés történt. Értékelte az eset összes körülménye körében a jogsérelem reparálhatóságát, a jogsértések kiterjedését a közbeszerzési eljárás egészére, ül. több részletére, a bírság megfelelt a törvényi elõírásoknak és a határozat kellõ mértékû indokolást is tartalmazott.
<br>Az I., II. r. felperesek ellenkérelmükben az elsõ fokú ítélet helybenhagyását kérték annak helyes indokai alapján.
<br>Az alperes fellebbezése alapos.
<br>Helyesen hivatkozott az elsõfokú bíróság a Kbt. 2002. január l-jétõl hatályos 88. § (1) bekezdésének/) pontjára, amely rendelkezés jogsértés esetén a bírság kiszabását kötelezõvé teszi. Helyes a bírság összegének megállapításánál irányadó szempontokat tartalmazó Kbt. 88. § (5) bekezdésének felhívása is. Részletesen kifejtett érvelése az egységes elbírálás követelménye és az arányosság elvének érvényesülése körében is helytálló megállapításokat tartalmaz. Nem osztja azonban a másodfokú bíróság azt a következtetését, amely szerint az eset összes körülményei vizsgálatánál a különbözõ, a konkrét esethez fûzõdõ, egyedileg meghatározott szempontok értékelésén túl nem lehet eltekinteni a törvényi felsorolást tartalma szerint meghatározott szempontok nevesítésétõl, mert a Kbt. azt kötelezõen elõírja. A Kbt. hivatkozott rendelkezésébõl ez a megállapítás nem vezethetõ le. Mint arra az elsõfokú bíróság helyesen rámutatott, a törvény éppen azért nem tartalmazza taxatív felsorolásként az értékelési szempontokat, mert azzal szükségtelenül megkötné a jogalkalmazó kezét és akadályozná a szabad mérlegelés lehetõségét, ezzel a bírságolás mechanikus szempontok szerinti alkalmazását teremtve meg. Az "így különösen" megfogalmazás segítséget kíván nyújtani a jogalkalmazónak abban, hogy "az eset összes körülménye" vizsgálatakor a lehetõ legkörültekintõbben járjon el. Nincs azonban akadálya annak, hogy a jogszabályban kiemelt szempontok hiányában azok a határozatból kimaradjanak. Helyesen érvelt az alperes azzal, hogy a határozat egésze vizsgálandó a bírság kiszabásának jogszerûsége vizsgálata során. A határozat szerkezetébõl következik, hogy pl. a jogsértések súlyát, terjedelmét és részletes indokolását a határozat jogi indokolásának elsõ része tartalmazza, míg az ennek eredményeként alkalmazott bírság mértékének megállapításánál elegendõ ezekre csak utalni, de megismételni felesleges, mert az a határozat szerkezetét megbontaná.
<br>Az alperes határozatában feltárta és kellõ mélységben értékelte mindkét felperes vonatkozásában a mérlegelés szempontjait, azok a határozatból teljes mértékben megismerhetõk voltak. E vonatkozásban az alperes mind tényállás-megállapítási, mind indokolási kötelezettségének eleget tett. Szükségtelen a Kbt.-be ütközõ magatartás ismételt tanúsítására utalni, ha ilyen magatartás nem valósult meg. Az eljárást segítõ, együttmûködõ magatartás tanúsításának megállapításához az a jogorvoslati eljárásban tett bejelentés, hogy a szerzõdést a nyertessel nem köti meg az I. r. felperes az eljárás lezárásáig, nem elegendõ, mert érdemi segítséget az eljárás mielõbbi befejezése érdekében nem jelent ez elvárás a közbeszerzés résztvevõivel szemben. A másodfokú bíróság megállapította, hogy a bírságolásnál figyelembe vett szempontok és azok indokai - ellentétben az elsõfokú bíróság álláspontjával - a határozatból a konkrét ügy kapcsán meghatározhatóak voltak. Önmagában az a megállapítás, hogy a II. r. felperes közbeszerzési eljárások lebonyolítására szakosodott cég, vele szemben fokozott elvárást fogalmaz meg, mulasztása, jogsértései nem magyarázhatók azzal, hogy több ügyet ellátva nagyobb hibaszázalékkal dolgozik.
<br>Mindezek alapján a Fõvárosi ítélõtábla megállapította, hogy az alperes indokolási kötelezettségének eleget tett, a mérlegelés szempontjai megállapíthatók voltak, azok alkalmazására helyesen került sor. Az alperes döntését mérlegelési jogkörében eljárva hozta meg, annak felülmérlegelésére - amennyiben a jogsértés ténye nem vitatott - nincs jogszabályi lehetõsége a bíróságnak, és nem veheti figyelembe a felperesek által hivatkozott bírságolási gyakorlatot sem, mert a kiszabott bírságot mindig a konkrét esetre vetítetten kell megállapítani.
<br>A fentiekre tekintettel a Fõvárosi ítélõtábla a polgári perrendtartásról szóló 1952. évi III. törvény (a továbbiakban: Pp.) 253. § (2) bekezdése értelmében az elsõfokú bíróság ítéletét megváltoztatta és a felperesek keresetét elutasította.
<br>A sikeresen fellebbezõ alperes együttes elsõ és másodfokú perköltségét a felperesek a Pp. 78. § (1), (2) és 79. § (1) bekezdése alapján kötelesek megfizetni.
<br>A tárgyi illetékfeljegyzési jog folytán le nem rótt kereseti és fellebbezési illetéket az illetékekrõl szóló 1990. évi XCIII. törvény (a továbbiakban: Itv.) 39. § (3) bekezdés c) pontja, a 46. § (1) bekezdése értelmében a költségmentességrõl szóló 6/1986. (VI. 26.) IM rendelet 13. § (2) bekezdés alapján köteles a II. r. felperes megtéríteni. Az I. r. felperest az Itv. 5. § (1) bekezdésének c) pontja alapján megilletõ illetékmentességre tekintettel a reá háruló illetéket a 6/1986. (VI. 26.) IM rendelet 14. §-a alapján az állam viseli.
<br>Budapest, 2004. február 4.
<br>Dr. Sára Katalin s. k.,	Dr. Páldy Zsuzsanna s. k.,
<br>a tanács elnöke	elõadó bíró
<br>Dr. Matheidesz Ilona s. k.,
<br>bíró
<br>
<br>
<br><br></body></html>