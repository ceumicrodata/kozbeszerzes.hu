<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2127/2004)
</h2>
<br>1024 Budapest, Margit krt. 85.
<br>Ikt.sz.: D.6/14/2004.
<br>
<br>Tárgy: a 3T FÕÉP Kft. jogorvoslati kérelme a Budapesti Módszertani Szociális Központ és Intézményei ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A 3T FÕÉP Fõvállalkozó Építõipari Kivitelezõ Kft. (1202 Budapest, Nagykõrösi út 123-125., a továbbiakban: kérelmezõ) jogorvoslati kérelmének, melyet a Budapesti Módszertani Szociális Központ és Intézményei (1134 Budapest, Dózsa György út 152., nevében eljár: Beruházó Bonyolító Mérnöki Iroda Bt., 1165 Budapest, Hunyadvár u. 26., a továbbiakban: ajánlatkérõ) ,,Budapest VIII., Kálvária u. 23. szám alatt lévõ átmeneti szálló felújítása, 48 férõhely kialakításával'' tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 52. § (2) bekezdés d) pontjára tekintettel a Kbt. 53. § (2) bekezdését és a Kbt. 59. § (1) bekezdését, ezért a Döntõbizottság az ajánlatkérõvel szemben 2 000 000 Ft, azaz kettõmillió forint bírságot szab ki. Egyebekben a kérelmezõ jogorvoslati kérelmét elutasítja.
<br>A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül, 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.
<br>Ajánlatkérõ 2003. október 29-én a Közbeszerzési Értesítõ (K. É.) 44. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.
<br>Az ajánlati felhívás 16. pont 7. francia bekezdésében írta elõ, hogy ajánlattevõknek a pályázat oldalait folyamatos sorszámozással, aláírással és tartalomjegyzékkel kell ellátni.
<br>A 10. francia bekezdésében rögzítette, hogy hiánypótlásra nem biztosít lehetõséget.
<br>Ajánlatkérõ felhívását a számlaszám helyesbítése miatt 2003. november 5-én módosította.
<br>Ajánlatkérõ megfelelõ ajánlat összeállításának elõsegítésére dokumentációt készített, amely tartalmazta a részletes ajánlattételi elõ írásokat, nyilatkozatmintákat, a vállalkozási szerzõdéstervezetet, valamint az árazatlan költségvetést.
<br>A dokumentáció 2. oldalán szerepelt egy, ajánlattevõk által kitöltendõ felolvasólap. A dokumentáció 10. oldalán 5.1. pontban rögzítette ajánlatkérõ, hogy mit kell az ajánlattevõknek az ajánlathoz mellékelni. Ezen elõ írások között a dokumentáció 11. oldalán az alvállalkozókra vonatkozóan ajánlatkérõ rögzítette, hogy amennyiben harmadik felet - alvállalkozót - 10% alatti mértékben kíván bevonni a nyertes, meg kell nevezni az alvállalkozásba adott munkanemeket, valamint rövid bemutatást és referenciákat kérni az alvállalkozókról.
<br>Ajánlatkérõ 2003. december 1-jén helyszíni konzultációt és bejárást tartott, melyen az elhangzott kérdéseket válaszolta meg.
<br>Az ajánlattevõi kérdések között szerepelt a PROGRESS-B '90 Kft. részérõl az oldalszámozásra vonatkozó kérdés, miszerint erõsítse meg ajánlatkérõ azon bejáráson elhangzott információt, hogy a pályázati anyag minden odalát, az üres oldalakat is beleértve sorszámozni és szignálni kell.
<br>Ajánlatkérõ válasza az volt, hogy igen, a pályázati kiírásban oldalszámozás és szignálás került kiírásra. Ennek elhagyása a Kbt. szerint a pályázat érvénytelenségét vonja maga után.
<br>Az ajánlattételi határidõ 2003. december 16-án volt, melyre 14 ajánlat érkezett, közte a kérelmezõ részérõl is.
<br>A bontás alkalmával ajánlatkérõ a kérelmezõ ajánlatával kapcsolatban rögzítette, hogy az ajánlat felolvasólapot nem tartalmazott.
<br>Az ajánlatokat az ajánlatkérõ által felkért lebonyolító megvizsgálta, majd megtette döntés-elõkészítõ javaslatát a bíráló- bizottság részére. A lebonyolító döntés-elõkészítõ anyagában a kérelmezõ ajánlatának érvénytelenségét javasolta megállapítani, az alvállalkozók által végzendõ egyes munkanemek értékének 10%-ot meghaladó mértékére tekintettel az alvállalkozók bemutatásának hiánya miatt, a 10% alatti alvállalkozók bemutatásának hiánya miatt, a felolvasólap hiánya és az oldalszámozás nem megfelelõ volta miatt.
<br>Ajánlatkérõ értékelõbizottsága 2003. december 30. napján értékelte az ajánlatokat. Az értékelésre a lebonyolító által készített elõkészítõ anyag ismeretében került sor. A bírálóbizottság döntése értelmében a kérelmezõ ajánlata érvénytelen, mert az ajánlatban szereplõ szerzõdéstervezet szerint alvállalkozót 10%-t meghaladóan venne igénybe, azonban az alvállalkozókra vonatkozó iratokat nem csatolt. Hiányként került megállapításra továbbá, hogy a kérelmezõ a megjelölt 10% alatti alvállalkozók bemutatását is elmulasztotta, valamint a felolvasólap sem szerepelt az ajánlatban.
<br>A bírálóbizottsági jegyzõkönyv tartalmazta, hogy a lebonyolító elõkészítõ irata a jegyzõkönyv részét képezi.
<br>Ajánlatkérõ 2003. december 31-én hirdetett eredményt, mely szerint az eljárás nyertese a GESZTELYI Rt., míg kérelmezõ ajánlata érvénytelen.
<br>Ajánlatkérõ az összegzést elkészítette, mely szerint kérelmezõ ajánlata azon okból érvénytelen, mert alvállalkozókat 10% feletti összegben alkalmazna, de azok pályázati anyagát nem mellékelte.
<br>Kérelmezõ 2003. október 31. napján nyújtott be jogorvoslati kérelmet, melyben ajánlata érvénytelenné nyilvánítását sérelmezi.
<br>Indoklásul elõadta, hogy azt az ajánlatkérõ megalapozatlan ok miatt nyilvánította érvénytelennek, ugyanis az ajánlatban egyértelmûen nyilatkoztak, hogy 10% feletti alvállalkozót nem kívánnak igénybe venni, így ajánlatkérõ kizárását jogsértõnek tartja.
<br>Tárgyaláson tett nyilatkozatában hivatkozott arra, hogy az ajánlat cégismertetõjében azt is közölték, hogy fõvállalkozóként milyen feladatot látnak el, és erre tekintettel alvállalkozókkal milyen körben kötnek szerzõdést. Az ajánlatkérõ által hivatkozott további érvénytelenségi okok körében elismerte, hogy a megjelölt alvállalkozók bemutatása és referenciái nem szerepelnek az ajánlatban, valamint azt is, hogy felolvasólapot nem tartalmaz az ajánlat, valamint hogy az ajánlatban az üres oldalak nem kerültek számozásra, illetve adminisztrációs hiba miatt egyes olyan oldalak sem, amelyek nem voltak üresek. Ezen kifogások körében kérelmezõ hivatkozott azonban arra, hogy az összegzés ezeket nem tartalmazta.
<br>Ajánlatkérõ észrevételében a jogorvoslati kérelem elutasítását kérte. Indoklásul elõadta, hogy a kérelmezõ ajánlata 18. lapján szereplõ összesítõ táblázatában rögzítette az egyes munka nemek költségeit, míg a vállalkozási szerzõdéstervezetben 10 alvállalkozó teljesítésbe történõ bevonását jelezte, megadva a munkanemeket. Mivel a kérelmezõ nem jelölte meg az alvállalkozók foglalkoztatásának mértékét, a munkanemek összesítõjében meghatározott forintösszegeket összekapcsolták a szerzõdéstervezetben megjelölt munkanemekkel, és ebbõl az derült ki, hogy egyes munkanemek esetében a bevonás mértéke meghaladja a közbeszerzés értékének 10%-át. Mivel pedig a pályázatból nem kaptak információt a teljesítésbe bevont alvállalkozókról, ezért került kérelmezõ ajánlata érvénytelenné nyilvánításra. Ajánlatkérõ hivatkozott továbbá arra is, hogy a kérelmezõ esetében az érvénytelenségnek további indokai is voltak, abban az oldalszámozás hiánya is szerepelt, sajnálatos módon adminisztrációs hiba miatt az érvénytelenség egyes indokai az összegzésben nem kerültek ismertetésre, ez azonban ajánlatkérõ megítélése szerint a döntésük helyességét nem befolyásolja.
<br>A Döntõbizottság ideiglenes intézkedést nem alkalmazott, ajánlatkérõ a szerzõdést a nyertes ajánlattevõvel 2004. január 15. napján megkötötte.
<br>A Döntõbizottság a rendelkezésére bocsátott iratanyag alapján a Kbt. 79. § (6) bekezdése alapján a jogorvoslati eljárás keretében a vizsgálat tárgyává tette azt is, hogy a nyertes megfelelt-e ajánlatkérõ által elõre közölt elvárásoknak a sorszámozás, illetve a 10% alatti alvállalkozók bemutatása körében, így ajánlatkérõ megfelelõen alkalmazta-e a Kbt. 52. § (2) bekezdésében foglaltakat, s errõl feleket írásban tájékoztatta és nyilatkozattételre hívta fel.
<br>Ajánlatkérõ a hivatalból történõ vizsgálatra tekintettel észrevételben közölte, hogy észlelték ugyan, hogy a költségvetés üres oldalai nem kerültek számozásra a nyertes ajánlatában, de ezt a költségvetést készítõ program sajátosságának tekintették és elfogadták folyamatos számozásnak.
<br>A Döntõbizottság megállapította, hogy a kérelmezõ jogorvoslati kérelme részben megalapozott az alábbi indokok alapján:
<br>A Döntõbizottságnak a Kbt. 76. § (1) bekezdésében rögzített hatáskörében - a kérelem keretei között, illetõleg a hivatalbóli vizsgálatra tekintettel abban a kérdésben kellett állást foglalnia, hogy a kérelmezõ ajánlatai az ajánlatkérõ által megjelölt okok körében a felhívás, illetve a dokumentációban elõírt ajánlatkérõi elõ írásokat teljesítette-e. Másrészt választ kellett adni arra a kérdésre, hogy a nyertes ajánlattevõ a kérelmezõ ajánlatával szemben felhozott kifogások körében kielégítette-e az elõ írásokat, így ajánlatkérõ döntése az érvénytelenség, valamint a nyertes személye körében jogszerû volt-e.
<br>Elsõdlegesen a Döntõbizottság megállapította, hogy a jelen ügyben a kérelmezõ ajánlatának érvénytelenségét eredményezõ döntés alapját a lebonyolító által elkészített értékelési anyagban megjelölt okok képezték, illetõleg ajánlatkérõ bírálóbizottsága által 2003. december 30. napján tartott értékelõ ülésen hozott döntések. Az ajánlatkérõ által a jogorvoslati eljárásban ismertetett indokokat tehát ajánlatkérõ nem utóbb, az eredményhirdetést követõen állapította meg, ezért az érvénytelenségi döntés jogszerûségének felülvizsgálata körében a belsõ értékelési anyagban megjelölt okokat vette figyelembe a Döntõbizottság.
<br>A Kbt. 26. § (2) bekezdés második fordulata értelmében az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdés alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>
<br>
<br>1. A 10% feletti alvállalkozók bevonásának megállapításán alapuló, az alvállalkozókra elõírt követelmények nemteljesítése mint érvénytelenségi ok:
<br>Ajánlatkérõ az ajánlati felhívás 16. pont 2. francia bekezdésében elõírta, hogy a közbeszerzés értékének 10% meghaladó mértékben igénybe venni kívánt alvállalkozók tekintetében be kell nyújtani a Kbt. 46. § (1)-(2) bekezdéseiben meghatározott igazolásokat. Ezzel összefüggésben a kiadott dokumentációban ajánlatkérõ nyilatkozatmintát adott ki, mely szerint elvárta az ajánlattevõktõl, hogy nyilatkozzanak a Kbt. 43. § (2) bekezdés a) , b) , és c) pontjaira tekintettel. A dokumentáció 11. oldalán ajánlatkérõ rögzítette, hogy 10% feletti alvállalkozók esetén a kiírás feltételeinek is meg kell felelni.
<br>Kérelmezõ ajánlatának 288. oldalán egyértelmûen nyilatkozott a Kbt. 43. § (2) bekezdés b) és c) pontjai vonatkozásában, hogy a teljesítésbe a vállalási összeget 10% meghaladó mértékben nem vonnak be alvállalkozót, valamint egyetlen szervezetet, személyt sem, valamint nyilatkozott a Kbt. 43. § (2) bekezdés a) pontjára is.
<br>A kérelmezõ ajánlatának 228. oldalán csatolt cégismertetõben azt is közölte, hogy vállalkozóikkal csak a díjra kötnek szerzõdést, mivel az egyéb feladatokat maguk végzik.
<br>Az ajánlat részét képezõ szerzõdéstervezetben az alvállalkozók bevonásánál a munkanemek megjelölésénél nem volt olyan ajánlattevõi nyilatkozat, hogy az adott munkanem teljes egészét kívánja elvégeztetni a megjelölt alvállalkozókkal, illetve milyen mértékben kívánja azokat igénybe venni.
<br>Ajánlatkérõ a kérelmezõ ajánlatában szereplõ konkrét nyilatkozatok, ajánlatok, ismertetõk figyelmen kívül hagyásával, az ajánlat tartalmával ellentétesen arra az álláspontra helyezkedett, hogy a kérelmezõ 10% feletti mértékben vesz igénybe alvállalkozót, és e körben úgy döntött, hogy a megjelölt munkanemeknél teljes egészében végzi a teljesítést a megjelölt alvállalkozó. A Döntõbizottság megítélése szerint a kérelmezõi ajánlat fent hivatkozott részei nem támasztják alá az ajánlatkérõi megállapítást, sõt azon megállapítással ellentétes nyilatkozatok, vállalások találhatóak az ajánlatban.
<br>Miután pedig a kérelmezõi ajánlat tartalma alapján az állapítható meg, hogy kérelmezõ 10% feletti alvállalkozót nem vesz igénybe, így kérelmezõt nem kötelezte azon ajánlatkérõi elvárás, hogy a pénzügyi, gazdasági és mûszaki alkalmasság megítélésre vonatkozó igazolásokat a 10% feletti alvállalkozókra is csatolja.
<br>A fentiek alapján ajánlatkérõ a kérelmezõi ajánlat tartalmától eltérõen mondta ki az alvállalkozói bevonás 10% feletti mértékét, és ezzel összefüggésben alaptalanul hiányolta az ilyen alvállalkozók bemutatásának elmaradását. Mivel pedig a kérelmezõ ajánlata nem szenvedhetett hiányban a 10% feletti alvállalkozók bemutatása körében, ajánlatkérõ jogszerûtlenül jelölte meg érvénytelenségi okként az összegzésben, hogy kérelmezõ 10% feletti alvállalkozókat foglalkoztat, de azok pályázati anyagát nem mutatta be.
<br>
<br>2. Az ajánlat folyamatos oldalszámozásának elmulasztása, mint érvénytelenségi ok:
<br>Ajánlatkérõ a felhívás 16. pont 9. francia bekezdésében elõírta, hogy a pályázatot folyamatos sorszámozással kell ellátni. Az ajánlattételi szakaszban megtartott helyszíni konzultáción ajánlattevõi kérdésre válaszolva rögzítésre került, hogy az oldalszámozás körében ajánlatkérõ elvárja az ajánlat üres oldalainak a számozását is.
<br>Az ajánlatkérõ tartalmi és formai követelményeinek való megfelelõséget az alapelvekre tekintettel minden ajánlattevõ esetében azonosan kell vizsgálni. A fenti rendelkezéseknek való megfelelés vonatkozásában megvizsgálva mind a kérelmezõ, mind a nyertes ajánlatát megállapítható, hogy egyik ajánlat sem teljesítette az ajánlatkérõ elvárását a folyamatos oldalszámozás tekintetében.
<br>Kérelmezõ ajánlatának üres oldalait, ajánlatkérõ - konzultáción pontosított - elõ írása ellenére nem számozta, ezáltal nem teljesítette az ajánlatkérõ erre irányuló igényét.
<br>Megállapítható volt azonban az is, hogy a nyertesnek kihirdetett ajánlattevõ ajánlata is hiányos volt a sorszámozást illetõen, mivel az ajánlat sem a sorszámozás folyamatosságára, sem az üres oldalak számozására vonatkozó követelményt nem elégítette ki. A nyertes ajánlattevõ ajánlatának a költségvetési része egyrészt nem követi az ajánlat sorszámozását, mivel az ajánlatban a 175. oldal után 2 nem üres oldal és 3 üres oldal számozása kimarad, majd újra az 1. oldal következik. Az ajánlat költségvetési részén továbbá az üres oldalak nem kerültek számozásra.
<br>A fent ismertetettek alapján egyértelmûen rögzíthetõ, hogy a nyertesnek választott ajánlattevõ ajánlata nem felelt meg a felhívásban közölt elvárásnak, amely a folyamatos sorszámozást jelentette, így ajánlatkérõ jogsértõen járt el, amikor a számozásra vonatkozó elõ írást hiányosan teljesítõ - késõbb nyertesnek hirdetett - ajánlattevõvel szemben nem állapította meg és nem alkalmazta a szükséges jogkövetkezményt.
<br>Ajánlatkérõ a közbeszerzési eljárásban a fentiek miatt megsértette a Kbt. 52. § (2) bekezdés d) pontját, amikor a nyertes ajánlattevõ ajánlatát nem minõsítette érvénytelennek, valamint a Kbt. 53. § (2) bekezdést, amikor az érvénytelen ajánlattevõt az eljárás további szakaszából nem zárta ki. Mivel a GESZTELYI Kft. ajánlata érvénytelen volt, nem vehetett volna részt az ajánlatok értékelésében, így az eljárás nyertese sem lehetett volna jogszerûen, ajánlatkérõ ezáltal megsértette a Kbt. 59. § (1) bekezdését, amikor érvénytelen ajánlattevõt hirdetett ki az eljárás nyertesének.
<br>
<br>
<br>3. A 10% alatti alvállalkozók bemutatásának és referenciáinak hiánya mint érvénytelenségi ok:
<br>Ajánlatkérõ a dokumentáció 11. oldalán az alvállalkozókra vonatkozó pontban azt is rögzítette, hogy amennyiben harmadik felet - alvállalkozót - 10% alatt mértékben kíván bevonni a nyertes, meg kell neveznie az alvállalkozásba adott munkanemeket, valamint rövid bemutatást és referenciákat kér az alvállalkozókról.
<br>A dokumentáció részét képezõ szerzõdéstervezet 19. pontjában az alvállalkozók bemutatásánál feltételként az került rögzítésre, hogy a szerzõdés aláírásával egyidejûleg kell bejelenteni az alvállalkozókat.
<br>Ajánlatkérõnek a fent hivatkozott elõ írásainak a tartalma - figyelemmel a Kbt. 43. § (2) bekezdés a) pontjában, illetõleg a Kbt. 43. § (3) bekezdésében foglaltakra - akként értelmezhetõ, hogy a 10% alatti alvállalkozók megnevezése és referenciákkal történõ bemutatása a nyertesnek kiválasztott ajánlattevõ vonatkozásában áll fenn kötelezettségként.
<br>Ajánlatkérõ nem is kifogásolta a nyertes ajánlattevõ esetében a 10% alatti alvállalkozók megnevezésének, referenciákkal való bemutatásának hiányát, ugyanakkor a nyertes ajánlata alapján 10% alatt egyes munkanemekre alvállalkozót kívánt igénybe venni.
<br>Ajánlatkérõ azonban a kérelmezõ esetén mégis eltérõen értelmezte és alkalmazta a fent hivatkozott elõ írásait, mivel hiányként értékelte, hogy kérelmezõ nem mutatja be a 10% alatti alvállalkozóit.
<br>A Döntõbizottság álláspontja szerint ajánlatkérõ kérelmezõ ajánlatával szemben alaptalanul jelölte meg hiányként a 10% alatti alvállalkozók bemutatásának hiányát. A dokumentáció - összhangban a Kbt. 43. § (2) bekezdés a) és 43. § (3) bekezdésével - elõ írásai alapján ilyen kötelezettség nem terhelte ajánlattevõket, ezért kérelmezõ sem tért el - mint ahogy a nyertes esetén sem került kifogásolásra - a dokumentáció elõ írásaitól, így ajánlata nem volt hiányosnak tekinthetõ e körben.
<br>
<br>
<br>4. A felolvasólap nem szerepeltetése az ajánlatban mint hiányosság:
<br>Az ajánlati dokumentáció 2. oldala tartalmazott egy kitöltendõ felolvasólapot ajánlatkérõ által meghatározott tartalom és forma mellett.
<br>A kérelmezõ ajánlata azonban a dokumentációban kiadott felolvasólapot nem tartalmazta, ezt a körülményt ajánlatkérõ már a bontás során rögzítette. A felolvasólap hiányát maga a kérelmezõ sem vitatta.
<br>A kérelmezõ tehát nem teljesítette a dokumentáció elvárását, mely szerint felolvasólapot kell szerepeltetni, így a kérelmezõi ajánlat hiányos volt, ezért erre vonatkozó megállapítása ajánlatkérõnek helyes és jogszerû volt.
<br>A fenti indokok alapján egyértelmûen megállapítható, hogy a nyertes ajánlattevõ a sorszámozásra, míg a kérelmezõ szintén a sorszámozásra, valamint a felolvasólap szerepeltetésére tekintettel nem teljesítette maradéktalanul az ajánlati felhívásban, illetve dokumentációban meghatározott ajánlatkérõi elvárásokat.
<br>Ajánlatkérõ azzal tehát, hogy a nyertes ajánlatát érvényesnek tekintette és nem került az eljárásból kizárásra, megsértette a Kbt. 52. § (2) bekezdés d) pontját és a Kbt. 53. § (2) bekezdését.
<br>Tekintettel továbbá arra, hogy az ajánlatkérõ érvénytelen ajánlattevõt hirdetett ki nyertesnek, megsértette a Kbt. 59. § (1) bekezdését is, miután érvénytelen ajánlat a eljárás további szakaszában nem vehetne részt, így az eljárás nyertesének sem lehetett jogszerûen kihirdetni.
<br>A fent leírtakra figyelemmel a Döntõbizottság a Kbt. 76. § (1) bekezdésében és a 79. § (6) bekezdésben rögzített hatáskörében eljárva a rendelkezõ részben foglaltak szerint határozott, és a Kbt. 88. § (1) bekezdés c) pontja alapján megállapította a rendelkezõ részben meghatározott jogsértés megtörténtét, valamint az f) pont alapján bírságot alkalmazott.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg. A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.
<br>A Döntõbizottság a bírság összegének megállapításakor a Kbt. 88. § (5) bekezdésben foglaltakat vette figyelembe, e körben egyrészt az elkövetett jogsérelem súlyára volt tekintettel, mivel ajánlatkérõ nem nyilvánította a nyertes ajánlatát érvénytelennek és az ajánlatkérõ által elkövetett jogsértés nem reparálható, hiszen a szerzõdés megkötésre került.
<br>A Döntõbizottság megítélése szerint ajánlatkérõ az ajánlatok érvényessége vizsgálatának körében jogsértõ módon járt el, és ennek eredményeként érvénytelen ajánlatot tett társasággal kötött szerzõdést, azonban a beszerzés értékére (szerzõdéses nettó érték: 59 283 717 Ft) is figyelemmel a kiszabott bírságot a fentiekre tekintettel szükségesek, de egyben elegendõnek ítélte. A kiszabott bírság a szerzõdéses (nettó) érték 3,3%-a.
<br>A költségek viselésérõl a Kbt. 88. § (1) bekezdés h) pontja alapján döntött. A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 12.
<br>
<br>Dr. Sárkány Izolda s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>