<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (2148/2004)
</h2>
<br>
<br>13.K.32.273/2003/2.
<br>A Fõvárosi Bíróság a Sulyok József polgármester által képviselt Tiszavasvári Város Önkormányzata (4440 Tiszavasvári, Városháza tér 4.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (l024Budapest, Margit krt. 85., hiv. sz.: D.322/11/2003.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 10 000 Ft (tízezer forint) perköltséget.
<br>A kereseti illetéket az állam viseli.
<br>Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Fõvárosi ítélõtáblához címezve benyújtani.
<br>
<br>INDOKOLÁS
<br>
<br>Az Alkaloida Vegyészeti Gyár Rt. volt tiszavasvári hulladéklerakó telepének kármentesítése a 2401/1997. (XII. 8.) Korm. határozat alapján 1997-ben kezdõdött a Környezetvédelmi és Vízügyi Minisztérium szakmai felügyelete és az ÁPV Rt. finanszírozása mellett. A Tiszántúli Környezetvédelmi Felügyelõség 224/10/1997 számú - kármentesítésre kötelezõ - határozatának kötelezettje a hulladéklerakó telep jelenlegi tulajdonosa, a felperesi önkormányzat.
<br>A felperes mint megrendelõ és az ÁPV Rt. mint finanszírozó a kárelhárítási feladatok elvégzésére 1997. december 23-án kötött vállalkozási szerzõdést 2003. április 11-én azonnali hatállyal felmondta, mert a vállalkozó nem teljesítette a szerzõdéses kötelezettségeit.
<br>A kárelhárítási feladatok folytatásának szükségessége miatt a felperes mint ajánlatkérõ az ÁPV Rt. egyetértésével a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdés c) pontja alapján hirdetmény közzététele nélküli tárgyalásos eljárást indított. Ajánlati felhívását 2003. június 16-án küldte meg az Agruniver Holding Kft., a Tiszamelléki Víz-Közmû és Mélyépítési Vállalkozás és a Városüzemeltetési Közhasznú Társaság részére.
<br>Az alkalmazott eljárásfajta választását a felperes azzal indokolta, hogy a korábbi vállalkozási szerzõdés felmondását követõen a kármentesítési munkálatok folytatása a szennyezés kijutása megelõzésének érdekében a lehetõ leghamarabb indokolt. A rendkívüli sürgõsséget alátámasztja, hogy a Környezetvédelmi Felügyelõség helyszíni bejárás, illetve mérési eredmények alapján a 132/1997. (VII. 24.) Korm. rendelet 11. § (2) bekezdés b) pontja, illetve 12. § b) pontja szerint II. fokozatú, a mai napig érvényben lévõ vízminõség-védelmi készültséget rendelt el.
<br>Az ajánlati felhívás 2. b) pontja szerint a felperes a Tiszavasvári 0301/2,0303,0304 és 0305 helyrajzi számú területen fekvõ, volt Alkaloida hulladéklerakó telep kármentesítési munkái során megvalósult létesítmények még hátralévõ próbaüzemeltetési feladatainak elvégzésére kérte határozott idõre kötendõ vállalkozással vegyes megbízási szerzõdésre vonatkozó ajánlat benyújtását.
<br>Az ajánlati felhívás 11. a) pontjában a felperes meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket. E körben elõírta, hogy az ajánlattevõnek rendelkeznie kell a feladat ellátásához szükséges munkagép háttérrel.
<br>Az ajánlati felhívás 11. b) pontja szerint a felperes alkalmatlannak minõsíti a szerzõdés teljesítésére az ajánlattevõt akkor
<br>is, ha a bemutatott mûszaki erõforrások, illetve háttér minden kétséget kizáróan nem alkalmas a szerzõdés tárgyát képezõ feladat ellátására.
<br>Az ajánlati felhívás 13. a) pontja értelmében az ajánlatok elbírálása az összességében legelõnyösebb ajánlat kiválasztásával történik az alábbi - 1-tõl 10-ig pontozható - elbírálási részszempontok és súlyszámok alapján:
<br>- ajánlati ár 5
<br>- kötbérvállalás 3
<br>- járulékos szolgáltatások (pl. megrendelõi igény esetén a kármentesítéshez kapcsolódó hibás telepítésû vízi létesítmények gyorsjavításának vállalása stb.) 3
<br>A felperes az értékelés módszereként közölte, hogy a legkedvezõbb ajánlati tartalmi elem a maximális pontszámot (10 pont) kapja, a többi ajánlat ugyanazon részszempont szerinti tartalmi elemének pontszámát pedig arányosítással kell meghatározni.
<br>A felperes 2003. június 19-én az ajánlati felhívását módosította akként, hogy az ajánlati felhívásában használt "megnevezett" alvállalkozó fogalmát definiálta. Eszerint ezen a kifejezésen a közbeszerzés értékének 10%-át meghaladó mértékben igénybe venni kívánt alvállalkozó értendõ.
<br>A 2003. július 25-i ajánlattételi határidõre egyedül a Tisza-melléki Víz-Közmû és Mélyépítési Vállalkozás tett ajánlatot 131 663 594 Ft bruttó ellenszolgáltatással. A felperes az ajánlattevõt a 2003. július 25-én tartott eredményhirdetésen nyertesnek kihirdette.
<br>A felperes és a nyertes ajánlattevõ a szerzõdést megkötötte, amelynek az ÁPV. Rt. részérõl való jóváhagyása folyamatban van.
<br>A Közbeszerzési Döntõbizottság elnöke 2003. június 30-án jogorvoslati eljárást kezdeményezett a perbeli közbeszerzési eljárás ellen, indítványozva a Kbt. 70. § (1) bekezdés c) pontjára alapított jogalap és az ajánlati felhívás jogszerûségének vizsgálatát.
<br>A felperes az eljárás megszüntetését kérte, hivatkozva a beszerzés rendkívüli sürgõsségére és az ajánlati felhívás megfelelõ voltára. A 2003. július 24-én tartott döntõbizottsági tárgyaláson elõadta, hogy a Kbt. szabályait nem látták szükségesnek az ajánlati felhívásban megismételni, mivel azok éneikül is kötelezõek. Álláspontja szerint nem jogsértõ a megfelelõ mûszaki erõforrások bemutatásának elõírása és alkalmasság követelményként való meghatározása, hiszen az ajánlattevõk tudják, milyen feladatra vállalkoznak, így az is ismert elõttük, hogy milyen eszközökkel kell rendelkezniük. Az elbírálási szempontok közül a harmadik részszempont esetében olyan járulékos szolgáltatásokat kívántak értékelni, amelyek a kivitelezés folyamatában felmerülhetnek, elõre nem láthatóak, amelyek nem a beszerzés tárgyai, hanem azon kívül esõ körülmények. A megajánlott szolgáltatások pénzbeni értéke meghatározható, azt követõen azok összehasonlíthatók.
<br>Az alperes a 2003. július 30-án kelt D.332/11/2003 számú határozatával megállapította, hogy az ajánlatkérõ megsértette a Kbt. 44. § (6) bekezdését és a Kbt. 34. § (4) bekezdés c) és e) pontját, ezért az ajánlatkérõvel szemben 1 000 000 Ft (egymillió forint) bírságot szabott ki.
<br>A határozat indokolása szerint a rendelkezésre álló iratokból egyértelmûen megállapítható volt, hogy a beszerzés tárgyát képezõ kárelhárítási munkák végzése az ajánlatkérõ indokaira tekintettel rendkívül sürgõs. Az ajánlatkérõnek a beszerzés tárgyát képezõ munkák végzésére érvényes szerzõdése volt, a szerzõdõ fél a szerzõdésben vállalt kötelezettségeit nem teljesítette, így a szerzõdést azonnali hatállyal fel kellett mondani. Az ajánlatkérõ terhére ez a körülmény nem felróható, így a rendkívüli sürgõs helyzet bekövetkezése elõre nem látható volt. A szerzõdés felmondását követõen az ajánlatkérõ a közbeszerzési eljárás megindítása érdekében a szükséges intézkedéseket megtette, így mulasztás nem terheli. Mindebbõl megállapítható, hogy az ajánlatkérõnek a Kbt. 70. § (1) bekezdés c) pontjára alapított eljárása jogszerû volt.
<br>Az ajánlati felhívás tartalmával kapcsolatban az alperes azt állapította meg, hogy jogsértõ a mûszaki alkalmasság igazolása körében a szükséges mérték meghatározása nélkül a megfelelõ mûszaki erõforrások bemutatásának elõírása és ennek hiányában az ajánlattevõ teljesítésre való alkalmatlanná minõsítése. Rámutatott továbbá arra is, hogy az ajánlatok elbírálásának szempontját, részszempontjait, súlyszámait, módszerét tartalmazza a felhívás, azonban a harmadik részszempont értékelése alszempontokon keresztül történik, de azokat és azok súlyszámát nem határozta meg az ajánlatkérõ. Az ajánlatkérõ a döntõbizottsági tárgyaláson e tekintetben tett nyilatkozata alapján megállapítható volt, hogy e körben nem a szerzõdés teljesítése körébe esõ szempontokat kívánta értékelni, hanem azon túlmenõ szempontokat kívánt figyelembe venni. E részszempont keretén belül az ajánlatkérõ példálódzó felsorolást tett, különféle szolgáltatások megajánlását kérte, amely a fenti szabályok szerint nem elfogadható, hiszen nem gazdaságilag értékelhetõ mennyiségi és minõségi tényezõkön alapult. Amennyiben az ajánlatkérõ a részszempontokon belül további szempontokat is kíván értékelni, úgy ezek alszempontoknak minõsülnek, amelyeket köteles elõre meghatározni, mert ez biztosítja az ajánlat tartalmi elemeinek jogszerû, megalapozott, ellenõrizhetõ értékelését.
<br>Az alperes a Kbt. 88. § (1) bekezdés d) pontja alapján a jogsértést megállapította, és az f) pont kötelezõ rendelkezése alapján döntött a bírság kiszabásáról. A jogsértõ ajánlatkérõi döntések megsemmisítését mellõzte arra tekintettel, hogy a megállapított jogsértések az eljárást lezáró döntésre érdemi hatással nem voltak.
<br>A felperes keresetet terjesztett elõ az alperes határozatának bírósági felülvizsgálata iránt, vitatva az ajánlati felhívásuk 11. b) pontjában rögzített és az alperes által kifogásolt alkalmasságot kizáró feltétel jogszabálysértõ voltát. Elõadta, hogy ez a feltétel kielégíti azt a Kbt. 44. § (6) bekezdésében foglalt elõírást, amely szerint az ajánlati felhívásban szerepeltetni kell, hogy az alkalmassági feltételek milyen mértékû fogyatékossága miatt minõsíti az ajánlatkérõ az ajánlattevõt alkalmatlannak. Hivatkozott arra, hogy esetükben kiemelt jelentõsége volt annak, hogy a vállalkozók ajánlatukban mutassák be a feladatok végrehajtására rendelkezésre álló mûszaki kapacitásukat. A feladatok számos variációjával megvalósíthatók, az ajánlattevõnek a terület ismeretében megfelelõ kapacitású eszközzel rendelkeznie kellett. A géptípus konkrét meghatározása csökkenthétté volna az esélyegyenlõség alapelvét, amit a pályázat célja szempontjából elfogadhatatlannak tartottak. Álláspontja szerint a "minden kétséget kizáró" megfogalmazás megfelelõen meghatározza az alkalmatlanná nyilvánítást eredményezõ fogyatékosság mértékét, az ajánlati felhívás részét képezõ szerzõdéstervezet pedig a feladatokat megfelelõ részletességgel tartalmazza. Eljárásukban a megfelelõ törvényi tényállás és útmutatás hiányában a Kbt. alapelvének betartását szem elõtt tartva az esélyegyenlõség és a verseny tisztaságának követelményét igyekeztek maradéktalanul betartani.
<br>Az alperes érdemi ellenkérelme a kereset elutasítására irányult. Fenntartotta azt az álláspontját, hogy a Kbt. 44. § (6) bekezdésébe ütközik a mûszaki alkalmasság igazolása körében az az ajánlatkérõi elõírás, amely szerint a szükséges mérték meghatározása nélkül kérte a megfelelõ mûszaki erõforrások bemutatását, valamint a szerzõdés teljesítésére alkalmatlanná minõsítést fûzött ezek hiányához.
<br>Kifejtette, hogy az ajánlatkérõ elõírásából egyértelmûen nem derül ki, hogy ajánlatkérõ a szerzõdés teljesítéséhez milyen eszközök meglétét követeli meg, illetõleg milyen eszközök hiányához fûz alkalmatlanná minõsítést. Az ajánlatok elbírálása szempontjait, a részszempontokat, súlyszámokat, módszert ugyan tartalmazza a felhívás, azonban a harmadik részszempont értékelése alszempontokon keresztül történik, de azokat és azok súlyszámát nem határozta meg az ajánlatkérõ. Az ajánlatkérõ e körben nem is a szerzõdés teljesítése körébe esõ szempontokat kívánta értékelni, hanem azon túlmenõ szempontokat kívánt figyelembe venni. A részszempont keretén belül példálódzó felsorolást tett, különféle szolgáltatások megajánlását kérte, amely a fenti szabályok szerint nem elfogadható, hiszen nem gazdaságilag értékelhetõ mennyiségi és minõségi tényezõkön alapult. Az elõírásból kitûnõen ajánlatkérõ több szempontot is az értékelés körébe kívánt vonni. Amennyiben az ajánlatkérõ egy részszemponton belül több további szempontot is kíván értékelni, úgy ezek alszempontoknak minõsülnek, amelyeket köteles elõre meghatározni, mert ez biztosítja az ajánlat tartalmi elemeinek jogszerû, megalapozott, ellenõrizhetõ értékelését.
<br>A bírság alkalmazását, mértékét azzal indokolta, hogy az ajánlatkérõ által választott jogalap nem minõsült jogsértõnek, egyedül az ajánlati felhívás egyes részei körében volt megállapítható jogsértés. A bírság mértékének megállapításánál az eset összes körülményeit, különösen a közbeszerzés értékét és az elkövetett jogsértések súlyát vette figyelembe és értékelte.
<br>A felperes keresete alaptalan.
<br>A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.
<br>A bíróságnak abban a kérdésben kellett állást foglalnia, hogy a felperes az ajánlati felhívásában a Kbt. rendelkezéseinek megfelelõen határozta-e meg a szerzõdés teljesítésére való alkalmatlanság kritériumait és a harmadik elbírálási részszempont körébe tartozó tartalmi elemeket.
<br>A Kbt. 44. § (1) és (2) bekezdése tartalmazza azokat az igazolási módokat, amelyekkel az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi, gazdasági és mûszaki alkalmassága igazolható.
<br>A Kbt. 44. § (6) bekezdése értelmében az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A bíróság megállapította, hogy a felperes az ajánlati felhívás 11. b) pontjában foglaltak szerint azt az ajánlattevõt is alkalmatlannak tekintette a szerzõdés teljesítésére, aki az ajánlatában olyan mûszaki erõforrásokat, illetve háttért mutatott be, amely
<br>minden kétséget kizáróan nem alkalmas a szerzõdés tárgyát képezõ feladat ellátására. A felperes ugyanakkor nem jelölte meg az ajánlattevõk mûszaki felkészültségével szemben támasztott konkrét elvárásait, emiatt nem volt megismerhetõ az, hogy a felperes a megfelelõ mûszaki erõforrások követelménye alatt valójában milyen mûszaki feltételek meglétét igényelte, így az alkalmatlansági kritérium ellenõrizhetõ módon való vizsgálatára sem volt lehetõség. A konkrét ajánlatkérõi elvárások meghatározásának elmulasztása miatt a felperes a Kbt. 44. § (6) bekezdésében foglaltakat kétségkívül megsértette.
<br>A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja.
<br>A Kbt. 34. § (3) bekezdése értelmében, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni
<br>a) az összességében legelõnyösebb ajánlat megítélésére szolgáló részszempontokat;
<br>b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);
<br>c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;
<br>d) azt a módszert, amellyel megadja a ponthatárok [e) pont] közötti pontszámot, mely módszer minden részszempont esetében azonos.
<br>A (4) bekezdés alapján a 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia:
<br>a) a részszempontok körében nem értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága;
<br>b) a részszempontok között mindig meg kell adni az ellenszolgáltatás (ajánlati ár, díj) mértékének részszempontját;
<br>c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk;
<br>d) a részszempontok nem eredményezhetik ugyanazon ajánlati tartalmi elem többszöri értékelését;
<br>e) ha részszempont körében alszempontok is meghatározásra kerülnek, alszempontokként azok - tényleges jelentõségével arányban álló - súlyszámát is meg kell adni.
<br>A bíróság egyetértett az alperes azon megállapításával is, hogy az ajánlati felhívás 13.a) pontjában közölt elbírálási részszempontok közül a harmadik részszempontként megjelölt járulékos szolgáltatások körében a felperes több szolgáltatás megajánlását kívánta értékelni, és csak példaként tüntette fel a kármentesítéshez kapcsolódó hibás telepítésû vízi létesítmények gyorsjavításának megrendelõi igény esetére történõ vállalását. A felperes e körben a kivitelezés folyamatában esetlegesen felmerülõ, elõre nem látható, a beszerzés tárgyán kívül esõ járulékos szolgáltatásokat is értékelni kívánt, amely nem felel
<br>meg a Kbt. 34. § (4) bekezdés c) pontjában rögzített követelménynek. E részszempont tartalmi összetettsége indokolta volna a Kbt. 34. § (4) bekezdés e) pontjának megfelelõen alszempontok meghatározását, mivel azok hiányában több ajánlat benyújtása esetén az egyes ajánlatok ellenõrizhetõ módon nem lettek volna összehasonlíthatók és értékelhetõk. Ez a hiányosság a Kbt. 55. § (6) bekezdésében szabályozott értékelési folyamatra jelen esetben azért nem volt kihatással, mert egyetlen ajánlat benyújtására figyelemmel nem voltak egymással összehasonlítható ajánlatok, így a Kbt. 34. § (4) bekezdés c) és e) pontjának megsértése az ajánlattevõi oldalon semmilyen jog-, ill. érdeksérelmet nem eredményezett.
<br>A fenti jogsértések miatt az alperes a bírság kiszabásáról a Kbt. 88. § (1) bekezdés f) pontja alapján jogszerûen rendelkezett. A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Jelen esetben az alperes a felperessel szemben a minimumösszegként meghatározott 1 millió Ft bírságot szabta ki, erre figyelemmel a felperes esetében sem a bírság mellõzésére, sem mérséklésére nem volt jogszerû lehetõség.
<br>A kifejtettek alapján a bíróság a felperes keresetét elutasította, és a felperest a Pp. 78. § (1) bekezdése értelmében az alperes költségeinek megfizetésére kötelezte.
<br>A felperes személyes illetékmentessége folytán a kereseti illetéket a 6/1986. (VI. 26.) IM rendelet 14. §-a alapján az állam viseli.
<br>Budapest, 2003. november 7.
<br>Nagyné dr. Fürjes Erzsébet s. k.,
<br>bíró
<br>
<br>
<br><br></body></html>