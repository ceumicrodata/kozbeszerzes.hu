<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2152/2004)
</h2>
<br>1024 Budapest, Margit krt. 85.
<br>Ikt.sz.: 4.607/10/2003.
<br>
<br>Tárgy: a Dräger Medical Kereskedelmi és Szolgáltató Kft. jogorvoslati kérelme a HM Beszerzési és Biztonsági Beruházási Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Dräger Medical Kereskedelmi Szolgáltató Kft. (1135 Budapest, Szent László út 51., képviseli: dr. Simonka Csaba ügyvéd, 1132 Budapest, Váci út 28. III. em. 1/A, a továbbiakban: kérelmezõ) által a HM Beszerzési és Biztonsági Beruházási Hivatal (Budapest X., Salgótarjáni út 18., a továbbiakban: ajánlatkérõ) "15 db EKG-készülék" tárgyú közbeszerzési eljárása "MH Központi Honvédkórház 6 db, MH Egészségvédelmi Intézet 1 db, MH Kecskeméti Repülõkórház 1 db, MH Balatonfüredi Kardiológiai Rehabilitációs intézet 1 db" részével kapcsolatban benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére álló iratok és a felek nyilatkozatai alapján az alábbi tényállást állapította meg:
<br>Ajánlatkérõ 2003. augusztus 6-án a Közbeszerzési Értesítõ 32. számában a rendelkezõ részben meghatározott tárgyban nyílt közbeszerzési eljárást indított ajánlati felhívás közzétételével. Ajánlatkérõ az ajánlati felhívást a teljesítési határidõre vonatkozóan közzétett hirdetményével módosította, mely szerint a teljesítés határideje 2003. november 30.
<br>Ajánlatkérõ az ajánlati felhívás 3. pontjában az alábbiakat határozta meg:
<br>" a) A beszerzés tárgya és mennyisége: 15 db EKG-készülék. b) A teljesítés helye:
<br>- MH Központi Honvédkórház, 1134 Budapest, Róbert K. krt. 44.
<br>6 db
<br>- MH Egészségvédelmi Intézet, 1134 Budapest, Róbert K. krt. 44.
<br>1 db
<br>- MH Kecskeméti Repülõkórház, 6000 Kecskemét, Balaton u. 17.
<br>1 db
<br>- MH Balatonfüredi Kardiológiai Rehabilitációs Intézet, 8231 Balatonfüred, Szabadság u. 5.
<br>1 db
<br>- MH Egészségügyi Kiképzõ Központ, 1183 Budapest, Tünde utca
<br>6 db
<br>A beszerzés tárgyának pontos mûszaki paramétereit az ajánlati dokumentáció tartalmazza.
<br>c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: igen.
<br>d) A részajánlat tételének szempontja: az ajánlati dokumentáció szerinti különbözõ mûszaki paramétereknek megfelelõen külön tehetõ az MH Egészségügyi Kiképzõ Központba szállítandó 6 db készülékre és külön tehetõ a fennmaradó 9 db készülékre összességében."
<br>Ajánlatkérõ az ajánlati felhívás 11. pontjában meghatározta az ajánlattevõk pénzügyi, gazdasági és mûszaki alkalmassága igazolása körében kért adatokat és tényeket, továbbá az ajánlattevõknek a szerzõdés teljesítésére alkalmatlanná minõsítésének szempontjait.
<br>Ajánlatkérõ az ajánlati felhívás 13. pontjában meghatározta, hogy az ajánlatok elbírálása során a legalacsonyabb összegû ellenszolgáltatás elvét fogja alkalmazni.
<br>Ajánlatkérõ az ajánlati felhívás 16. pontjának kilencedik francia bekezdésében elõírta azt, hogy ajánlattevõnek az ajánlathoz a megajánlott berendezés magyar nyelvû használati utasítását csatolni kell.
<br>Ajánlatkérõ az ajánlati felhívás 16. pont 14. francia bekezdésében ismételten meghatározta azt, hogy a berendezések mûszaki követelményeit az ajánlati dokumentáció tartalmazza.
<br>Ajánlatkérõ ajánlati dokumentációt is készített, melynek "mûszaki specifikáció" címû 2. sz. mellékletének II. pontjában az alábbiakat is meghatározta: "II. 9 db 12 csatornás EKG- készülék
<br>Elõírt paraméterek:
<br>- Vezéreljen kerékpár- és/vagy futószalag-ergométert egyaránt."
<br>2003. szeptember 22-ig, az ajánlattételi határidõig a 9 db EKG-készülék szállítására részajánlatot nyújtott be a Schiller Diamed Kft., az OMKER Rt., az ULTRAGÉL Kft. és a kérelmezõ.
<br>Ajánlatkérõ 2003. november 12-re módosította az eredményhirdetés idõpontját és errõl az ajánlattevõket írásban értesítette. Ajánlatkérõ 2003. november 12-én kihirdette, hogy a 9 db EKG-készülék tekintetében nem érkezett érvényes ajánlat, ezért a közbeszerzési eljárás ezen része a Kbt. 60. § (1) bekezdés d) pontja alapján eredménytelen.
<br>A kérelmezõ ajánlatának a 9 db EKG-készülékkel kapcsolatos részének érvénytelenségével kapcsolatban az alábbiakat tüntette fel ajánlatkérõ az összegzés 3. pontjában:
<br>"Az érvénytelen ajánlatot tevõ, kizárt, illetve alkalmatlan ajánlattevõk neve és az érvénytelenség, a kizárás vagy az alkalmatlanság indokai: Dräger Medical Kereskedelmi és Szolgáltató Kft. (1135 Budapest, Szent László út 95.) a 9 db készülékkel kapcsolatosan az ajánlati dokumentáció 2. sz. mellékletében elõírt paramétereknek nem felel meg, azaz a kerékpár- és/vagy futószalag-vezérlést opcionálisan ajánlotta meg ajánlattevõ, ezért a 9 db készülékre tett ajánlata a Kbt. 52. § (2) bekezdés d) pontja alapján érvénytelen."
<br>Ajánlatkérõ az eljárás eredményét tartalmazó összegzést az ajánlattevõknek ideértve a kérelmezõt is - 2003. november 13-án faxon megküldte.
<br>Kérelmezõ 2003. november 23-án nyújtott be a Döntõbizottsághoz jogorvoslati kérelmet, melyben kérte ajánlatkérõ eljárást lezáró döntésének a 9 db 12 elvezetéses EKG-készülékkel kapcsolatos részében való megsemmisítését, valamint kérte annak megállapítását, hogy ajánlata érvényes volt és ajánlatkérõnek azon döntése, mellyel az õ ajánlatát érvénytelennek minõsítette, jogsértõ. Kérelmének indokolásául elõadta, hogy kérelmezõ ajánlatáról az összegzésben azt állapította meg ajánlatkérõ, hogy az a dokumentáció 2. sz. mellékletében írt paramétereknek nem felel meg, mivel a kerékpár- és/vagy futószalag-vezérlést csupán opcionálisan ajánlotta meg, holott ez a mûszaki dokumentáció szerint kötelezõ feltétel volt, és mivel ennek a kötelezõ feltételnek nem felel meg, ezért az ajánlat érvénytelen. Kérelmezõ álláspontja szerint ajánlatkérõ döntése félreértésen alapul és ezért jogszabálysértõ. Elõadta, hogy az ajánlata 14. oldalán meghatározta a 9 db 12 csatornás EKG-készülék megfelelõségét. Az általa ajánlott MAC 5000 típusú EKG-készülék alapban vezérel kerékpár- és futószalag-ergométert. Úgy véli, hogy az ajánlatkérõ félreértésére az adott okot, hogy az ajánlat 14. oldalán az opcionális paramétereknél megjelölték a kerékpár- és futószalag-ergométert is, pedig azok nem voltak jelen beszerzés tárgyai, az csupán opcionális részét képezte az ajánlatnak. Álláspontja szerint az ajánlatból megállapítható, hogy nem az EKG-készülékek kerékpár- és futószalag-ergométer vezérlési képességét adták meg opcionálisan, hanem magukat az ergométereket. Véleménye szerint egyértelmû ajánlatot adtak, ezzel kapcsolatban az ajánlat 12. oldalán a szállításra kerülõ termékekrõl nyilatkozatot is tettek, mely szerint azok mindenben megfelelnek a dokumentáció és a felhívás elõírásainak. Álláspontja szerint egyértelmû ajánlatot adott, ha azonban ajánlatkérõnek bármilyen kétsége volt, akkor tisztázó kérdéseket tehetett volna fel kérelmezõnek a döntés meghozatala elõtt. Továbbá elõadta, hogy ajánlatkérõ nem határozta meg azt, hogy milyen formában kell feltü
<br>ntetni azt, hogy az ajánlott készülék kerékpár- és futószalag-ergométer vezérlésére képes legyen, ezzel kapcsolatban hivatkozott az ajánlat 12. oldalán található általa a termékekkel kapcsolatban tett általános mennyiségi és minõségi megfelelõségi nyilatkozatra.
<br>Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy a kérelmezõ ajánlatában a szakértõi vizsgálat megállapításai alapján nem volt ajánlati elem, csupán opcionális ajánlatként szerepelt a kerékpárergométer- és futószalagergométer-vezérlés. Ez pedig az ajánlati felhívás és dokumentáció szerint kötelezõ mûszaki tartalom volt, mivel kérelmezõ ajánlata ennek nem felelt meg, ezért az ajánlat érvénytelennek minõsül. Elõadta továbbá, hogy a kérelmezõ ajánlatában az ergométerek vezérlésével kapcsolatos nyilatkozat nem volt, így ezzel kapcsolatban nem is volt olyan rész, illetve nem volt olyan felmerülõ ellentmondás, melyet tisztázni kellett volna, így nem is kellett tisztázó kérdést feltennie ajánlatkérõnek. Ennek alapján kérte a megalapozatlan jogorvoslati kérelem elutasítását. Egyebekben hivatkozott arra, hogy az ergométerek vezérlését, illetve annak lehetõségét kérelmezõ ajánlatában csupán opcionálisan ajánlotta meg.
<br>Egyéb érdekeltek érdemi észrevételt nem tettek.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Kbt. 26. § (2) bekezdése második mondata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Kérelmezõ ajánlatának 12. oldalán az alábbi nyilatkozatot tette:
<br>"Alulírott, mint a Dräger Medirex Kft. (1135 Budapest, Szent László út 95.) képviselõje a "HM BBBH által meghirdetett - EKG-készülékek beszerzésére - 22051/03-10/24" megnevezésû nyílt közbeszerzési eljárás ajánlati dokumentációja alapján nyilatkozom, hogy elfogadjuk a kiírásban meghatározott eszközökkel kapcsolatos szakmai és szállítási elvárásokat.
<br>Nyilatkozom továbbá, hogy az ajánlatomban szereplõ eszközök és tartozékok mind mennyiségben, mind pedig minõségben teljes mértékben megfelelnek az elõírt feltételeknek."
<br>Kérelmezõ ajánlatának 14. oldalán az alábbiakat is feltüntette:
<br>"Ajánlott készülék megfelelõségének és szállításra kerülõ tartozékok ismertetése 9 db 12 csatornás EKG-készülék vonatkozásában
<br>Készülék megnevezése: MAC 5000 EKG
<br>Opcionális paraméterek (az X-szel jelöltek az ajánlat részét képezik):
<br>Terheléses EK- szoftver
<br>
<br>Kerékpár-ergométer
<br>Futószalag-ergométer
<br>Ajánlatban szereplõ, szállításra kerülõ tartozékok, segédanyagok felsorolása:
<br>_ db terhelésprogram
<br>_ db kerékpár-ergométer
<br>_ db futószalag-ergométer"
<br>Kérelmezõ az ajánlata részét képezõ mûszaki leírás 2-4. és 2-5. oldalán az alábbiakat is feltüntette a 2-3. pont és 2-4. pont ábrákban:
<br>"2-3. ábra: Hátulnézet
<br>Elnevezés
<br>Leírás
<br>D hátlapi csatlakozók
<br>Ide kell csatlakoztatni a perifériákat.
<br>2-4. ábra: Hátlapi csatlakozók
<br>Elnevezés
<br>Leírás
<br>D ANA/TTL
<br>Analóg adatokat vagy TTL-szintû triggert igénylõ eszköz csatlakoztatására szolgál."
<br>Kérelmezõ az ajánlatához mellékelt üzemeltetési kézikönyv D. 1. oldalának D-1. táblázatában az alábbiakat is feltüntette:
<br>"D-l. táblázat: Számítógépes elektrokardiográf (folytatás)
<br>Jellemzõ
<br>Leírás
<br>Kiegészítõk
<br>I/O port perifériához (mágneses kártyaolvasó, vonalkódolvasó stb.)"
<br>Az üzemeltetési kézikönyv D. 2. és D. 3. oldalán a D-l. táblázatban kérelmezõ az alábbiakat is feltüntette:
<br>"D-l. táblázat: Számítógépes elektrokardiográf
<br>Jellemzõ
<br>Leírás
<br>RS-232
<br>Kompatibilis MAC- és MUSE- rendszerrel"
<br>Ajánlatkérõ az ajánlati dokumentációban a 12 elvezetéses EKG-készülékekkel kapcsolatban meghatározta kötelezõ mûszaki tulajdonságként azt, hogy azok kerékpár- vagy futószalag- ergométert vezéreljenek. A kérelmezõ ajánlatában nincs kifejezett nyilatkozat arra vonatkozóan, hogy az általa megajánlott MAC 5000 típusú EKG futószalag- és/vagy kerékpár-ergométer vezérlésére képes, bár ajánlatkérõ sem határozta meg azt, hogy erre vonatkozóan milyen formában kell nyilatkozni, illetõleg milyen formában kell az ajánlatban meghatározni azt, hogy az ajánlott berendezés rendelkezik ilyen tulajdonsággal.
<br>Kérelmezõ azon nyilatkozatát, hogy az ajánlatának 12. oldalán csatolt nyilatkozata, mely szerint az általa ajánlott berendezések mindenben megfelelnek az ajánlati felhívás és dokumentáció feltételeinek, eleget tettek ajánlatkérõ azon elvárásának, hogy az ajánlatban jelölje meg az ajánlattevõ azt, hogy az ajánlott berendezés képes ergométerek vezérlésére, a Döntõbizottság nem fogadta el, tekintettel arra is, hogy ajánlatkérõ az ajánlatában az általa ajánlott 12 elvezetéses EKG-készülék mûszaki megfelelõségét részletesen kifejtette, bemutatta, azonban az ergométer-vezérlésre vonatkozóan nem tüntette fel azt, hogy az alapajánlatában szereplõ készülék ilyen tulajdonsággal rendelkezik. Tekintettel arra, hogy ajánlatkérõ nem írta elõ, hogy ajánlattevõknek kifejezetten nyilatkozniuk kell arról, hogy az ajánlott berendezés vezérel ergométert, ezért a Döntõbizottság olyan szempontból is megvizsgálta kérelmezõ ajánlatát, hogy annak tartalmából megállapítható-e az, hogy ergométer-vezérlésre képes berendezést ajánlott-e meg kérelmezõ.
<br>Kérelmezõ ajánlatának részét képezõ üzemeltetési kézikönyv 2.3 és 2.4 ábráján D jellel van jelölve a hátlapi csatlakozó, mely a perifériákról érkezõ jeleket továbbítja a berendezésbe. Ezzel kapcsolatban a D-l. táblázat további megjegyzést, illetve jelzést tartalmaz azzal kapcsolatban, hogy ez egy imput/out port a perifériákhoz (kérelmezõ néhány lehetséges periféria eszközt felsorol, azonban ezek között az ergométer nem található meg). A mûszaki adatok D-1. táblázatának utolsó sorában ajánlatkérõ feltüntette azt, hogy a hátlapi csatlakozó RS 232 soros port.
<br>Ennek alapján a Döntõbizottság megállapította, hogy az RS 232 típusú soros port alkalmazása, mint szabványos adatátviteli felület, lehetõvé teszi a perifériákról - melyek között lehetséges ergométer is - szabványos adatok továbbítását a berendezésbe.
<br>A Döntõbizottság rámutat azonban arra, hogy az ergométerekrõl érkezõ szabványos adatok lehetséges továbbítása az EKG-berendezésbe önmagában még nem jelenti azt, hogy a kérelmezõ által megajánlott berendezés képes az ergométerek vezérlésére is. Ezzel kapcsolatban szükséges az adatok feldolgozása, kezelése is, mely szoftverfüggõ, vagyis a beérkezett adatokat csak valamely szoftver képes feldolgozni, kezelni és így valósul meg ténylegesen az ergométerek vezérlése, illetõleg az abból érkezõ adatok feldolgozása. Az ergométerek vezérlésével kapcsolatban az ajánlat részét képezõ üzemeltetõi kézikönyv vagy mûszaki leírás szövegében terheléses EKG készítésére vonatkozó elõírás, arról szóló tájékoztatás, utalás, illetõleg bármilyen olyan rendelkezés, mely szerint valamely terheléses EKG készítését végzõ ergométer, illetve ilyen vizsgálat végzéséhez milyen beállítókat kell az EKG-berendezésen alkalmazni, használata hogyan történjen, nem található.
<br>Kérelmezõ ajánlatának 14. oldalán az ajánlott készülék megfelelõségének és a szállításra kerülõ tartozékok ismertetése körében az opcionális tartozékok között tünteti fel a terheléses EKG-szoftvert. Kérelmezõ ajánlatának 14. oldalán az ajánlatban szereplõ szállításra kerülõ tartozékok, segédanyagok felsorolásában sem szerepeltet terheléses EKG-programot. Ennek alapján a Döntõbizottság megállapította, hogy az ergométerekbõl érkezõ adatok kezelését végzõ szoftvert ("terheléses EKG- szoftver"), mely a kérelmezõ által ajánlott készülékhez, illetve ilyen jellegû vizsgálatok végzéséhez, ergométerek igénybevételéhez, kezeléséhez, azok adatainak feldolgozásához, vezérléséhez szükséges, a kérelmezõ alapajánlata nem tartalmazott, azokat csupán az opcionális paraméterek között tüntette fel. Ajánlatkérõ elõírása világos volt a dokumentációban, a megajánlott berendezésnek kerékpár- és futószalag-ergométert egyaránt kellett tudnia vezérelni, míg a kérelmezõ ajánlatából megállapítható, hogy az általa megajánlott berendezés alapösszetételében nem képes az ajánlat adatai alapján az ergométerek vezérlésére, hiszen terheléses EKG-szoftvert nem tartalmaz, az csak mint opcionális lehetõség szerepel a kérelmezõ ajánlatában. Ennek alapján a Döntõbizottság megállapította, hogy ajánlatkérõ azon döntése, hogy kérelmezõ ajánlata nem felel meg az ajánlati dokumentáció elõírásainak, ugyanis a kerékpár- és/vagy futószalag-vezérlést opcionálisan ajánlotta meg és ezért a kérelmezõ ajánlatát érvénytelenné minõsítette, jogszerû volt, így a jogorvoslati kérelem megalapozatlan.
<br>A Kbt. 57. § (1) bekezdése szerint az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.
<br>A Döntõbizottság rámutat továbbá a Kbt. 57. § (1) bekezdés szerinti tisztázó kérdés lehetõségével kapcsolatban arra, hogy kérelmezõ ajánlatában általános jellegû nyilatkozatot tett az általa ajánlott termék ajánlati dokumentációban és felhívásban meghatározott tulajdonságainak megfelelõségérõl, azonban az ajánlatában becsatolt konkrét mûszaki adatok alapján egyértelmûen megállapítható, hogy az általa megajánlott berendezésnek az ajánlatban feltüntetett adatai nem felelnek meg az ajánlati dokumentációban meghatározott mûszaki feltételeknek. A Kbt. 57. § (1) bekezdése lehetõséget ad ajánlatkérõnek arra, hogy az ajánlatban észlelt ellentmondás tisztázása érdekében tisztázó kérdést tegyen fel az ajánlattevõnek, azonban ez csak egy lehetõség az ajánlatkérõ részére, a Kbt. ezt kötelezõ jelleggel nem írja elõ számára. Az ezzel kapcsolatos döntést a Kbt. az ajánlatkérõ hatáskörébe utalja, az õ mérlegelésére bízza, és mivel az ajánlat ellentmondásainak feloldásával kapcsolatos tisztázó kérdés feltevése ajánlatkérõ részére lehetõség, nem pedig kötelesség, ezért nem kérhetõ számon ajánlatkérõtõl, hogy adott esetben miért nem tett fel tisztázó kérdést. A Kbt. azon rendelkezését, mely lehetõvé teszi ajánlatkérõnek, hogy saját döntése alapján tisztázó kérdést tegyen fel, ajánlatkérõ nem tudja megsérteni, hiszen amennyiben fölteszi a tisztázó kérdést, akkor élt a törvény adta e lehetõséggel, ha pedig nem él a tisztázó kérdés lehetõségével, akkor az ajánlatkérõ a részére a Kbt. rendelkezése által biztosított mérlegelési jogkörben hozott döntése alapján járt el.
<br>A fent leírt indokok alapján a Döntõbizottság a Kbt. 76. § (1) bekezdésében jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította és ennek megfelelõen a Kbt. 88. § (1) bekezdés h) pontja alapján rendelkezett a költségek viselésérõl is.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 18.
<br>
<br>Dr. Nagy László Gábor s. k., Divinyi Péterné s. k.,
<br>közbeszerzési biztos közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>
<br><br></body></html>