<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>MAGYAR KÖZTÁRSASÁG LEGFELSÕBB BÍRÓSÁGA (2087/2004)
</h2>
<br>Kfv.E.37.035/2004/2.
<br>A Magyar Köztársaság Legfelsõbb Bírósága dr. Abonyi Katalin jogtanácsos által képviselt Karcag Város Önkormányzata (5300 Karcag, Kossuth tér 1.) felperesnek a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat bírósági felülvizsgálata iránt a Fõvárosi Bíróság elõtt 13.K.33.450/2001. szám alatt indult, és a Fõvárosi ítélõtábla 3.Kf.27.150/2003/6. számú jogerõs ítéletével befejezett perében, mely perbe a felperes pernyertességének elõmozdítása végett a Pálinkás István ügyvezetõ által képviselt Castrum Kft. (5000 Szolnok, Jókai u. 12.) beavatkozott, a felperes által 21. sorszám alatt elõterjesztett felülvizsgálati kérelem folytán az alulírott helyen és napon - tárgyaláson kívül - meghozta a következõ
<br>
<br>VÉGZÉST:
<br>
<br>A Legfelsõbb Bíróság a felperes felülvizsgálati kérelmét hivatalból elutasítja.
<br>Ez ellen a végzés ellen jogorvoslatnak nincs helye.
<br>
<br>INDOKOLÁS
<br>
<br>A Fõvárosi Bíróság elsõ fokú ítéletével az alperes D.639/13/2001. számú határozatát a felperest sújtó bírságra vonatkozó része tekintetében hatályon kívül helyezte, és e körben az alperest új eljárásra kötelezte. Ezt meghaladóan a felperes keresetét elutasította.
<br>Az alperes fellebbezése folytán eljárt Fõvárosi ítélõtábla jogerõs ítéletével az elsõfokú bíróság ítéletének nem fellebbezett részét nem érintve a fellebbezett részét megváltoztatta és a felperes keresetét elutasította. A felperes felülvizsgálati kérelmében kérte a jogerõs ítélet hatályon kívül helyezését.
<br>A Legfelsõbb Bíróság a Pp. 273. § (1) bekezdése alapján vizsgálta, hogy a kérelem megfelel-e a Pp.-ben megfogalmazott feltételeknek.
<br>A 2001. évi CV. törvény a 2002. január 1. napja után meghozott jogerõs határozatok tekintetében az alábbiak szerint módosította a Pp. felülvizsgálati eljárásra vonatkozó szabályait.
<br>A Pp. 272. § (2) bekezdésének második mondatában foglaltak alapján a felülvizsgálati kérelemben meg kell jelölni azokat
<br>a tényeket, amelyek a 270. §-ban meghatározott feltételek fennállását megalapozzák. A felülvizsgálati kérelem akkor felel meg a törvényi követelményeknek, ha pontosan tartalmazza azt, hogy a felülvizsgálati kérelemmel élõ miért tartja a jogerõs határozatot jogszabálysértõnek, a jogszabálysértés miért és mennyiben hatott ki az ügy érdemi elbírálására, valamint hogy a felülvizsgálati kérelmet a Pp. 270. §-a (2) bekezdésének mely fordulatára kívánja alapítani.
<br>Ez utóbbitól függõen a felülvizsgálati kérelemben:
<br>- meg kell jelölni azt a jogegységi határozatot, amelytõl a támadott határozat eltér [a) pont], vagy
<br>- meg kell határozni azt az elvi jelentõségû - vagyis a joggyakorlat egysége, továbbfejlesztése szempontjából fontos - jogkérdést, amelyben a felülvizsgálati kérelmet elõterjesztõ szerint a Legfelsõbb Bíróság még nem hozott elvi határozatot (irányelvet, elvi döntést, állásfoglalást) [ba) pont], vagy
<br>- meg kell határozni azt az elvi jelentõségû jogkérdést, amelyet a támadott határozat a Legfelsõbb Bíróság iránymutatásától eltérõen döntött el, amellyel a támadott határozat ellentétes [bb) pont].
<br>A Legfelsõbb Bíróság mint felülvizsgálati bíróság elõzetesen megvizsgálva a felülvizsgálati kérelmet megállapította, hogy a felperes pontosan megjelölte azt a jogszabályi rendelkezést, amely alapján az ügy érdemi elbírálására is kihatóan jogszabálysértõnek tartja a jogerõs ítéletet, azonban nem adta elõ, hogy a felülvizsgálati kérelmet a Pp. 270. § (2) bekezdésének mely fordulatára kívánja alapítani.
<br>A felperes felülvizsgálati kérelme ezért nem felel meg a Pp. 272. § (2) bekezdésének második mondatában foglaltaknak, olyan lényeges tartalmi hiányosságban szenved, amely utólag nem pótolható, tekintettel arra, hogy a Pp. 272. § (2) bekezdésének harmadik mondata alapján a felülvizsgálati kérelmet utóbb már nem lehet megváltoztatni, és a Pp. 273. § (1) bekezdése és (2) bekezdésének b) pontja értelmében hiánypótlásra csak formai hiányosságok esetén kerülhet sor.
<br>Mindezekre tekintettel a Legfelsõbb Bíróság mint felülvizsgálati bíróság az érdemi elbírálásra alkalmatlan felülvizsgálati kérelmet a Pp. 273. §-ának (1) bekezdése alapján hivatalból elutasította.
<br>A végzés ellen a Pp. 273. § (5) bekezdése értelmében további jogorvoslatnak nincs helye.
<br>Budapest, 2004. január 27.
<br>Dr. Kárpáti Zoltán s. k.,
<br>bíró
<br><br></body></html>