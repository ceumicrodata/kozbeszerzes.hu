<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2123/2004)
</h2>
<br>1024 Budapest, Margit krt. 85.
<br>Ikt.sz.: D.23/9/2004.
<br>
<br>Tárgy: az OPEL Southeast Europe Kft. jogorvoslati kérelme az MKGI közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az OPEL Southeast Europe Kft. (2040 Budaörs, Szabadság u. 17., a továbbiakban: kérelmezõ) jogorvoslati kérelmét, melyet a Miniszterelnökség Közbeszerzési és Gazdasági Igazgatósága (1055 Budapest, Kossuth tér 2-4., a továbbiakban: ajánlatkérõ) "a 125/1996. (VII. 24.) Korm. rendelet személyi hatálya alá tartozó intézmények személygépkocsi-igényeinek teljesítése" tárgyú közbeszerzési eljárása ellen nyújtott be, a Döntõbizottság
<br>
<br>elutasítja.
<br>
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2657/2002 szám alatt nyílt közbeszerzési eljárás megindítására ajánlati felhívást tett közzé a Közbeszerzési Értesítõ 2002. május 2-án megjelent 18. számában a 125/1996. (VII. 24.) Korm. rendelet személyi hatálya alá tartozó intézmények személygépkocsi-igényeinek teljesítése tárgyban.
<br>A felhívás 3. a) pontjában az ajánlatkérõ öt részteljesítési kategóriát határozott meg.
<br>A felhívás 13. a) pontja szerint az ajánlatkérõ az ajánlatokat az összességében legelõnyösebb ajánlat szempontja alapján bírálja el.
<br>Az ajánlati felhívás 13. b) pontja meghatározta az összességében legelõnyösebb ajánlat megítélésére szolgáló részszempontokat, alszempontokat és az azokhoz tartozó súlyszámokat. Mind az öt részteljesítési kategóriában a második részszempont a mûszaki tartalom, ezen belül a harmadik alszempont a kötelezõ átvizsgálások gyakorisága, míg az ötödik alszempont az ergonómia. Valamennyi részteljesítési kategóriában az ötödik részszempont a magyarországi szervizhálózat kiterjedtsége, ezen belül:
<br>- szakszervizek darabszáma,
<br>- szervizhálózat sûrûsége.
<br>Az ajánlati felhívás 5. c) pontja szerint a dokumentáció megvásárlása az ajánlattevõk számára kötelezõ, ennek hiányában érvényes ajánlat nem tehetõ.
<br>A dokumentáció IV. pontja a bírálati szempontok súlyozását és tartalmát határozta meg. A 19. oldalon az egyes részteljesítések vonatkozásában elõírta a magyarországi hivatalos szervizjegyzék, a szervizhálózat területi elosztásának (sûrûségének) a pályázati dokumentáció VI. fejezetében foglaltak szerinti meghatározását (26. oldal), valamint a szervizek elhelyezkedését bemutató térkép becsatolását. A dokumentáció VI. fejezetének "K" mellékletek (adatlapok) körében azt írta elõ, hogy az országos szerviznél a megajánlott típus teljes körû szervizelésre feljogosított magyarországi szervizeinek számát és az azok egymástól mért távolságainak számtani átlagát (területi elosztás) kell megadni (4. bekezdés).
<br>A dokumentáció IV. 6. pontja többek között elõírta, hogy az egyes részteljesítésekben a mûszaki paramétereken belül az ajánlatkérõ értékeli a jármûvek ergonómiáját, melynek elemei: az ülések kialakítása elöl, hátul; a helykínálat, a jármû kényelme, a kidolgozás, a beépített anyagok és az összeszerelés minõsége, a kilátás, kezelhetõség, illetve a csomagtér kialakítása a rakodhatóság szempontjából (rakodónyílás nagysága, rakodó- perem magassága, rakodófelület kialakítása stb.). Miután az ergonómiai elemek nem számszerûsíthetõ értékek, így ezek tekintetében a bírálóbizottság tagjai - a bemutatásra vagy próbaútra bekért jármûvekrõl szerzett benyomások, tapasztalatok alapján - egyénileg pontoznak az 1-10. ponttartományon belül. A bizottsági tagok által adott pontok átlagolásra kerülnek, majd az így adódó, matematikailag már kezelhetõ viszonyszámok az ajánlati felhívás 13. b) pontjában leírtak szerint kerülnek értékelésre.
<br>Az ajánlattételi határidõ 2002. június 12. napján volt.
<br>A közbeszerzési eljárás eredményhirdetésén az 1., 2., 3. és 4. részteljesítésben a Porshe Hungária Kft. lett a nyertes, az 5. részteljesítésben pedig a Ford Motor Hungária Kft. Az eljárásról készült összegzést az ajánlatkérõ megküldte az ajánlattevõknek. Az összegzés mellékletét képezte egy 27 lapos értékelõ táblázat is, amely összegzõt, pontozót és adatlapot tartalmaz részteljesítésenkénti bontásban. Az összegzés 2. c) pontja szerint a táblázatban szereplõ értékelési pontszámok indokolása: számítógépes értékelés eredménye.
<br>Az eljárást lezáró döntés ellen nyújtott be jogorvoslati kérelmet kérelmezõ 2002. július 5-én, az S.P.Q.R. Kft. (a továbbiakban: II. r. kérelmezõ) pedig 2002. július 11-én. Kérték a szerzõdéskötés megtiltását és az eljárást lezáró döntés megsemmisítését.
<br>Mindkettõjük álláspontja szerint érvénytelen a nyertes ajánlata a szervizhálózattal kapcsolatos ajánlati részében, valamint a Skoda Fabia típusoknál a kötelezõ átvizsgálások gyakoriságára tett ajánlati részében. Miután a nyertes által szolgáltatott adatok nem felelnek meg a valóságnak, õt ki kellett volna zárnia ajánlatkérõnek az eljárásból. Alapvetõen kifogásolták, hogy a nyertes ajánlatában nem nyilvános, bárki által hozzáférhetõ adatokat közölt. A II. r. kérelmezõ ezenkívül kifogásolta az eljárásról készült összegzést is.
<br>A jogorvoslati eljárás során külön eljárásvezetõi kérdésre sem terjesztettek elõ hamis adatszolgáltatás megállapítása iránti jogorvoslati kérelmet.
<br>A jogorvoslati eljárásban a kérelmezõ becsatolt három levelet. A Palota Automobil azt a tájékoztatást adta, hogy a VW Polo gépkocsi kötelezõ szervizelését nem tudják vállalni, mivel a cég csak a VW haszongépjármûvek forgalmazásával és teljes körû szervizelésével foglalkozik. Az Autó-Derzbach Márkaszerviz és Kereskedelmi Kft. levele szerint a Skoda típusú személygépkocsi kötelezõ szervize 15 000 kilométerenként vagy évente egyszer esedékes. A Leier Co tájékoztatást adott a Skoda Fabia egyes modelljeinek szériafelszerelésérõl és más adatairól. A szervizeléssel kapcsolatban rögzíti, hogy a Skoda Fabia típusokat 15 000 kilométerenként, de legalább évente kell szervizelni.
<br>A jogorvoslati eljárásban a nyertes becsatolt egy iratköteget, amelynek 2002. június 10-i keltezéssel, a fenti közbeszerzési eljárásra utalással az egyes szervizeket feljogosítja a közbeszerzés keretében szállítandó személygépkocsik teljes körû karbantartására és javítására. Az iratok a feljogosítás elfogadását is tartalmazzák 2002. június 11-i dátummal.
<br>A nyertes az eljárás során becsatolt egy 2002. június 6-án kelt igazolást, amely szerint a Skoda Fabia 1,9 PD TDI motorral rendelkezõ modellek szervizintervalluma 2003-as modellévtõl (2002. 33. naptári héttõl) 30 000 km vagy 1 év. Az igazoláshoz fûzött nyilatkozat szerint ez a változás nemcsak a közbeszerzési eljárásban megajánlott gépkocsikra, hanem az összes Skoda Fabia 1,9 PD TDI modellre vonatkozik ügyfélkorlátozás nélkül.
<br>A Döntõbizottság a D.397/13/2002. sz. határozatában a kérelmezõ jogorvoslati kérelmét elutasította. Az indokolásban kifejtette, hogy az ajánlatkérõ sem az ajánlati felhívásban, sem a dokumentációban nem írta elõ azt, hogy az ajánlattevõk a szervizhálózat tekintetében csak nyilvános adatokat közölhetnek. A tárgyaláson átadott felhatalmazó levelekbõl kétséget kizáróan megállapította, hogy megalapozatlan azon kérelmezõi kifogás, amely szerint a beszerzés tárgyát képezõ gépkocsik esetében nem lenne biztosított a gépkocsik kötelezõ átvizsgálásának lehetõsége a megjelölt szervizhálózatban.
<br>Ugyanígy nem vitatható a Döntõbizottság szerint a Skoda Fabia típusokkal kapcsolatos kérelmezõi kifogások megalapozatlansága, tekintettel a gyári igazolásra és figyelemmel arra, hogy a felhívás szerinti idõpontban már minden ilyen típusú gépkocsit vásárló ügyfélre korlátozás nélkül rendelkezésre áll a gyári igazoláson szereplõ szolgáltatás.
<br>Az összegzésre vonatkozó II. r. kérelmezõ kifogásának megalapozatlanságának alátámasztásául a Döntõbizottság a következõ indokolást adta: II. r. kérelmezõi kifogás megalapozatlanságát alátámasztja kérelmezõ által is az írásos nyilatkozatába foglalt azon álláspont, hogy az ajánlatkérõ által a felhívásban és a dokumentációban részletesen kidolgozott értékelési módszer, az adható pontszámok, a súlyszámok alapján minden ajánlattevõ részére megküldött táblázatokból megfelelõen tájékozódhatott az ajánlatkérõ pontozásának megfelelõségérõl. Nem kifogásolható az sem a megjelölt számítási módszer tükrében, hogy ezt ajánlatkérõ számítógépes értékeléssel végezte el.
<br>II. r. kérelmezõ 2002. augusztus 15-én, míg kérelmezõ augusztus 21-én a döntõbizottsági határozat felülvizsgálatára keresetet nyújtott be a bírósághoz.
<br>Kérelmezõ keresetében jogszabálysértésre hivatkozással kérte a közigazgatási határozat felülvizsgálatát, ennek körében elsõdlegesen a határozat megváltoztatását, másodlagosan a hatályon kívül helyezését. Kérte, hogy a bíróság mondja ki, hogy a nyertes ajánlata érvénytelen, mert az nem felel meg a felhívásban, illetve a dokumentációban meghatározott feltételeknek. Elõadta, hogy az összegzés és a nyilvános adatok összehasonlítása alapján egyértelmûen megállapítható, hogy a nyertes az elnyert négy részteljesítés egyikében sem a nyilvános adatok szerinti információt szolgáltatta.
<br>II. r. kérelmezõ keresetében jogszabálysértésre hivatkozással kérte a közigazgatási határozat felülvizsgálatát, ennek körében a határozat megváltoztatását. Kérte annak kimondását, hogy a nyertes ajánlata érvénytelen a szervizhálózat és a Skoda Fabia típusoknál a kötelezõ átvizsgálások gyakoriságára tett ajánlati elemei miatt, amelyek egyben hamis adatszolgáltatásnak is minõsülnek, amelynek megállapítását ugyancsak kérte. Kérte továbbá, hogy a bíróság állapítsa meg a nyertes és ajánlatkérõ között létrejött szerzõdés semmisségét és határozatában utaljon arra is, hogy az így elõállt helyzetben az ajánlatkérõ köteles a második helyezettekkel a szerzõdést megkötni. Kérte annak megállapítását is, hogy az eljárásról készült összegzés a Kbt. 61. § (1) bekezdésébe ütközik.
<br>A Fõvárosi Bíróság a 25.K.32.424/2002/15. számú ítéletében megállapította, hogy a kérelmezõ keresete nem alapos, II. r. kérelmezõ keresete pedig részben alapos az alábbiak szerint:
<br>A bíróság megállapította, hogy az ergonómia alszemponton belül értékelt egyes tulajdonságokra adott pontozást, így az ülések kialakítása elöl, hátul stb., az ajánlattevõk nem kapták meg. Ez azzal a következménnyel jár, hogy nem tudják ellen õrizni az egyes ajánlatok erre vonatkozó adatait és azok részletes értékelését. Mindez a bíróság megítélése szerint a Kbt. 61. § (1) bekezdésébe ütközik. Az ajánlattevõk tehát nincsenek abban a helyzetben az összegzés alapján, hogy tényleges képet nyerjenek az ergonómia értékelésérõl. Az alperes határozata tehát jogsértõ, amikor nem állapította meg, hogy az ajánlatkérõ megsértette a Kbt. 61. § (1) bekezdését. Az e körben adott döntõbizottsági indokolás ugyancsak nem helytálló, a Döntõbizottság által idézett kérelmezõ jogorvoslati kérelmének tartalma alapján nem lehet a határozatban foglalt indokolást levonni, egyébként is egy kérelem alaposságát nem lehet egy másik kérelmezõ által esetleg kétségbe nem vont körülményre alapozni. Erre tekintettel a bíróság - figyelemmel a Legfelsõbb Bíróság KK. 34. számú állásfoglalásában foglaltakra is - úgy határozott, hogy a jogszabálysértés orvoslásának megfelelõ eszköze a határozat hatályon kívül helyezése. Ugyanakkor a bíróság kiemelte, hogy az Áe. 73. § (3) bekezdése alapján a közigazgatási szervet a bírósági ítélet rendelkezése és indokolása is köti. A nyertes ajánlatának szervizhálózatra és kötelezõ átvizsgálások gyakoriságára vonatkozó ajánlati elemének jogszerûsége a megismételt eljárásban már nem vitatható és éppúgy nem kérhetõ a hamis adatszolgáltatás, illetve a szerzõdés semmisségének megállapítása, e kereseti kérelmekre nézve ugyanis a bíróság döntött méghozzá úgy, hogy a kereseti kérelmeket nem találta alaposnak. Ugyancsak nem tehetõ vitássá az összegzéssel kapcsolatban tett bírósági megállapítás sem. A közigazgatási szervnek tehát a megismételt eljárásban meg kell állapítania a Kbt. 61. § (1) bekezdésének megsértését, és e körülményre tekintettel a Kbt. 88. § (1) bekezdésének f) pontja alapján figyelemmel a 88. § (5) bekezdéséb
<br>en foglaltakra a jogsértõvel szemben bírságot köteles kiszabni.
<br>A Döntõbizottság a fentieket figyelembe véve a bírósági ítélet jogerõre emelkedése után, 2004. január 14-én indította meg a megismételt eljárást.
<br>Ezen eljárás keretében tartott tárgyaláson kérelmezõ meghatalmazott képviselõje úgy nyilatkozott a jogerõs bírói ítélet ismeretében, hogy az eredeti jogorvoslati kérelmüket fenntartja.
<br>A közbeszerzésekrõl szóló - többször módosított - 1995. évi XL. törvény (a továbbiakban: Kbt.) 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 73. § (3) bekezdése szerint a közigazgatási szervet a bírósági ítélet rendelkezései és indokolása köti, annak tartalmát a megismételt eljárás és a határozathozatal során köteles figyelembe venni.
<br>A fentiekben idézett jogerõs bírói ítéletre tekintettel a Döntõbizottság a rendelkezõ részben foglaltak szerint határozott, és a jogorvoslati kérelmet a Kbt. 88. § (1) bekezdése szerint elutasította.
<br>A bírósági jogorvoslat a Kbt. 89. § (1) bekezdésén alapul.
<br>
<br>Budapest, 2004. február 12.
<br>
<br>Dr. Bíró László s. k., Fábián Péter s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>