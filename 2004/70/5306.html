<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5306/2004)
</h2>
<br>1024 Budapest, Margit krt. 85.
<br>Ikt.sz.: D.259/6/2004.
<br>
<br>Tárgy: a HÓDÚT Kft. jogorvoslati kérelme a Nemzeti Autópálya Rt. közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Hódmezõvásárhelyi Útépítõ Kft. (6800 Hódmezõvásárhely, Lázár u. 10., képviseli: dr. Zsoldos Mária ügyvéd, 6800 Hódmezõvásárhely, Lázár u. 10., a továbbiakban: kérelmezõ) jogorvoslati kérelmének, melyet a Nemzeti Autópálya Rt. (1036 Budapest, Lajos u. 80., a továbbiakban: ajánlatkérõ) az "51. sz. fõút Dunavecse-Apostag elkerülõ szakasza (a 0+000 és a 8+588 km-szelvények között) és a hozzá kapcsolódó híd- és útépítési munkák megvalósítása" tárgyú közbeszerzési eljárása ellen nyújtott be helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 44. § (7) bekezdését, ezért ajánlatkérõ részvételi felhívása 10. a) és 10. b) pontja 6. és 7. francia bekezdésében meghatározott árbevétel, illetve a referencia körében elõírt szerzõdés teljesítésére alkalmassá, illetve alkalmatlanná minõsítési szempontokat megsemmisíti és ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ érdemi észrevétele és a felek tárgyaláson tett nyilatkozatai alapján az alábbi tényállást állapította meg.
<br>Ajánlatkérõ a Közbeszerzési Értesítõ 2004. április 28-án megjelent 47. számában tett közzé részvételi felhívást elõminõsítési eljárás megindítására az 51. sz. fõút Dunavecse-Apostag elkerülõ szakasza (a 0+000 és a 8+588 km-szelvények között) és a hozzá kapcsolódó híd- és útépítési munkák megvalósítása tárgyában.
<br>Az ajánlatkérõ a részvételi felhívásban jelezte, hogy részajánlat és többváltozatú ajánlat benyújtására lehetõséget nem biztosít.
<br>A részvételi felhívás szerint a teljesítés megkezdésének várható idõpontja 2004. október 1., a teljesítés határideje mûszaki átadás-átvétellel pedig 2006. november 30.
<br>A részvételi felhívás 9. pontjában határozta meg a részvételre jelentkezõk pénzügyi, gazdasági és mûszaki alkalmassága igazolására kért adatokat és tényeket az alábbiak szerint:
<br>A pénzügyi és gazdasági alkalmasság igazolása [a Kbt. 44. § (4) bekezdése alapján a) és b) pontokban foglalt alkalmassági követelménynek a részvételre jelentkezõk és a 10% feletti alvállalkozók külön-külön meg kell feleljenek. A c) pontban foglalt alkalmassági követelményeknek a részvételre jelentkezõ egyedül kell megfeleljen]:
<br>- valamennyi számlavezetõ bank (pénzintézet) 30 napnál nem régebbi eredeti vagy közjegyzõ által hitelesített nyilatkozata a részvételre jelentkezõ fizetõképességének megállapítására az alábbi tartalommal [a Kbt. 44. § (4) bekezdés a) pontja]:
<br>- mióta vezeti a részvételre jelentkezõ a bankszámláját,
<br>- nyilatkozat a részvételre jelentkezõ pénzügyi helyzetérõl, hitel- és fizetõképességérõl,
<br>- a részvételre jelentkezõ számláján az igazolás kiadását megelõzõ 12 hónapban a forgalom hány számjegyû volt,
<br>- a részvételre jelentkezõ fizetési kötelezettségének pontosan eleget tesz-e,
<br>- a számláján sorban állás az igazolás kiadását megelõzõ 12 hónapban elõfordult-e, ha igen, hány esetben, milyen összegben,
<br>- a részvételre jelentkezõ 2000., 2001. és 2002. évekrõl készült, a cégbírósághoz benyújtott mérlege és eredmény-kimutatása (illetve egyéni vállalkozó esetén az adóbevallás másolata) a cégjegyzésre jogosult(ak) által aláírva, amennyiben a számviteli törvény alapján kötelezõ, könyvvizsgálói záradékkal együtt, amennyiben nem kötelezõ a könyvvizsgálat, az éves, illetve az egyszerûsített éves beszámoló valamennyi példányán kötelezõ feltüntetni a következõ szöveget: "A közzétett adatokat könyvvizsgáló nem ellenõrizte!" [a Kbt. 44. § (1) bekezdés b) pontja],
<br>- a részvételi jelentkezõ számlavezetõ bankja (pénzintézet) bankjai (pénzintézetei) által kibocsátott szándéknyilatkozat(ok) arról, hogy szerzõdéskötés esetén a pénzintézet(ek) kész(ek) hitelt nyújtani a teljesítés idõtartama alatt a részvételi jelentkezõ részére a tárgyi munka finanszírozására összességében 500 MFt értékben [a Kbt. 44. § (1) bekezdés d) pontja].
<br>A mûszaki alkalmasság körében ajánlatkérõ elõírta, hogy:
<br>A Kbt. 44. § (4) bekezdése alapján a mûszaki alkalmassági követelményeknek a részvételre jelentkezõk és a 10% feletti alvállalkozók együttesen kell megfeleljenek:
<br>E körben többek között elõírás volt:
<br>Az elõzõ 5 év (1999. január 1.-2003. december 31.) jelentõsebb, a jelen közbeszerzés tárgyának megfelelõ, vagy azzal azonos tárgyú és nagyságrendû vállalkozások (referenciamunkák) bemutatása legalább a teljesítés helyének, idejének, az ellenszolgáltatás összegének, a fõbb mûszaki, mennyiségi mutatóknak, a munkában való részvétel arányának és a szerzõdést kötõ másik félnek a megnevezésével, az információt nyújtó személy címével, nevével és telefonszámával, megbízói referencialevelek csatolásával [a Kbt. 44. § (2) bekezdés a) pontja].
<br>A részvételi felhívás 10. a) pontja tartalmazta a részvételre jelentkezõk alkalmassága elbírálásának szempontjait.
<br>Ajánlatkérõ többek között az alábbiakat írta elõ:
<br>- a részvételre jelentkezõ rendelkezik-e a 2000., 2001., 2002. évek árbevételei alapján legalább 6 Mrd Ft/év átlagos árbevétellel (alvállalkozókra nem vonatkozik),
<br>- a részvételre jelentkezõ az utóbbi 5 évben (1999. január 1.- 2003. december 31.) rendelkezik-e minimum 10 km 2 ? 1 nyomú üzembe helyezett újépítésûfõút-referenciával fõvállalkozóként, vagy konzorciumi vezetõként, tagként (társként), vagy a beszerzés értékének 10%-át meghaladó mértékben az adott munkába bevont alvállalkozóként.
<br>A részvételi felhívás 10. b) pontja határozta meg a részvételre jelentkezõknek a szerzõdés teljesítésére alkalmatlanná minõsítésének szempontjait. Ajánlatkérõ e körben többek között rögzítette, hogy
<br>- a részvételre jelentkezõ nem rendelkezik a 2000., 2001. és 2002. évek árbevételei alapján legalább 6 Mrd Ft/év átlagos árbevétellel (alvállalkozókra nem vonatkozik),
<br>- a részvételre jelentkezõ az utóbbi 5 évben (1999. január 1.-2003. december 31.) nem rendelkezik minimum 10 km 2 ? 1 nyomú, a forgalomnak átadott újépítésûfõút-referenciával fõvállalkozóként, vagy konzorciumi vezetõként, tagként (társként), vagy a beszerzés értékének 10%-át meghaladó mértékben az adott munkába bevont alvállalkozóként. (A részvételre jelentkezõknek és a 10% feletti alvállalkozóknak együttesen kell megfelelniük.)
<br>A részvételi felhívás 12. pontjában az egyéb információk körében ajánlatkérõ a közös jelentkezõk részére az alábbi elõírásokat tette:
<br>- Amennyiben részvételre jelentkezõk közös részvételi jelentkezés formájában (konzorciumként) nyújtják be a részvételi jelentkezésüket [Kbt. 36. § (2) bekezdés], a konzorcium tagjai a Kbt. 44. § (5) bekezdése alapján külön-külön meg kell feleljenek a jelen részvételi felhívás 9., 10. a) és 10. b) pontjában, a Kbt. 44. § (1) bekezdése szerint meghatározott pénzügyi, gazdasági követelményeknek. A Kbt. 44. § (2) bekezdés szerint meghatározott mûszaki alkalmassági követelményeknek a konzorcium tagjai együttesen (közösen) kell megfeleljenek.
<br>Kérelmezõ 2004. május 3-án nyújtott be jogorvoslati kérelmet, melyben kérte, hogy a Döntõbizottság semmisítse meg ajánlatkérõ részvételi felhívásának jogsértõ elõírásait, kötelezze ajánlatkérõt a törvény szabályainak megfelelõ eljárásra, továbbá kérte költségei megtérítését. Indoklásként elõadta, hogy ajánlatkérõ a részvételi felhívás 10. a) pontjában határozta meg a részvételi jelentkezõk alkalmasságának elbírálására vonatkozó szempontokat, melyek közül álláspontja szerint jogsértõ ajánlatkérõnek az az elõírása, mely szerint a megelõzõ 3 év mindegyikére legalább 6 MrdFt/év átlagos árbevételt követel meg, valamint ezt a feltételt közös ajánlattevõk esetében minden ajánlattevõnek teljesítenie kell. Továbbá jogsértõ ajánlatkérõnek az az elõírása is, mely szerint az ajánlattevõktõl, a közös ajánlattevõktõl és a 10% feletti alvállalkozóktól 10 km 2 ?  1 nyomú üzembe helyezett, újépítésûfõút-referenciát követel meg. A két alkalmassági feltételt kérelmezõ nem tudja teljesíteni, holott tevékenységét 1950 óta végzi és ilyen jellegû tevékenység végzésére alkalmas. A kifogásolt feltételek indokolatlanul szûkítik a lehetséges jelentkezõk körét. Az árbevétel ekkora mértéke indokolatlan a szerzõdés teljesítéséhez, hiszen az elsõsorban a jelentkezõ stabilitásától, minõségi munkavégzésétõl függ. A referencia mértéke is versenykorlátozó elõírás, a beszerzés jellemzõivel nem indokolható, mert aki már legalább 1 km ilyen utat épített, az képes 100 km-nyit is megépíteni. Hátrányos az az elõírás is kérelmezõre nézve, mely szerint az utóbbi 5 évben kell rendelkezni referenciával, hiszen az utóbbi években kevés olyan jellegû munka volt, amelyben hazai cégek részt vehettek volna. Kérelmezõ 1998-ban 8,5 km új utat épített, de ezzel nem képes a jelen eljárásban az alkalmasságát igazolni, hiába éri el a referencia munkák értéke a többmilliárdos értéket.
<br>Ajánlatkérõ érdemi észrevételében kérte a jogorvoslati kérelmek elutasítását megalapozatlanság okán. Álláspontja szerint a részvételi felhívásában az alkalmassá, illetve alkalmatlanná minõsítési szempontokat a Kbt. elõírásainak betartásával határozta meg. Az esélyegyenlõség alapelvi rendelkezéseinek a megsértése fel sem merülhet abban az esetben, ha a Kbt. 44. § (7) bekezdésének megfelelõen járt el. A részvételre jelentkezõkkel szemben nem támasztott túlzó követelményeket, a közbeszerzés tárgyát képezõ kivitelezés mindösszesen 12,2 km hosszúságú útszakaszok megépítését jelöli, amelynek becsült összköltsége mintegy 6 Mrd Ft. Ajánlatkérõ elõadta, hogy a fõút építése 8,58 km hosszúságú és mintegy 3,7 km-t tesz ki a fõútnál alacsonyabb rendû út építése, ennek figyelembevételével pedig a 10 km-es útszakasz referenciaként történõ elõírása nem minõsíthetõ túlzó mértékûnek. Az árbevétel mértékét is a beszerzés értékére tekintettel, azzal arányban állapították meg.
<br>A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ érdemi észrevétele és a felek tárgyaláson tett nyilatkozatai alapján megállapította, hogy a jogorvoslati kérelem megalapozott.
<br>Jelen közbeszerzési eljárás két szakaszból álló eljárás volt. A kétszakaszos eljárás közös szabályait a Kbt. 63-64. §-ai tartalmazzák.
<br>A Kbt. 63. § (3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.
<br>A Kbt. 44. § (1) bekezdése szerint az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható
<br>a) pénzügyi intézménytõl származó - errõl szóló - nyilatkozattal;
<br>b) mérlegének (egyszerûsített mérlegének, beszámolójának vagy konszolidált mérlegének) benyújtásával;
<br>c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;
<br>d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.
<br>A Kbt. 44. § (2) bekezdés a) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).
<br>A Kbt. 44. § (4) bekezdése szerint az ajánlatkérõ az (1) és (2) bekezdésben foglaltak alapján az ajánlattevõre és az alvállalkozókra vonatkozóan egymástól eltérõ alkalmassági igazolási módot is elõírhat. Ha azonos igazolási módot ír elõ, a szerzõdés teljesítésére való alkalmassá minõsítéshez az ajánlattevõnek és az alvállalkozóknak együttesen kell megfelelniük az elõírt alkalmassági követelményeknek, kivéve ha az ajánlatkérõ ettõl eltérõen rendelkezik.
<br>A Kbt. 44. § (5) bekezdése szerint, ha több ajánlattevõ közösen tesz ajánlatot, valamennyi ajánlattevõnek egyenként kell megfelelnie az ajánlatkérõ által elõírt alkalmassági követelményeknek, kivéve ha az ajánlatkérõ ettõl eltérõen rendelkezik.
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (7) bekezdése szerint: Az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Döntõbizottság álláspontja szerint a Kbt. 44. § (7) bekezdésének rendelkezése alapján a Döntõbizottságnak azt kell vizsgálnia, hogy az adott közbeszerzési eljárásban ajánlatkérõ konkrét elõírásai megfelelnek-e a jogalkotó által támasztott azon követelménynek, hogy azok a szerzõdés teljesítéséhez ténylegesen szükséges feltételeket rögzítik.
<br>A Döntõbizottságnak vizsgálnia kellett, hogy az árbevétel körében tett ajánlatkérõi elõírás, azaz 3 év viszonylatában évi 6 Mrd Ft-os árbevétel igazolásának megléte arányban áll-e a teljesítéshez szükséges feltételekkel.
<br>Nem vitathatóan az ajánlatkérõ által kért forgalmi adatok a cégek pénzügyi, gazdálkodási mutatójának minõsülnek. Az árbevétel mutatja be a cég teljesítõképességét, az adott cég nagyságrendjét, iránymutatást ad a szervezettségére, tükrözi, hogy milyen volumenû munkák megvalósítására képes. Az éves forgalmi adat önmagában azonban nem ad megfelelõ támpontot arra, hogy egy cég pénzügyi, gazdasági stabilitása megalapozottan megítélhetõ legyen. A forgalmi adat nincs összefüggésben a finanszírozási képességgel sem.
<br>A fentiekre figyelemmel az árbevétel nagyságrendjének meghatározásánál szigorúan figyelemmel kell lenni arra, hogy annak nagyságrendje a szerzõdés teljesítéséhez szükséges mértékig kerüljön elõírásra. Ajánlatkérõ elõírása tartalmában azt jelenti, hogy nem képesek a beszerzés tárgyának teljesítésére azok a cégek, akiknek nincs évente legalább 6 Mrd Ft árbevételük. A Döntõbizottság álláspontja szerint viszont nem állapítható meg, hogy 6 Mrd Ft-nál kisebb, de még mindig jelentõs nagyságrendû árbevételû szakcégek alkalmatlanok lennének pénzügyi, gazdasági szempontból az útépítés megvalósítására.
<br>A Döntõbizottság nem fogadta el ajánlatkérõ azon hivatkozását, hogy mivel a beruházás nagyságrendje 6 Mrd Ft, ezért egyértelmûen megfelel a Kbt. rendelkezésének ajánlatkérõ elõírása.
<br>Ajánlatkérõ - a részvételi felhívásból kitûnõen - a beszerzés megvalósítását két év alatt tervezi, így a beszerzés értékének egy évre esõ összege kb. 3 Mrd Ft. Egy év alatt ilyen nagyságrendû munka elvégzését követeli meg ajánlatkérõ. Ebbõl következõen egy évre 6 Mrd Ft árbevétel megkövetelése túlzó mértékûnek minõsül különösen amiatt is, mert 3 évre visszamenõleg évente követeli meg a 6 Mrd-os nagyságrendû bevételt.
<br>A Döntõbizottság álláspontja szerint ez az ajánlatkérõi elõírás arra tekintettel is túlzó mértékûnek minõsül, hogy ajánlatkérõ a részvételre jelentkezõktõl külön-külön elvárta ennek teljesítését és nem tette lehetõvé, hogy ezen alkalmassági követelményeknek - adott esetben - a közös részvételre jelentkezõk együttesen is megfeleljenek. A Döntõbizottság álláspontja szerint ugyanis indokolatlan és túlzó mértékû ilyen mértékû árbevétel megkövetelése közös jelentkezõk esetében is, hiszen két jelentkezõ esetében 12 Mrd Ft-os éves - 36 Mrd Ft 3 éves - árbevétel igazolása messze meghaladja a beszerzés becsült értékét.
<br>A Döntõbizottság a pénzügyi, gazdasági alkalmasság igazolására kért egyéb igazolási módokat és alkalmassági követelményeket is vizsgálva megállapította, hogy ajánlatkérõ még alkalmassági követelményként támasztotta 500 M Ft értékû hitelnyújtási banki szándéknyilatkozat csatolását is, mely elõírás önmagában is megfelelõen biztosítja ajánlatkérõ számára a szerzõdés teljesítéséhez szükséges pénzügyi alkalmasság megítélését.
<br>A fentieket figyelemmel a Döntõbizottság megállapította, hogy a 6 Mrd Ft/év árbevétel elõírása túlzó mértékû volt.
<br>A Döntõbizottság ezen túlmenõen megállapította, hogy ajánlatkérõ a referencia körében tett elõírása is jogsértõ.
<br>A Döntõbizottság megállapította, hogy ajánlatkérõ 8,5 km hosszúságú fõutat kíván építtetni, az ezt meghaladó útszakasz (a lehajtóágak, körforgalom stb.) fõútnál alacsonyabb rendû útnak minõsül. Ezzel szemben ajánlatkérõ 10 km hosszúságú, újépítésûfõút-referenciát követelt meg, ez pedig a beszerzés tárgya - fõútépítés - mennyiségét jóval meghaladja, ezért túlzott mértékûnek minõsül. A Döntõbizottság nem fogadta el azt az ajánlatkérõi indokolást, mely szerint a fõúthoz csatlakozandó, alsóbb rendû útépítésre is a fõútra irányadó mûszaki követelményeknek kell teljesülni, hiszen aki fõútépítési referenciával rendelkezik, az nyilvánvaló, hogy a fõútnál alacsonyabb rendû út építésére is megfelelõ jártassággal rendelkezik és a referenciában megkívánt fõúthoz is csatlakoznak hasonló útszakaszok. A Döntõbizottság álláspontja szerint ajánlatkérõnek ezen elõírása annak ellenére is túlzott mértékû, hogy lehetõvé tette, hogy ezen elõírásnak a részvételi jelentkezõ és az alvállalkozó együttesen is megfelelhet, mert a beszerzés mennyiségével az alkalmassági feltételeknek akkor is arányban kell állniuk, ha az ajánlattevõ nem alvállalkozó bevonásával kívánja a szerzõdést teljesíteni.
<br>A Döntõbizottság álláspontja szerint a beszerzés tárgyát meghaladó mértékû referenciakövetelmény meghatározása sérti a Kbt. 44. § (7) bekezdésében foglaltakat.
<br>A Döntõbizottság nem osztotta a kérelmezõ jogorvoslati kérelmének azon elemét, mely szerint jogsértõ, hogy ajánlatkérõ csak az elmúlt 5 évre vonatkozóan írta elõ a referenciamunkák ismertetését. A Kbt. szabályozási rendszere kógens jellegû, amely azt jelenti, hogy az elõírt szabályoktól csak annyiban lehet eltérni, amennyiben arra a törvény kifejezetten lehetõséget biztosít. A Kbt. 44. § (2) bekezdése konkrétan meghatározza, hogy ajánlatkérõ milyen idõtartamra vonatkozóan kérhet referenciát. A fenti elõírás szerint pedig legfeljebb az elmúlt 5 év referenciamunkáinak ismertetését követelheti meg ajánlatkérõ. Ajánlatkérõ ennek alapján jogszerûen írta elõ az elmúlt 5 év referenciamunkáinak ismertetését.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a fenti indokokra tekintettel a jogsértést megállapította, a c) pont alapján a részvételi felhívás jogsértõ elõírásait megsemmisítette és az f) pont kötelezõ rendelkezése alapján döntött a bírság kiszabásáról.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A Döntõbizottság a bírság kiszabásánál figyelemmel volt az (5) bekezdésben foglaltakra, arra a körülményre, hogy a megállapított jogsértés a felhívásra vonatkozott és a jogsértõ rendelkezések megsemmisítésével a jogsértés reparálhatóvá vált, így az elkövetett jogsértés súlyával a Döntõbizottság a rendelkezõ részben megállapított bírság mértékét találta arányban állónak. A becsatolt felelõsségi rend alapján a részvételi felhívás tartalmi elõírásaiért egyszemélyi felelõs nem volt megállapítható, így a Döntõbizottság személlyel szemben bírság kiszabását nem alkalmazta.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 21.
<br>
<br>Dr. Engler Magdolna s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>