<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5328/2004)
</h2>
<br>1024 Budapest, Margit krt. 85.
<br>Ikt.sz.: D.250/8/2004.
<br>
<br>Tárgy: a T Systems Hungary Kft. jogorvoslati kérelme az ELTE Gazdasági és Mûszaki Fõigazgatóság közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a T Systems Hungary Kft. (1097 Budapest, Lurdy-ház, Könyves Kálmán krt. 12-14., képviseli: dr. Fekete László ügyvéd, 1137 Budapest, Katona József u. 5. I. em. 2., a továbbiakban: kérelmezõ) által az Eötvös Loránd Tudományegyetem Gazdasági és Mûszaki Fõigazgatóság (1056 Budapest, Szerb u. 21-23., nevében és képviseletében eljár: Deloitte Üzletviteli és Vezetési Tanácsadó Rt., 1051 Budapest, Nádor u. 21., a továbbiakban: ajánlatkérõ) "integrált gazdálkodási információs rendszer megvalósítása és bevezetése annak folyamatos jogszabályi követésével" tárgyú közbeszerzési eljárása ellen benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a felek nyilatkozatai és a rendelkezésére álló iratok alapján az alábbi tényállást állapította meg.
<br>Ajánlatkérõ 2004. február 27-én a rendelkezõ részben meghatározott tárgyú tárgyalásos közbeszerzési eljárást kezdeményezett részvételi felhívás közzétételével.
<br>Ajánlatkérõ a részvételi felhívás 8. pontjában a résztvevõk pénzügyi, gazdasági és mûszaki alkalmasságának igazolására kért adatok és tények között a pénzügyi, gazdasági alkalmasság körében az elsõ nagy francia bekezdés elsõ kis francia bekezdésében az alábbiakat tüntette fel:
<br>"- részvételre jelentkezõ(k) valamennyi pénzforgalmi számláját vezetõ valamennyi hitelintézettõl származó, a részvételi jelentkezés benyújtását megelõzõ 30 napnál nem régebbi keltezésû eredeti vagy közjegyzõ által hitelesített pénzintézeti nyilatkozat a részvételre jelentkezõ(k) fizetõképességének megállapítására az alábbi tartalommal:
<br>- a részvételre jelentkezõ neve, jogi formája, székhelye, számlanyitás idõpontja, bankszámlaszáma."
<br>Ajánlatkérõ a részajánlat tételének lehetõségét kizárta, míg a többváltozatú ajánlattételt lehetõvé tette, de csak olyan módon, hogy az alternatívák a fizetési konstrukcióra, illetve a fizetés feltételeire vonatkozhatnak.
<br>Ajánlatkérõ a részvételi felhívás 10. pontjában úgy rendelkezett, hogy az általa meghívni kívánt ajánlattevõk keretszáma: négy.
<br>Ajánlatkérõ a részvételi felhívás 13. Egyéb információk címû pontjának 9. alpontjában úgy rendelkezett, hogy a közbeszerzési eljárás során hiánypótlás lehetõségét nem biztosítja.
<br>2004. március 24-ig, a részvételi jelentkezési határidõig jelentkezést nyújtott be a Softrain Kft., a KPMG Tanácsadó Kft., a Zalaszám Informatikai Kft., a Griffsoft Rt., a BMS Informatikai Kft., az IBM Magyarország Kft., az SAP Hungary Kft., az ORACLE Hungary Kft., a SALDO Pénzügyi Tanácsadó és Informatikai Rt., a VT Soft Videoton Szoftver Kft., a HC Delta Szolgáltató és Kereskedelmi Kft., valamint kérelmezõ.
<br>Ajánlatkérõ 2004. április 8-án tartotta a részvételi szakasz eredményhirdetését, melyen kihirdette, hogy ajánlattételre felhívja a KPMG Tanácsadó Kft.-t, az IBM Magyarország Kft.-t, az SAP Hungary Kft.-t és az ORACLE Hungary Kft.-t, míg a kérelmezõ, a Griffsoft Rt., a BMS Informatikai Kft. és a SALDO Pénzügyi Tanácsadó és Informatikai Rt. jelentkezése érvénytelen.
<br>Ajánlatkérõ az eredményhirdetési jegyzõkönyvben a kérelmezõ részvételi jelentkezésének érvénytelenségével kapcsolatban az alábbiakat tüntette fel: "A pénzforgalmi számlát vezetõ hitelintézettõl származó 30 napnál nem régebbi pénzintézeti nyilatkozata nem felel meg a részvételi felhívás 8. pontjában leírtaknak, a pénzintézeti nyilatkozat nem tartalmazza a részvételre jelentkezõ cégkivonatában szereplõ számlaszámok mindegyikét."
<br>Kérelmezõ 2004. április 26-án nyújtott be jogorvoslati kérelmet, melyben kérte ideiglenes intézkedésként a közbeszerzési eljárás felfüggesztését, ajánlatkérõnek a részvételi jelentkezésével kapcsolatban hozott döntésének megsemmisítését, továbbá jogsértés megállapítását. Kérelmét azzal indokolta, hogy a bankok igazolása olyan jognyilatkozat, mely a cég pénzügyi alkalmasságát az egyes bankszámlaszámok megjelölése nélkül is igazolja, továbbá a Kbt. 44. § (1) bekezdése nem írja elõ, hogy a pénzintézeteknek bármely konkrét számlaszámot meg kellene adnia igazolásukban, hiszen a cég pénzügyi teljesítõképességének igazolása e nélkül is teljesül. Álláspontja szerint a bankok a vonatkozó igazolás kiállítását mindig az ügyfél valamennyi általuk vezetett számlájának forgalmát mérlegelve végzik. Hivatkozott továbbá arra, hogy a pályázat részeként benyújtott cégkivonat tartalmazza valamennyi bankszámlaszámát, tehát ez az adat utólagos ellenõrzés céljára ajánlatkérõ rendelkezésére áll.
<br>Ajánlatkérõ az írásbeli észrevételében és a tárgyaláson tett nyilatkozatában kérte a megalapozatlan jogorvoslati kérelem elutasítását. Álláspontja szerint az általa hozott döntés megfelel a Kbt. rendelkezéseinek.
<br>A részvételi felhívásban elõírta, hogy az ajánlattevõk csatolják be a részvételi jelentkezésükben a valamennyi bankszámlaszámot tartalmazó pénzintézeti nyilatkozatokat, azonban ennek kérelmezõ nem tett eleget.
<br>Kérelmezõ részvételi jelentkezése nem felelt meg a részvételi felhívásban meghatározottaknak, ezért a Kbt. 52. § (1) bekezdés d) pontja alapján érvénytelenné kellett nyilvánítania.
<br>Egyéb érdekeltek érdemi észrevételt nem tettek.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Kbt. 26. § (2) bekezdés második mondata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 63. § (8) bekezdése szerint a két szakaszból álló eljárás részvételi szakaszában 37-38. §-okat, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.
<br>Kérelmezõ részvételi jelentkezésében megtalálható cégkivonatban 8 db bankszámlaszám szerepel, ezzel kapcsolatban kérelmezõ részvételi jelentkezésében 5 db bankigazolást csatolt. Ezen bankigazolások közül 3 egyáltalán nem tartalmazza a kiállító bank által vezetett számlák számait.
<br>A Kbt. az ajánlattevõ által kiállított okiratok, illetve az ajánlatkérõ részvételi jelentkezésében, ajánlatában csatolt más szervezetek, cégek által kiállított igazolások, nyilatkozatok hiányosságaival, hiányaival, illetve nem megfelelõ tartalmával kapcsolatos jogkövetkezmények tekintetében nem tesz különbséget, hanem minden esetben e hiányosságot az ajánlattevõ érdekkörében felmerülõ problémának, eltérésnek értékeli és ezekhez egyértelmû következményt rendel, vagyis az ilyen eltérõ ajánlatok, részvételi jelentkezések érvénytelenek, illetve azokat ajánlatkérõnek érvénytelenné kell nyilvánítania.
<br>A jelen közbeszerzési eljárás során ajánlatkérõ elõírta, hogy a részvételi jelentkezésekhez csatolandó pénzintézeti nyilatkozatok milyen kötelezõ tartalommal rendelkezzenek. E körben ajánlatkérõ elõírta azt is, hogy az egyes pénzintézeti nyilatkozatoknak tartalmazniuk kell a bank által a cég számára vezetett számlák számát is.
<br>Ajánlatkérõ a részvételi felhívásban meghatározta, hogy milyen tartalommal kell a részvételi jelentkezésben mellékelni a pénzintézeti nyilatkozatokat és ennek része volt az ajánlattevõk számára vezetett számlák számának megjelölése is. Ennek pedig kérelmezõ - általa sem vitatottan - nem tett eleget.
<br>Kérelmezõ azon hivatkozása, hogy a banki nyilatkozatok valamennyi számlát figyelembe véve kerülnek kiállításra, illetve a banki nyilatkozatok az egyes bankszámlaszámok feltüntetése nélkül is igazolják a részvételi jelentkezõk pénzügyi, gazdasági alkalmasságát, a jelen eljárás tekintetében irreleváns. Ajánlatkérõ ugyanis meghatározta, hogy milyen kötelezõ tartalommal kell benyújtani a pénzintézeti nyilatkozatokat. E tekintetben a bankszámlaszámok megléte formai elõírás volt. E formai elõírásnak pedig a kérelmezõ részvételi jelentkezésében megtalálható bankigazolások közül csak egy tett maradéktalanul eleget. Három pénzintézeti nyilatkozat egyáltalán nem tartalmazott bankszámlaszámokat, ennek alapján ezek nem feleltek meg a részvételi felhívásban meghatározott kötelezõ feltételnek. A Kbt. rendelkezései szerint azok a részvételi jelentkezések, amelyek nem felelnek meg a részvételi felhívásban meghatározottaknak, érvénytelenek, így ajánlatkérõ azon döntése, hogy a megállapított formai hiányosság alapján érvénytelenné nyilvánította kérelmezõ ajánlatát, megfelel a Kbt. rendelkezéseinek. Ezért kérelmezõ jogorvoslati kérelme megalapozatlan.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította és ennek megfelelõen rendelkezett a Kbt. 88. § (1) bekezdés h) pontjában foglaltak szerint a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 19.
<br>
<br>Dr. Nagy László Gábor s. k.,	Székelyné Bihari Mária s. k.,
<br>közbeszerzési biztos	közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br>
<br>
<br><br></body></html>