<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5327/2004)
</h2>
<br>1024 Budapest, Margit krt. 85.
<br>Ikt.sz.: D.283/7/2004.
<br>
<br>Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás Szarvas Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által a Szarvas Város Önkormányzata (5540 Szarvas, Szabadság u. 25-27., a továbbiakban: ajánlatkérõ) "Szarvas, Vajda Péter Gimnázium, Szakközépiskola és a Vajda Péter u. 18. szám alatti kollégiumépületének felújítása." tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Az ajánlatkérõ 2001-ben a Szarvas, Vajda Péter Gimnázium, Szakközépiskola és Kollégium bõvítése, rekonstrukciója beruházás vonatkozásában címzett állami támogatásban részesült. A beruházás tervezett költsége 600 M Ft volt, melybõl 540 M Ft a címzett támogatás, 60 M Ft pedig a saját forrás mértéke.
<br>Az ajánlatkérõ a Közbeszerzési Értesítõ 2001. december 19-i számában tette közzé részvételi felhívását nyílt elõminõsítési eljárás megindítására az "A" épület rekonstrukciója és bõvítése, valamint a "C" fokozatú tornacsarnok építése vonatkozásában.
<br>Az eljárás azonban csak részben volt eredményes az "A" épület tekintetében, ahol a nyertes ajánlattevõ az Integrál Rt. volt.
<br>A tornacsarnok vonatkozásában hirdetmény közzétételével induló tárgyalásos eljárás folyt, melynek eredményeképpen 2002 októberében az Integrál Rt. kapott szintén megbízást a beruházás megvalósítására.
<br>A fenti két beruházási szakaszra érkezett ajánlatok a teljes rendelkezésre álló pénzügyi fedezetet kimerítették, ezért a kollégium felújításához a jelen beszerzés tárgyában a fedezetet az önkormányzat 2004. évi költségvetésébõl biztosította. Jelen beszerzés vonatkozásában annak értéke a 25 M Ft-os értékhatárra tekintettel nem kívánná meg közbeszerzési eljárás lefolytatását, azonban a címzett állami támogatás keretében egy elemeként szerepelt a kollégium átalakítása és felújítása, ezért az ajánlatkérõ közbeszerzési eljárást kezdeményezett.
<br>Az ajánlatkérõ 2004. április 26-án tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a rendelkezõ részben megjelölt beszerzés tárgyában a közbeszerzésekrõl szóló - többször módosított - 1995. évi XL. törvény 70. § (1) bekezdés c) pontja alapján.
<br>Az ajánlatkérõ az Integrál Rt.-t hívta fel ajánlattételre.
<br>Ajánlatkérõ az eljárásfajta választását azzal indokolta, hogy a 2002-2003. évek aszályos, száraz idõszaka a talajvízszint rendkívüli mértékû süllyedéséhez vezetett és a kiszáradt altalaj hatására a faltesteken szerkezeti repedések jelentkeztek a Szarvas, Vajda Péter utca 18. szám alatti kollégium épületszárnyánál is.
<br>Az ajánlatkérõ hivatkozott az oktatási intézet igazgatójának jelzésére, mely szerint a kollégium épületrészeinek mûszaki állapota súlyosan leromlott és veszélyezteti az ott elhelyezett tanulók biztonságát.
<br>Az ajánlatkérõ hivatkozott arra, hogy a falkárosodás (pinceboltozat megrepedése) szükségessé teszi a felújítási, korszerûsítési munkák sürgõs beindítását.
<br>A munkák sürgõs elvégzését indokolja az a tény is, hogy a kollégiumi épületegyüttes lapos tetõvel kialakított épületrészein tapasztalt csapadékvíz okozta nedvességi hatások jelentkeztek. Több helyen a faltestek mozgásából adódóan megszakadt a kialakított csapadékvíz-szigetelés, melynek eredményeképpen beázások keletkeztek a födém több pontján.
<br>A Döntõbizottság elnöke 2004. május 7-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a Kbt. 70. § (1) bekezdés c) pontjában foglalt feltételek fennállása egyértelmûen nem állapíthatók meg, továbbá az ajánlati felhívás a pénzügyi, gazdasági és mûszaki alkalmassági feltételek az elbírálás szempontja, valamint az eljárás lefolytatásának menete vonatkozásában nem a Kbt. szabályainak megfelelõ tartalommal bír.
<br>A Döntõbizottság elnöke indítványozta a közbeszerzési eljárás jogalapjának, az ajánlati felhívás jogszerûségének a vizsgálatát.
<br>Az ajánlatkérõ 2004. május 21-én bejelentette, hogy az ajánlati felhívását 2004. május 20-án visszavonta, errõl értesítette az Integrál Rt.-t és kérte az eljárás megszüntetését.
<br>A Kbt. 79. § (1) bekezdés alapján a bizottság eljárása - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy folytatásra okot adó körülmény már nem áll fenn - megszünteti, és errõl értesíti azokat, aki a 13. § (2) bekezdése szerint az eljárás indításáról értesültek.
<br>Az ajánlatkérõ döntésére tekintettel az ajánlati felhívás visszavonására vonatkozóan nincs folyamatban lévõ közbeszerzési eljárás, ezért a Döntõbizottság a fentiekre tekintettel a rendelkezõ részben foglaltak szerint az eljárást megszüntette.
<br>A Döntõbizottság a Kbt. 88. § (1) bekezdés h) pontja alapján döntött a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 21.
<br>
<br>Dr. Csanádi Péter s. k.,	Bújdosó Gézáné s. k.,
<br>közbeszerzési biztos	közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>