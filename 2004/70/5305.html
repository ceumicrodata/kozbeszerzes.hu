<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5305/2004)
</h2>
<br>1024 Budapest, Margit krt. 85.
<br>Ikt.sz.: D.246/7/2004.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárása a Magyar Természettudományi Múzeum közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) a Magyar Természettudományi Múzeum (1088 Budapest, Baross u. 13., a továbbiakban: ajánlatkérõ) "A Magyar Természettudományi Múzeum rekonstrukciójának IV. üteme, kiegészítõ építési beruházási munkáihoz kapcsolódó lebonyolítói munkák" tárgyú közbeszerzési eljárása ellen hivatalból kezdeményezett eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 26. § (1) bekezdés második fordulatára tekintettel a Kbt. 70. § (1) bekezdés b) pontját, valamint a Kbt. 70. § (2) bekezdés a) és b) pontját, ezért az ajánlatkérõvel szemben 2 000 000 Ft, azaz kettõmillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.
<br>A felek az eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>Az ajánlatkérõ a pénzügyi lehetõségei függvényében több szakaszban valósította meg a volt Ludovika Akadémia épületegyüttes rekonstrukciójával kapcsolatos építési beruházását.
<br>Az ajánlatkérõ a kivitelezési munkák III. ütemének az elsõ részére 2000. július 10-én építési, kivitelezési szerzõdést kötött a nyertes Ludovika Konzorciummal. A szerzõdés szerinti ellenszolgáltatás nettó 1 823 181 410 Ft volt.
<br>A teljesítési határidõ 2002. szeptember 30. volt. Ezt a kivitelezési szerzõdést többször módosították, így 2001. június 30-án, mely szerint a teljesítés a pénzügyi fizetési ütemterv módosítása miatt 2004. évre áthúzódik. A következõ vállalkozási szerzõdésmódosítás 2002. március 7-én történt a rekonstrukció kivitelezésének III/2. ütemére nézve. A kivitelezés III/2. ütemére az ellenszolgáltatás nettó értéke 1 325 693 904 Ft volt, és ezen összeg 1,9%-a pedig a lebonyolítói díj. A kivitelezés III/2. üteméhez igazodóan a lebonyolítási munkák befejezési határideje 2004. január 30-a volt, a mûszaki átadás-átvétel még azonban nem fejezõdött be.
<br>A szerzõdõ felek a kivitelezés vonatkozásában 2002. november 14-én kiegészítették a 2002. március 7-ei vállalkozási szerzõdést az éves teljesítés tárgyában, mely opciós tételekre vonatkozott. A 2003. november 17-ei módosítással a felek az eredeti pénzügyi ütemtervet módosították és a vállalkozói díj egésze került kifizetésre az összes 2003. évi nettó teljesítésre vonatkozóan.
<br>Az ajánlatkérõ 1999-ben a rekonstrukció építési beruházásának lebonyolítására nyílt közbeszerzési eljárást folytatott, amelynek a nyertese a Kreatív 2000 Kft. lett.
<br>Ajánlatkérõ a Kreatív 2000 Kft.-vel 1999. október 5-én megbízási szerzõdést kötött, melynek tárgya a rekonstrukció III. ütemének teljes körû lebonyolítása volt, a feladat kiterjedt a kivitelezési dokumentáció elkészítésére, a fõvállalkozó kiválasztására vonatkozó közbeszerzési eljárásra, a kivitelezés idõszakában végzendõ feladatokra és a mûszaki átadással összefüggõ teendõkre.
<br>Az ajánlatkérõ és a Kreatív 2000 Kft. közötti 1999. október 5-én létrejött megbízási szerzõdés szerint a megbízott a kivitelezés idõszakában végzendõ feladatok keretében (2.3. pont) a mûszaki ellenõrzési feladatokat is ellátja az alábbi tevékenységekre kiterjedõen:
<br>- építési napló vezetése és az ezzel összefüggõ feladatok ellátása,
<br>- a felhasználásra kerülõ anyagok, szerkezetek, félkész- és késztermékek ellenõrzése,
<br>- a munkavégzés, a technológiai fegyelem és a munkaeredmény ellenõrzése.
<br>A mûszaki átadás-átvétel és a birtokbaadás során ellátandó feladatok (4. pont) a használatbavételi engedély megszerzéséig, illetõleg a sikeres mûszaki átadást követõen a létesítmény birtokba adásáig terjednek, azzal, hogy a megbízott gondoskodik az úgynevezett átadási tervdokumentációnak a megbízó részére történõ rendelkezésre állásáról. A megbízási szerzõdés a tervezés ellenõrzésével kapcsolatos, a beszerzés tárgyát meghatározó dokumentáció ellenõrzésével és a megbízóval történõ egyeztetésével, valamint a kivitelezési tervdokumentáció zsûrizésének elõkészítésével összefüggõ feladatok elvégzésével minõsül teljesítettnek.
<br>A megbízási szerzõdés szerint a díj mértéke a nettó bekerülési érték 1,7 + 0,2%-a + áfa (bekerülési költségnek a fõvállalkozói nettó számlaértéket kellett tekinteni). Ezt a szerzõdést is többször módosították, így a 2003. január 8-ai módosítás szerint a III. ütem 2. részének lebonyolítására állapodtak meg.
<br>Ajánlatkérõ 2004. április 5-én döntött arról, hogy a lebonyolítás IV. ütemére vonatkozóan a Kbt. 70. § (2) bekezdése szerinti eljárást alkalmazza, mert az ajánlattevõ évek óta megfelelõen végzi a lebonyolítást, továbbá a IV. ütem munkái szorosan, elválaszthatatlanul kötõdnek a még jelenleg is folyó III. ütem munkáihoz, a kiegészítõ munka nem éri el a korábbi közbeszerzés értékének 50%-át és azt nem lehet mûszakilag, gazdaságilag elválasztani a korábban kötött szerzõdéstõl. A beszerzés becsült összege a IV. ütemben kb. 2,3 milliárdos kivitelezési költség 1,9%-a, azaz 44 millió Ft.
<br>Ajánlatkérõ 2004. április 8-án küldte meg ajánlati felhívását és az eljárásfajta alkalmazásának indokolását a Kbt. 70. § (2) bekezdés a), b) pontja és a Kbt. 70. § (1) bekezdés b) pontjára hivatkozva.
<br>Elõadta, hogy a IV. ütem kivitelezése során az eredeti szerzõdésben nem szereplõ pótmunkákhoz kapcsolódó bonyolítói munkák is felmerülnek, amelyekre most indít hirdetmény közzététele nélküli tárgyalásos eljárást. A korábban elkészült gépészeti és elektromos rendszerek új szakaszának, valamint a földszinten lévõ, még el nem készült õslénytárnak a kialakítása az eredeti szerzõdésben nem szerepelt, mert ennek pénzügyi fedezete akkor nem állt rendelkezésre. A korábbi bonyolító olyan ismeretek birtokában van az elõzményekre tekintettel, hogy mással történõ helyettesítése nem oldható meg, illetve aránytalan nehézségekkel járna. A kiegészítõ beruházáshoz kapcsolódó lebonyolítói munka értéke nem haladja meg a korábbi közbeszerzés 50%-át és azt nem lehet mûszakilag elválasztani a korábban megkötött szerzõdéstõl.
<br>Az ajánlati felhívás szerint a teljesítés határideje 2006. március 31. Az elsõ tárgyalásra az ajánlati felhívás megküldését követõ 5. napon kerül sor. Az ajánlati felhívás tartalmazta az alkalmasság elbírálásához szükséges elõírásokat, az ajánlat elbírálásának szempontját, a tárgyalások menetérõl szóló információkat. Az ajánlatkérõ az eredményhirdetés idõpontjaként a tárgyalások befejezésének idõpontját határozta meg.
<br>Az ajánlattevõ 2004. április 15-én benyújtotta az ajánlatát és április 19-én sor került a tárgyalásra. Az ajánlatkérõ bizottsága az ajánlatot vita nélkül elfogadta, javasolta nyertesként történõ kihirdetését. A fõigazgató a döntést ugyanezen a napon meghozta, a szerzõdést 2004. április 28-án megkötötték.
<br>A megbízási szerzõdés tárgya egyrészt a kivitelezési tervdokumentáció elkészítésével, felülvizsgálatával és jóváhagyatásával kapcsolatos feladatok, valamint a fõvállalkozó közbeszerzési eljárás útján történõ kiválasztásával és a fõvállalkozási szerzõdés létrehozásával összefüggõ feladatok. A lebonyolító feladatát képezik továbbá a kivitelezés idõszakában végzendõ feladatok, illetve a mûszaki átadás-átvétel és a birtokbaadás során ellátandó feladatok.
<br>A Döntõbizottság elnöke 2004. április 22-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a Kbt. 70. § (1) bekezdés b) pontja és a Kbt. 70. § (2) bekezdés a) és b) pontja szerinti feltételek megléte a rendelkezésre álló iratokból nem állapítható meg egyértelmûen.
<br>Indítványozta, hogy a Döntõbizottság a közbeszerzési eljárás jogalapját és a részvételi felhívás jogszerûségét vizsgálja meg.
<br>Idõközben az ajánlatkérõ részvételi felhívást tett közzé a kivitelezési munkák IV. üteme vonatkozásában nyílt elõminõsítési eljárásra a Közbeszerzési Értesítõ 2004. április 30-ai számában, melynek tárgya és mennyisége a következõ:
<br>A volt Ludovika Akadémia épületegyüttes rekonstrukciójának IV. üteme a korábban elkészült gépészeti (víz, csatorna, központi fûtés) és elektromos (erõs- és gyengeáramú) rendszerek pince (3000 m2) szakaszának, valamint a földszinten lévõ (1000 m2), eddig el nem készült õslénytár építészeti, gépészeti és elektromos munkáinak elkészítése a jóváhagyott engedélyezési tervek alapján. A részvételi felhívás szerint a teljesítés határideje vagy a szerzõdés idõtartama 2007. február 1. azzal, hogy a kulcsrakész, rendeltetésszerû használatra alkalmas létesítmény használatbavételi engedély alapján történõ birtokbaadásának határideje 2006. március 31.
<br>Ajánlatkérõ és a Kreatív 2000 Kft. észrevételében kérte az eljárás megszüntetését. Álláspontjuk szerint az eljárást jogszerûen folytatja a Kbt. 70. § (2) bekezdésére, valamint a Kbt. 70. § (1) bekezdés b) pontjában foglalt feltételekre tekintettel. A rekonstrukciós program több ütemben zajlik. A kivitelezési munkát lebonyolító bevonásával végeztetik. A lebonyolító tevékenysége szorosan kapcsolódik a kivitelezési munkák szakaszaihoz, amelyeket csak a pénzügyi nehézségek miatt kellett ütemekre bontani. A lebonyolító a tervek felülvizsgálatától a mûszaki ellenõrzésig minden mûszaki szolgáltatói feladatot elvégez. A lebonyolítótól elvárt a megvalósult állapot ismerete, a kiviteli tervek összhangjának megteremtése, a különbözõ gépészeti rendszerek kapcsolatának biztosítása az egész épületben. A IV. ütem kivitelezési munkáinak becsült értéke várhatóan 2,3 milliárd Ft. A mûemléki épület sajátos problémákat jelent a kivitelezõ számára, mely megköveteli a tervek egyeztetését az építkezés eddig elvégzett III. ütemével összhangban. Más bonyolító számára hosszú felkészülést venne igénybe a III. ütemre vonatkozó zárójelentés, illetve a megvalósulási terv alapján - amely egyébként is csak a III. ütemre vonatkozó információk 60-70%-át tartalmazza - a IV. ütem lebonyolítói feladatainak ellátása.
<br>A Döntõbizottság a közbeszerzési eljárásban keletkezett iratok, az ajánlatkérõ szóbeli és írásbeli észrevétele alapján megállapította, hogy a hivatalból történt eljárás kezdeményezés megalapozott.
<br>A Döntõbizottság vizsgálta az eljárásfajta választására vonatkozó jogalap jogszerûségét.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárásra a Kbt. 70. §-a tartalmazza a megengedõ szabályokat.
<br>Az ajánlatkérõ a közbeszerzési eljárását egyrészt a Kbt. 70. § (1) bekezdés b) pontjára, másrészt a Kbt. 70. § (2) bekezdés a)-b) pontjaira alapozta.
<br>A Kbt. 70. § (1) bekezdés b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.
<br>A Kbt. 70. § (2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy
<br>a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és
<br>b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl.
<br>A Döntõbizottság a jelen eljárásban a fenti és az ajánlatkérõ által hivatkozott feltételek meglétét vizsgálta és megállapította, hogy azok nem állnak fenn az alábbiak szerint.
<br>A Döntõbizottság álláspontja szerint a Kbt. 70. § (2) bekezdés a) és b) pontja szerinti feltételek nem teljesültek sem a tekintetben, hogy kiegészítõ szolgáltatásról van szó, sem pedig a vonatkozásban, hogy a szolgáltatás szükségessége elõre nem látható körülmények miatt merült fel.
<br>A Döntõbizottság megállapította, hogy az ajánlatkérõ és a Kreatív 2000 Kft. között korábban létrejött és a lebonyolításra vonatkozó megbízási szerzõdés a rekonstrukció III. ütemére vonatkozóan teljesítésre került, jelenleg a mûszaki átadás-átvétel folyik.
<br>Az ajánlatkérõ elõadása szerint az építkezés III. üteme a rekonstrukció jelenleg megindított IV. ütemétõl teljesen elkülönül, az egyes építési szakaszok a pénzügyi lehetõségek függvényében kerültek ütemezésre. A több szakaszban folyó építési beruházási munkák mellett a lebonyolítói munkákra is szakaszokra kötöttek szerzõdést.
<br>A III. ütemre kötött lebonyolítási szerzõdés kizárólag a kivitelezésnek a megfelelõ III. ütemében készült munkáit kíséri, azt a szerzõdést a lebonyolító a mûszaki átadás-átvételi eljárással teljesíti. Nincs tehát olyan lebonyolítási munka, amelynek elvégzése azért lenne szükséges, hogy a III. ütem lebonyolítási szerzõdése teljesülhessen, azaz nincs a folyamatban lévõ (III. ütemû) szerzõdés kiegészítésére ajánlatkérõi beszerzési igény. A IV. ütem mind a kivitelezést, mind a lebonyolítást illetõen új beszerzési igény, amelyekre újabb szerzõdések megkötése szükséges.
<br>A Döntõbizottság a mûszaki, technikai sajátosságok vonatkozásában szintén a Kbt. 70. § (1) bekezdés b) pont szerinti feltétel hiányát állapította meg, mivel a megkötött megbízási szerzõdés szerinti lebonyolítói munkák elvégzésére nem csak a Kreatív 2000 Kft. képes. Az a tény, hogy a Kreatív 2000 Kft. az elõzõ szakasz vonatkozásában speciális tapasztalatokkal és ismeretekkel rendelkezik önmagában nem alapozza meg az eljárásfajtára vonatkozó hivatkozást, ugyanis a vonatkozó ismeretek és tapasztalatok más lebonyolító szervezet részére is az elõzményi dokumentációk és a létesítmény ismerete alapján megszerezhetõek.
<br>A Döntõbizottság nem fogadta el az ajánlatkérõ hivatkozását, hogy csak a felkért ajánlattevõ képes a IV. ütem lebonyolítói munkáinak elvégzésére a lebonyolítói munka mûszaki, technikai sajátosságai miatt. Az ajánlatkérõ nyilatkozata szerint a III. ütem lebonyolítási feladatára 1999-ben több érvényes ajánlat érkezett. A IV. rekonstrukciós ütem sem tartalmaz a mûszaki tartalmát illetõen olyan újszerû sajátosságokat, mely a Kreatív 2000 Kft.-t tenné csak alkalmassá a feladat elvégzésére, nyílt versenyeztetés mellõzésével. Az a tény, hogy az elõzményi rekonstrukciós ütemekre vonatkozó dokumentáció elsajátítása nagyobb feladatot ró az esetlegesen újonnan kiválasztott lebonyolítóra - mint célszerûségi körülmény - nem vehetõ figyelembe a nyílt vagy meghívásos eljárás helyett a hivatkozott tárgyalásos eljárás választásánál. Az ún. megvalósulási tervek alapján az elõzményi építési ütemek mûszaki dokumentációja más szakcég által is elsajátítható, mely tényt az ajánlatkérõ sem vonta kétségbe.
<br>A Döntõbizottság a fentiekre tekintettel megállapította, hogy az ajánlatkérõnek a hirdetmény közzététele nélküli tárgyalásos eljárás jogalapjával kapcsolatos döntése jogsértõ volt.
<br>A Döntõbizottság megvizsgálta, hogy az ajánlati felhívás a Kbt. 718. § (1) bekezdés második fordulatában szabályozott követelményeknek megfelelt-e és megállapította, hogy az ajánlati felhívás tartalma egyebekben nem volt kifogásolható.
<br>A Döntõbizottság a fentiek alapján a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés d) és f) pontja szerinti jogkövetkezményeket alkalmazta.
<br>A Kbt. 88. § (1) bekezdés f) pontja szerint a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben. A Döntõbizottság a Kbt. fenti rendelkezése alapján döntött a bírság kiszabásáról. A bírság mértékének és összegének megállapításánál figyelembe vehetõ körülményeket a Kbt. 88. § (4) és (5) bekezdései szabályozzák.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság megállapította, hogy az ajánlatkérõ eljárásfajta választásra és a felhívásra vonatkozó döntése a közbeszerzési bizottsága által hozott kollektív döntés volt, így a személyes felelõsség megállapítása kapcsán bírság kiszabása nem lehetséges.
<br>A Döntõbizottság figyelemmel volt a bírság összegének meghatározásánál a beszerzés értékére, továbbá a megkötött szerzõdésre tekintettel a jogsértés nem reparálható.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 20.
<br>
<br>Dr. Csanádi Péter s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>