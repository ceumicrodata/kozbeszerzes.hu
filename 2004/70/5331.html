<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5331/2004)
</h2>
<br>1024 Budapest, Margit krt. 85.
<br>Ikt.sz.: D.219/15/2004.
<br>
<br>Tárgy: a Panaudió Kft. kérelmezõ kérelme a Magyar Televízió Rt. ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Panaudió Kft. (1092 Budapest, Ferenc krt. 26., továbbiakban: kérelmezõ) kérelme alapján indult jogorvoslati eljárásban, melyet a Magyar Televízió Rt. (1037 Budapest, Kunigunda útja 41-43., képv.: dr. Fillinger György ügyvéd, 1065 Budapest, Bajcsy-Zs. út 57., továbbiakban: ajánlatkérõ) által "2004. évi olimpiai játékok közvetítéséhez eszközök vásárlása és Híradó hírgyártó rendszer vásárlása" tárgyú közbeszerzési eljárása ellen nyújtott be, a kérelmezõ jogorvoslati kérelmének részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 49. § (2) bekezdést, a Kbt. 55. § (6), valamint a Kbt. 59. § (1) bekezdését, valamint a 62. § (1) bekezdését, ezért ajánlatkérõ eljárását lezáró döntését a II. 9 db hordozható IT-alapú hírgyûjtõ kamera-felvevõegység és tartozékai, a dokumentációban meghatározott kiépítése és a IV., 19 db különbözõ stúdióminõségû zoomlencse és tartozékai résztételek tekintetében megsemmisíti és az ajánlatkérõvel szemben 1 000 000 Ft, azaz egymillió forint bírságot szab ki.
<br>Egyebekben a kérelmezõ jogorvoslati kérelmét elutasítja.
<br>A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.
<br>Ajánlatkérõ 2004. február 6-án a Közbeszerzési Értesítõ (K. É.) 14. számában - a közbeszerzésekrõl szóló 1995. évi XL. törvény szabályai szerint - közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.
<br>Ajánlatkérõ a felhívás 3. a) pontjában a beszerzés tárgyát 19 tételben ismertette és rögzítette azt is, hogy a dokumentációban szereplõ mennyiségekbõl ajánlatkérõ +30% mértékben eltérhet.
<br>Ajánlatkérõ a felhívás 3. c) pontjában lehetõséget adott a részajánlat tételére akként, hogy a 3. a) fejezet I. tételére kizárólag a tenderdokumentációban részletesen ismertetett felépítésû és mûködésû komplett rendszerre tehetõ ajánlat, míg a további (II-XIX.) tételek vonatkozásában ajánlattevõ a beszerzés tételenkénti teljes mennyiségre tehet ajánlatot.
<br>A felhívás 3. a) pont II. résztételként 9 db hordozható IT-alapú hírgyûjtõ kamera - felvevõegység és tartozékai, a dokumentációban meghatározott kiépítésben, a IV. résztételként pedig 19 db különbözõ stúdióminõségû zoomlencse és tartozékai beszerzési tárgy került meghatározásra.
<br>Ajánlatkérõ a felhívás 4. pontjában rögzítette a teljesítés határidejét a II. résztétel tekintetében az alábbiak szerint:
<br>"- a 3. a) fejezet II. tételére vonatkozóan a szállítási határidõ: 2004. június 30."
<br>Ajánlatkérõ a felhívás 13. a) pontja szerint az összességében legelõnyösebb ajánlat szempontja szerint kívánta elbírálni az ajánlatokat, az ennek megítélésére szolgáló részszempontokat (alszempontokat), súlyszámokat és az értékelési módszert a felhívás 13. b) pontjában részletesen ismertette. Az értékelési részszempontok között szerepelt a kiegészítõ szolgáltatások mennyisége és minõsége 10 súlyszámmal. Ezen részszemponthoz tartozóan ajánlatkérõ az alábbi alszempontokat határozta meg:
<br>- garancia ideje
<br>3
<br>- garanciális idõben vállalt támogatás értéke
<br>3
<br>- garanciális idõn túl vállalt támogatás értéke
<br>2
<br>- szakemberek betanítására nyújtott napok száma
<br>2
<br>Rögzítésre került továbbá, hogy valamennyi részszempontnál a legelõnyösebb ajánlat kapja a maximális 10-es pontszámot, a legkevésbé elõnyös a minimális 1-es pontszámot, a kettõ között lineárisan arányítva értékeli a kiíró az ajánlatokat. Az egyes részszempontokra elért pontok a megadott súlyszámokkal súlyozásra, majd összesítésre kerülnek.
<br>A felhívás 14. pontjában ajánlatkérõ lehetõséget biztosított többváltozatú ajánlat tételére a dokumentációban meghatározottak szerint.
<br>A felhívás 16. "Egyéb információk" e) pontja szerint hiánypótlásra a Kbt. 43. § (4)-(5) bekezdései szerint lehetõség volt.
<br>Ajánlatkérõ dokumentációt is bocsátott az ajánlattevõk rendelkezésére a megfelelõ ajánlattétel elõsegítése érdekében.
<br>A dokumentáció tartalmazta az ajánlat elkészítésére vonatkozó utasításokat, az eljárás menetének ismertetését, a szerzõdési feltételeket, nyilatkozatsablonokat és a részletes mûszaki elõírásokat.
<br>A dokumentáció 14. oldal 4. pontja rögzítette, hogy ajánlattevõ köteles a mûszaki dokumentáció követelményeivel teljes mértékben összhangban lévõ ajánlatot benyújtani. A mûszaki dokumentációban megfogalmazott feltételeknek valamely formában meg nem felelõ ajánlatot az ajánlatkérõ érvénytelennek nyilvánítja.
<br>Ugyanezen oldal 5. pontjában ajánlatkérõ alternatív (többváltozatú) ajánlattétel lehetõségének a feltételeit ismertette. Ezek szerint az egyes eszközök esetén a mûszaki dokumentációnak megfelelõ mûszaki paramétereket teljesítõ, különbözõ típusú eszközökre tehetõ ajánlat.
<br>Ajánlatkérõ a Kbt. 49. § (2) bekezdésére hivatkozva közölte a dokumentáció 16. oldal IV. 2. pontjában, hogy az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatóak, míg az V. 3. pontban közölte, hogy az ajánlati ár és az ajánlat lényeges részének megváltoztatása nem lehetséges, azt sem felajánlani, sem elfogadni nem szabad.
<br>A dokumentáció 23. oldalán ajánlatkérõ a II. tétel esetében a szállítási határidõt 2004. szeptember 20-ában határozta meg azzal, hogy kedvezõbb szállítási határidõ megajánlható, pontozásnál elõnyt jelent.
<br>Az ajánlatkészítés idõszakában érkeztek ajánlatkérõhöz kérdések, melyeket írásban megválaszolt 2004. február 27-én kelt levelében.
<br>Kérdésként merült fel a II. résztétel vonatkozásában meghatározott szállítási határidõ felhívásban és dokumentációban való eltérésének feloldása. Ajánlatkérõ válaszában közölte, hogy a dokumentációban megadott 2004. szeptember 20. - idõpont téves, az érvényes elõírás a felhívás szerinti 2004. június 30-a a szállítási határidõre.
<br>Ajánlatkérõ válaszát kérelmezõ nyilatkozata szerint 2004. március 1-jén megkapta.
<br>Ajánlattételi határidõre 2004. március 18-ára az II. résztételre a kérelmezõ, a Sony Hungaria Kft., a REXFILM Kft., a PENNA- MEDIA Kft., a VM Pro Kft. és a Studiotech Kft. nyújtottak be ajánlatot. A IV. tétel körében a kérelmezõ, a REXFILM Kft., a PENNA-MEDIA Kft., a VM Pro Kft., a Studiotech Kft. és a Somos Video Kft. nyújtott be ajánlatot.
<br>Ajánlatkérõ a Kbt. 57. § (1) bekezdésében foglaltak szerint felvilágosítást kért ajánlattevõktõl, köztük kérelmezõtõl, majd értékelte az ajánlatokat.
<br>Ajánlatkérõ az eljárás eredményét 2004. április 1-jén hirdette ki nyilvánosan.
<br>Döntése értelmében az II. résztétel tekintetében az eljárás nyertese a Studiótech Kft. lett, ezen résztétel körében a kérelmezõ ajánlata érvénytelenné nyilvánításra került a szállítási határidõ nem elõírtak szerinti megajánlása miatt. A IV. résztétel körében az eljárás nyertese a Somos Video Kft. lett.
<br>A kérelmezõ 2004. április 9-én terjesztett elõ jogorvoslati kérelmet a Döntõbizottságnál, melyben ajánlatkérõ eljárást lezáró döntését sérelmezte a IV. résztétel 19 db különbözõ stúdióminõségû zoomlencse és tartozékai körében. Kérelme indoklásában elõadta, hogy ajánlatkérõ értékelése jogsértõ a garanciális idõben vállalt támogatás értékének pontozásánál, mivel ajánlatkérõ az általuk tett vállalást nem értékelte a megfelelõ pontszámmal, illetõleg elfogadhatatlan, hogy eltérõ tartalmú vállalások esetén is azonos pontszám kiosztására került sor.
<br>Megítélése szerint ezen alszempont jogszerû értékelése esetén az eljárás nyertese lett volna a IV. résztétel tekintetében.
<br>Kérelmezõ 2004. április 13-án kiegészítette kérelmét és a IV. résztételen túl kifogásolta ajánlatkérõ eljárását a II. résztétel tekintetében is. Elõadta, hogy ajánlatkérõ ezen résztételnél ajánlatuk érvénytelenségét állapította meg. Elõadta, hogy ajánlatukban 2004. július 31-ét határozták meg, amely a dokumentációban megadott határidõt (2004. szeptember 30.) figyelembe véve nem kifogásolható, továbbá ajánlatkérõ a bontáson - a közjegyzõi okirat tanúsága szerint is - formai szempontból érvényesnek elfogadta.
<br>Kérelmezõ kifogásolta továbbá azt is, hogy a II. résztétel nyertesének ajánlati ára megemelésre került 5 db beíró egység árával. Ezzel ajánlatkérõ megsértette a közbeszerzés tisztaságát.
<br>A II. tenderpont körében elõadta, hogy amennyiben ajánlata érvényes, úgy ajánlatkérõ a garanciális idõben vállalt támogatás értéke körében közzétett pontozása sem lenne helytálló.
<br>Ajánlatkérõ észrevételében a jogorvoslati kérelem elutasítását kérte. Elõadta, hogy a IV. tenderpont körében a garanciális idõben vállalt támogatás értéke körében azért nem tudta a kérelmezõ által megjelölt értéket a pontozásnál figyelembe venni, mert a kérelmezõ a garanciális támogatás tartamát nem adta meg. Megítélése szerint az "Utasítás az ajánlattevõknek" dokumentáció egyértelmû volt a tekintetben, hogy a kiegészítõ szolgáltatások mennyiségén túl, azok minõségét és tartalmát is meg kell adni.
<br>A II. tenderpont körében elõadta, hogy valóban eltérés volt a felhívás és a dokumentáció elõírása között a szállítási határidõ tekintetében, ezt még az ajánlattételi határidõ elõtt beérkezett ajánlattevõi kérdések is érintették. Elismerve az elõírásai közötti ellentmondást, a kérdésekre adott válaszaikban egyértelmûen megadták, hogy az érvényes feltétel a szállítási határidõ tekintetében a felhívásban szereplõ 2004. június 30-a. Válaszaikat valamennyi ajánlattevõnek megküldték, így a kérelmezõ által az ajánlatban tett 2004. július 31-i szállítási határidõ-vállalás nem elégíti ki az elvárásaikat, ezért jogszerûen minõsítették érvénytelennek a kérelmezõ ajánlatát ezen tenderpontnál. Elõadta továbbá, hogy az ajánlatok értékelése és a pontozás az eredeti ajánlati tartalmak és ajánlati árak mellett került elvégzésre, ez az értékelési anyagukból is kitûnik. Az történt csupán, hogy az eredményhirdetést követõen a nyertes ajánlatában szereplõ opcionális listából éltek az opció igénybevételével és az opcióként szereplõ 5 db beíró egységet igényelték az ott megadott áron, így jogsérelem nem történt az eljárásban megítélése szerint.
<br>A Döntõbizottság megállapította, hogy a kérelmezõ jogorvoslati kérelme a II. és a IV. tenderpont körében az alábbi indokok szerint alapos:
<br>A Kbt. 26. § (2) bekezdés második fordulata rögzíti, hogy az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>Ajánlatkérõ még az ajánlattételi határidõt megelõzõen ajánlattevõi kérdésre válaszolva egyértelmûen pontosította elvárását a II. tenderpont körében a szállítási határidõt illetõen.
<br>Közölte ugyanis, hogy a teljesítendõ szállítási határidõ 2004. június 30-a legyen. Ajánlatkérõ feltételeket pontosító válasza a kérelmezõnek is rendelkezésére állt, nyilatkozata szerint is 2004. március 1-jén, még az ajánlattételi határidõt jóval megelõzõen. Kérelmezõnek tehát tisztában kellett lennie azon ajánlatkérõi elvárással, hogy az ajánlatban a legkésõbbi szállítási határidõre vonatkozó ajánlatnak 2004. június 30-ának kell lennie.
<br>Kérelmezõ alappal nem hivatkozhat a felhívás és dokumentáció ellentmondásosságára, hiszen ajánlatkérõ ezt még megfelelõ idõben, az ajánlattételi határidõt megelõzõen pontosította, a pontosítás módját pedig a kérelmezõ sem kifogásolta a rendelkezésére álló jogvesztõ határidõn belül, tekintve, hogy 2004. március 1-jén errõl tudomással bírt.
<br>A kérelmezõ által benyújtott ajánlatban - kérelmezõ által sem vitatottan - a szállítási határidõ a II. tenderpontnál 2004. július 31-e volt, amely késõbbi idõpont annál, amint ajánlatkérõ elõírásként meghatározott a felhívásában. Ajánlatkérõ részérõl a fenti indokok mellett helyes volt annak megállapítása, hogy a kérelmezõ ajánlata nem felelt meg a felhívás elõírásainak, ezért a Kbt. 52. § (2) bekezdés d) pontja értelmében ajánlata érvénytelen.
<br>A Kbt 52. § (2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint pedig az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.
<br>Alaptalanul hivatkozott továbbá a kérelmezõ azon körülményre, hogy ajánlatkérõ az ajánlatok bontásakor nem minõsítette ajánlatát érvénytelennek, ezért azt késõbb sem teheti meg.
<br>A Kbt. 52. § (1) bekezdése kimondja ugyanis, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Ajánlatkérõ tehát akkor követett volna el jogsértést, ha az eljárás bontást követõ szakaszában felismert ajánlati hiányosság következményét nem alkalmazza az adott ajánlattevõvel szemben, függetlenül attól, hogy a bontás alkalmával esetlegesen formai szempontból érvényesnek ítélte az kérelmezõ ajánlatát. Megjegyzi a Döntõbizottság, hogy a szállítási határidõ felhívástól eltérõ megajánlása az ajánlat tartalmi, nem pedig a formai megfelelõségének vizsgálata körébe esik.
<br>A fenti indokok alapján tehát megalapozatlan azon kérelmezõi elõadás, hogy ajánlatkérõ jogszerûtlenül zárta volna ki az eljárás további szakaszából. Éppen ezért nem bír relevanciával az a kérelmezõi elõadás sem, miszerint a vonatkozásában a garanciális idõben vállalt támogatás értékénél jogsértõ értékelés megvalósulhatott, hiszen a II. tenderpont körében ajánlata érvénytelensége a Kbt. fent hivatkozott 53. § (2) bekezdése szerint azt jelenti, hogy ajánlata nem vehet részt az értékelés szakaszában.
<br>A Döntõbizottság ezt követõen a II. tenderponttal kapcsolatban megvizsgálta, hogy ajánlatkérõ követett-e el jogsértést azzal, hogy a nyertesnek kihirdetett ajánlattevõ megajánlott és elfogadott tartalmú ajánlatát kiegészítette és az ajánlati árát ennek megfelelõen megemelte.
<br>A Kbt. 49. § (2) bekezdése szerint az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.
<br>A Kbt. 62. § (1) bekezdése alapján eredményes közbeszerzési eljárás alapján a szerzõdést az 59. § (1) bekezdése szerinti szervezettel (személlyel) kell a felhívás, a dokumentáció és az ajánlat tartalmának megfelelõen írásban megkötni. Ha az ajánlatkérõ lehetõvé tette a közbeszerzés egy részére történõ ajánlattételt, a részek tekintetében nyertesekkel kell szerzõdést kötni. E szerzõdés szükség esetén az ajánlatoknak, illetve a felhívásnak megfelelõen tartalmazhatja az ajánlattevõként szerzõdést kötõk közötti együttmûködés feltételeit is.
<br>A nyílt közbeszerzési eljárásra vonatkozóan a Kbt. 26. § (2) bekezdés második fordulata rögzíti, hogy az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A nyílt eljárásban alapvetõen érvényesülõ, a Kbt. 49. § (2) bekezdésben rögzített további törvényi rendelkezés, hogy a nyílt eljárásban az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.
<br>A fenti rendelkezések alapján egyfelõl a benyújtott ajánlatok tartalmán, az egyes tartalmi elemeken semmilyen indokkal nem lehet változtatni, azt sem ajánlattevõ, sem ajánlatkérõ nem teheti meg jogszerûen.
<br>Ugyancsak nem megengedett, hogy az eljárásban értékelésre került ajánlati tartalmaktól eltérõ tartalommal és árral kerüljön sor az eljárást lezáró szerzõdés megkötésére.
<br>Ajánlatkérõ a törvény kógens rendelkezései ellenére tiltott módon az elfogadott ajánlati tartalomtól eltérõ tartalommal egészítette ki a nyertes ajánlati árát, ezzel emelve annak ajánlati árát, amely sérti a Kbt. 49. § (2) bekezdését, valamint a Kbt. 62. § (1) bekezdésében meghatározottakat.
<br>A Döntõbizottság álláspontja szerint az ajánlatkérõ által hivatkozott dokumentációs elõírás ellentétben ajánlatkérõi okfejtéssel nem biztosít lehetõséget az ajánlatok tartalmának módosítására, arra hivatkozással, hogy az az opció tételének lehetõségét és figyelembevételét jelenti.
<br>A hivatkozott elõírás kizárólag akként értelmezhetõ, hogy ajánlattevõk több ajánlati változat - alternatíva - elkészítésén keresztül több lehetséges rendszerelembõl álló rendszert ajánljanak meg.
<br>A fenti értelmezés helyességét támasztja alá továbbá az ajánlati dokumentáció 14. oldal 5. pontja az alternatív - többváltozatú - ajánlatok tételének szabályairól, amikor kimondja, hogy alternatív ajánlat tehetõ egyes eszközök esetén a mûszaki dokumentációnak megfelelõ mûszaki paramétereket teljesítõ, különbözõ típusú eszközökre. E helyen rögzíti azt is ajánlatkérõ, hogy külön-külön benyújtott alternatív ajánlatok egyes tételei a pontozás szempontjából nem vonhatóak össze, azokat csak az adott alternatív ajánlatban szereplõ feltételekkel veszik figyelembe.
<br>Külön rögzítette ajánlatkérõ a dokumentáció 17. oldal 3. pontjában, hogy az ajánlati ár és az ajánlat lényeges részének megváltoztatása nem lehetséges, azt sem felajánlani, sem megengedni nem szabad.
<br>A dokumentációnak nem volt olyan rendelkezése, amely rögzítette volna, hogy ajánlatkérõ mely eszközök, rendszerelemek megajánlását kéri opció formájában szerepeltetni az ajánlatban, mint ahogy azt sem, hogy az opcióval milyen feltételek mellett kíván majd élni.
<br>A Döntõbizottság ezt követõen megvizsgálta az ajánlatkérõ IV. 19 db különbözõ stúdióminõségû zoomlencse és tartozékai résztétel körében végzett értékelésének jogszerûségét a garanciális idõben vállalt támogatás értéke alszempont esetén:
<br>A Kbt. 55. § (6) bekezdése rögzíti, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja.
<br>Ajánlatkérõ a felhívásában a kiegészítõ szolgáltatások mennyisége és minõsége részszempont egyik alszempontjaként szerepeltette a garanciális idõben vállalt támogatás értékét, mint értékelési alszempontot 3 súlyszámmal.
<br>Ajánlatkérõ az alszempont meghatározásán túl további elõírást nem tett a garanciális idõben vállalt támogatás tartalmára, fogalmára, illetve megajánlására vonatkozóan.
<br>A Döntõbizottság abban a részében osztotta az ajánlatkérõ okfejtését a garanciális idõben vállalt támogatás értéke körében, hogy ezen részszempont megfogalmazásából egyértelmû, hogy ajánlatkérõ itt nem a garancia vállalásának tényét kívánta értékelni, hanem azt, hogy ez Ft-összegben mit jelent, így ezen alszempontban értékelésére akkor kerülhet sor, amennyiben az ajánlatban megállítható érték kerül meghatározásra.
<br>A kérelmezõ ajánlatában szereplõ ajánlati adatlapon a garanciális idõben vállalt támogatás értéke pontosan megjelölésre került, így volt a meghatározott alszemponthoz tartozóan értékelés alá vonható tartalmi elem, ezen tartalmi elem vizsgálatát és értékelését ajánlatkérõ elmulasztotta.
<br>A Döntõbizottság álláspontja szerint ajánlatkérõ e részszemponthoz tartozó tartalmi elem értékelésének elmulasztása körében nem hivatkozhat arra, hogy a megjelölt érték mögötti tartalom esetlegesen hiányzik, illetõleg nem kellõ részletességgel van rögzítve, ahogy elvárná.
<br>A felhívásban megjelölt alszempont tartalma a támogatás értéke és nem annak tartalma. Amennyiben ajánlatkérõ az értékhez kacsolódó tartalmat is vizsgálni kívánta volna, azt külön értékelési részszempontként, illetõleg alszempontként kellett volna megfogalmaznia, vagy utalnia kellett volna rá, hogy e bírálati részszempont értékelése során ezt is figyelembe veszi.
<br>Azzal, hogy ajánlatkérõ lényegében nem végzett értékelést a garanciális idõben vállalt támogatás értéke körében, hiszen az ajánlatban szereplõ tartalmi elemek eltérésétõl függetlenül valamennyi ajánlattevõ részére a minimális pontszámot osztotta ki, megsértette a Kbt. 55. § (6) bekezdését.
<br>Tekintettel a fent leírtakra a Döntõbizottság a rendelkezõ részben foglaltak szerint határozott és a Kbt. 88. § (1) bekezdés c), d) és f) pontja szerinti jogkövetkezményeket alkalmazta.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a.
<br>A Döntõbizottság a bírság összegének megállapításakor a Kbt. 88. § (5) bekezdésben foglaltakat vette figyelembe, e körben egyrészt az elkövetett jogsérelem súlyára volt tekintettel, mivel ajánlatkérõ a benyújtott ajánlatok tartalmát érintõ módosításokat hajtott végre, amely nyílt közbeszerzési eljárásban meg nem engedett, illetõleg az értékelést nem jogszerûen végezte el. A Döntõbizottság figyelemmel volt továbbá arra is, hogy a megállapított jogsértéseket ajánlatkérõnek módja van még a közbeszerzési eljárásában reparálnia, ezért a kiszabott bírságot szükségesnek, de egyben elegendõnek ítélte.
<br>A költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 14.
<br>
<br>Dr. Sárkány Izolda s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Nagy László Gábor s. k.,
<br>közbeszerzési biztos
<br>
<br>
<br><br></body></html>