<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5329/2004)
</h2>
<br>1024 Budapest, Margit krt. 85.
<br>Ikt.sz.: D.248/8/2004.
<br>
<br>Tárgy: a LEVANTEX Kft. jogorvoslati kérelme a "Szeged Megyei Jogú Város Önkormányzata Szeged regionális hulladékgazdálkodási program eszközbeszerzés" tárgyú beszerzése ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a LEVANTEX Tehergépjármû és Alkatrész Forgalmazó és Javító Kft. (IVECO Márkaképviselet, 2621 Verõce, Pf. 25) kérelmezõ által a Szeged Megyei Jogú Város Önkormányzat (6745 Szeged, Pf. 473) mint kérelmezett "Szeged regionális hulladékgazdálkodási program eszközbeszerzés" tárgyú beszerzése ellen benyújtott jogorvoslati kérelmet elutasítja.
<br>A felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Kérelmezõ 2004. április 26-án jogorvoslati kérelmet nyújtott be a Döntõbizottsághoz, melyet 2004. április 29-én felhívásra kiegészített.
<br>Kérelmében a kérelmezettnek Szeged regionális hulladékgazdálkodási program eszközbeszerzési pályázati eljárását, ennek keretében a kiírás feltételeit, valamint azt kifogásolta, hogy a kérelmezett mellõzte a közbeszerzési eljárás lefolytatását a közbeszerzésekrõl szóló 1995. évi XL. tv.-nek megfelelõen.
<br>Kérte a Döntõbizottságot, hogy állapítsa meg, hogy a beszerzõ mellõzte a közbeszerzési eljárást, valamint a törvény alapelveit is sértette a tenderkiírás feltételeivel.
<br>Kérelmében kifejtette, hogy ajánlatkérõ a Kbt. 1. § (1) bekezdés a) pontja szerint a Kbt. hatálya alá tartozó szervezet. A kérelmezett által beszerezni kívánt eszközök értékhatára a 150 000 eurót meghaladja, így a kérelmezett ezen beszerzését a közbeszerzési törvény szabályai betartásával kellett volna lefolytatnia.
<br>Hivatkozott kérelmezõ arra, hogy a kérelmezett ISPA-forrást kapott a beszerzés megvalósítására, azonban a beszerzéshez a nemzeti finanszírozás is járul, ám ennek aránya nem ismert számukra. Kérelmezõ álláspontja szerint az ISPA-támogatás céltámogatásként, illetve címzett támogatásként jelenik meg és mint ilyen, nem teszi mellõzhetõvé a közbeszerzési eljárást.
<br>Kérelmezõ sérelmezte továbbá, hogy ajánlatkérõ nem biztosította az esélyegyenlõséget, mert a kiírást úgy állította össze, hogy annak csak egy ajánlattevõ tudjon megfelelni.
<br>Kérte a Döntõbizottságot, hogy ajánlattevõt hívja fel a törvénynek megfelelõ eljárásra, semmisítse meg ajánlatkérõ döntéseit.
<br>Kérelmezett észrevételében elõadta, hogy a kérelmezõ által vitatott pályázati eljárás tekintetében nem került sor közbeszerzési eljárás lefolytatására. Elõadta, hogy a kérelmezõ által hivatkozott eszközbeszerzés vonatkozásában - tekintettel arra, hogy részben a Európai Unió ISPA-forrásából történik - versenytárgyalási eljárás van folyamatban, amelyet az EU által kiadott "Gyakorlati útmutató a PHARE, ISPA SAPARD szerzõdéses eljárásokhoz" címû dokumentum szabályoz. Ezen indokok alátámasztják ajánlatkérõ megítélése szerint, hogy a jogorvoslati kérelmet a kérelmezõ nem az annak elbírálására jogosult hivatalnak küldte meg. Hivatkozott a Kbt. 6. § c) pontjára, mely kimondja, hogy a Kbt. hatálya nem terjed ki a nemzetközi szervezet által meghatározott külön eljárás alapján történõ beszerzésre.
<br>Elõadta továbbá, hogy nem tartja megalapozottnak a kérelmezõ kérelmében tett további kifogásokat sem.
<br>A Döntõbizottság a jogorvoslati eljárást 2004. április 28-án a D.248/4/2004 sz. alatt iktatott értesítéssel megindította.
<br>A Döntõbizottság a rendelkezésre álló iratok alapján megállapította hogy a kérelmezõ jogorvoslati kérelme alaptalan az alábbi indokok alapján:
<br>A közbeszerzésekrõl szóló 1995. évi XL. tv. (továbbiakban: Kbt.) 2. § (1) bekezdése kimondja, hogy az 1. § szerinti szervezet árubeszerzése, építési beruházása, illetve a szolgáltatás megrendelés során, ha annak a 4. § (1) bekezdése szerinti értéke a beszerzés megkezdésekor külön meghatározott összeget eléri vagy meghaladja, köteles-e törvény szabályai szerint eljárni.
<br>A Kbt. 6. § - a fenti rendelkezésen túl pontosan meghatározza azokat a beszerzéseket is, amelyek nem tartoznak a törvény hatálya alá, azaz ilyen esetekben nem köteles a törvény hatálya alá tartozó szervezet a Kbt. szabályai szerinti eljárás lefolytatására.
<br>A Kbt. 6. § b) pontja kimondja, hogy nem tartozik a Kbt. hatálya alá a nemzetközi szerzõdésben meghatározott külön eljárás keretében történõ beszerzés.
<br>Kérelmezett a szegedi regionális hulladékgazdálkodási program számára történõ eszközbeszerzésére vonatkozó felhívást 2004. február 7-én jelentette meg egyidejûleg a EuropeAid, a KvVM honlapján, valamint két országos napilapban (a Magyar Hírlapban és a Magyar Nemzetben).
<br>A rendelkezésre álló iratokból megállapítható volt, hogy kérelmezett részérõl a Szeged Regionális Hulladékgazdálkodási Program számára eszközbeszerzés a 2000. évi ISPA-projektek keretében került megvalósításra, mely projektek tekintetében a magyar állam kormánya és az Európai Unió bizottsága között megállapodás megkötésével nemzetközi szerzõdés jött létre, mely a 89/2002. (IV. 20.) Korm. rendelettel kihirdetésre került. A hivatkozott nemzetközi szerzõdés pedig rögzíti, hogy az ISPA-támogatásból megvalósítandó beszerzésekre a Gyakorlati Útmutató (Practical Guide) rendelkezéseit kell érvényesíteni.
<br>A kérelmezettnek tehát a nemzetközi szerzõdésben rögzítettek alapján meghatározott külön eljárás keretében kellett megvalósítania a beszerzését, így kérelmezett tekintetében nem volt megállapítható a közbeszerzésekrõl szóló 1995. évi XL. tv. szabályainak a mellõzése, ugyanis a kérelmezett eljárására ezen törvény a fenti indokok alapján nem terjed ki.
<br>Nem osztotta a Döntõbizottság azon kérelmezõi okfejtést, hogy a nemzeti finanszírozás ténye a kérelmezett beszerzésére a Kbt. alkalmazhatóságát alapozná meg. A fent hivatkozott nemzetközi szerzõdés alapján megkötött finanszírozási szerzõdés a projektek végrehajtására a Gyakorlati Útmutatóban (Practical Guide) megfogalmazott közbeszerzési eljárási szabályok szerinti, külön eljárási rend lefolytatását írja elõ, függetlenül a nemzeti finanszírozástól. Ez pedig nem azonos a Kbt. által szabályozott közbeszerzési eljárással. Rámutat továbbá a Döntõbizottság arra is, hogy a támogatott beszerzési projekt egyes részeinek a beszerzési eljárás tekintetében történõ megbontására, megosztására elméletileg és gyakorlatilag sincs lehetõség, egyrészt a támogatás a teljes projektre szól, így önkényesen nem mondható ki, hogy a projekt mely részeire vonatkozik az ISPA és melyik részére a nemzeti támogatás. Másrészt viszont a megállapodás egyértelmûen leszögezi azt, hogy a projekt megvalósítása során a Gyakorlati Útmutatóban (Practical Guide) megfogalmazott eljárási szabályok szerint kell eljárni, ez pedig kizárja a projekt egyes részeire eltérõ szabályok alkalmazást.
<br>Kérelmezett a kérelmezõ által támadott beszerzésére vonatkozóan nem részesült sem céltámogatásban, sem címzett támogatásban, így már önmagában ezért is alaptalan a kérelmezõ hivatkozása a helyi önkormányzatok címzett és céltámogatási rendszerérõl szóló 1992. évi LXXXIX. tv. rendelkezéseire.
<br>Ugyancsak téves azon kérelmezõi elõadás, miszerint az ISPA-támogatás a helyi önkormányzatok felé címzett vagy céltámogatásként jelenik meg. Az ISPA-támogatásokhoz kapcsolódóan is a kormány és az Európai Bizottság között létrejött megállapodás az irányadó, melynek hiteles szövege a Nemzeti Alap felállításáról szóló megállapodás kihirdetésérõl szóló 84/2002. (IV. 19.) Korm. rendeletben került kihirdetésre. A megállapodás értelmében a közösségi támogatások kezelésére, a pénzgazdálkodási feladatok ellátására külön szervezeti egységek kerültek felállításra. Ezen szabályok értelmében az ISPA-támogatások "végsõ kedvezményezettnek" történõ eljuttatására nem a címzett és a céltámogatások keretén belül kerül sor, hanem külön erre létrehozott szervezeti egységeken keresztül.
<br>Tekintettel arra, hogy a kérelmezett beszerzése a Kbt. 6. § b) pontja alapján nem a Kbt. hatálya alá tartozik, kérelmezett nem követett a Kbt. szabályaiba ütközõ mellõzést.
<br>Kérelmezõ jogorvoslati kérelmében kifogásolta a kérelmezett által folytatott eljárás jogszerûségét is.
<br>A Kbt. 79. § (1) bekezdése alapján a Döntõbizottság eljárására - ha a törvény másként nem rendelkezik - az államigazgatási eljárás általános szabályairól szóló 1957. évi IV. törvényt kell alkalmazni.
<br>Az államigazgatási eljárás általános szabályairól szóló 1957. évi IV. tv. (továbbiakban Áe.) 7. § (1) bekezdése szerint a közigazgatási szerv hatáskörét és illetékességét az eljárás bármely szakaszában hivatalból köteles vizsgálni.
<br>A Kbt. 19. § (1) bekezdése alapján a Döntõbizottság hatáskörébe a közbeszerzési eljárásokkal kapcsolatos jogsértõ vagy vitás ügyek miatti jogorvoslatok intézése tartozik.
<br>A 76. § (1) bekezdése értelmében a közbeszerzésekkel kapcsolatos jogorvoslat körében a bizottság hatáskörébe tartozik
<br>a) a közbeszerzési eljárás jogtalan mellõzése miatt indult eljárás lefolytatása;
<br>b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;
<br>c) az ajánlatkérõ döntésével szemben bármely érdekelt által benyújtott kérelem elbírálása.
<br>A fent hivatkozott rendelkezések alapján a Döntõbizottság azon ügyekben járhat el és azon eljárásokkal kapcsolatban bírálhat el jogvitákat, amelyek a közbeszerzésekrõl szóló 1995. évi XL. tv. rendelkezései alapján kerültek megindításra, illetve lefolytatásra. Ezek értelmében a Döntõbizottsághoz is csak a Kbt. rendelkezései alapján lebonyolított eljárások ellen lehet a törvény által elismert érdekelt feleknek jogorvoslatot kérniük.
<br>Tekintettel azonban arra, hogy a kérelmezett beszerzésére a már többször hivatkozott 89/2002. (IV. 20.) Korm. rendelettel kihirdetett nemzetközi szerzõdés alapján nem a Kbt. rendelkezései irányadóak, annak vizsgálata, hogy a kérelmezett a számára elõírt Gyakorlati Útmutatóban részletezett uniós szabályok szerinti beszerzési eljárásra elõírt szabályokat betartotta-e vagy sem, nem a Döntõbizottság hatáskörébe tartozó kérdés, ezért ennek vizsgálatára jogszerû lehetõsége nincs.
<br>A fenti indoklásban kifejtettek alapján a Döntõbizottság megállapította, hogy egyrészt ajánlatkérõ nem jogtalanul mellõzte a Kbt. szabályait, másrészt hatáskörének hiánya áll fenn az eljárás jogszerûségének vizsgálatára, ezért a jogorvoslati kérelmet a Kbt. 88. § (1) bekezdés a) pontja szerint elutasította.
<br>A költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 20.
<br>
<br>Dr. Sárkány Izolda s. k.,	Székelyné Bihari Mária s. k.,
<br>közbeszerzési biztos	közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>
<br><br></body></html>