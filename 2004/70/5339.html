<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5339/2004)
</h2>
<br>1024 Budapest, Margit krt. 85.
<br>Ikt.sz.: D.238/16/2004.
<br>
<br>Tárgy: a Scania Hungaria Kft. és a RABI Autóbuszipari Rt. jogorvoslati kérelme a Volán Egyesülés közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Scania Hungaria Kft. (2051 Biatorbágy, Rozália park 1.) és a NABI Autóbuszipari Rt. (1165 Budapest, Újszász u. 45.) kérelmezõk jogorvoslati kérelmét - melyet a Volán Egyesülés (1066 Budapest Teréz krt. 38. - a továbbiakban: ajánlatkérõ) I. helyi csuklós, II. elõvárosi csuklós, III. elõvárosi szóló, IV. távolsági szóló autóbuszok szállítása tárgyú közbeszerzési eljárása ellen indított - a Döntõbizottság elutasítja.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ hat Volán-társaság nevében ajánlati felhívást tett közzé a Közbeszerzési Értesítõ 2004. április 2-án megjelent számában a rendelkezõ részben megjelölt beszerzés tárgyában.
<br>A felhívás 6. a) pontja az ajánlattételi határidõt a felhívás közzétételét követõ elsõ naptól számított 41. nap 10.00 órában (május 14., 10.00 óra) határozta meg.
<br>Kérelmezõk április 19-én jogorvoslati kérelmet terjesztettek elõ a Döntõbizottsághoz. Sérelmezték az ajánlati felhívás, valamint kiegészítõ kérelmükben az általuk április 19-én megvásárolt ajánlati dokumentáció több elõírását.
<br>A Döntõbizottság május 10-én D.238/11/2004. számú határozatával a közbeszerzési eljárást felfüggesztette.
<br>Ajánlatkérõ kérte a jogorvoslati kérelem elutasítását, álláspontja szerint a kiírás kifogásolt részei nem jogsértõek.
<br>Ajánlatkérõ május 17-én bejelentette, hogy a felhívást visszavonta, errõl a Közbeszerzési Értesítõ Szerkesztõbizottságát értesítette.
<br>A felhívás visszavonása közzététele iránti kérelem a Közbeszerzési Értesítõ Szerkesztõbizottságához május 17-én megérkezett, a szerkesztõbizottság e napon intézkedett a felhívás visszavonására vonatkozó közleménynek a Közbeszerzési Értesítõ 2004. május 21-i számában történõ megjelenése iránt.
<br>A Kbt. 79. § (1) bekezdése alapján a Döntõbizottság eljárására - ha a törvény másként nem rendelkezik - az államigazgatási eljárás általános szabályairól szóló 1957. évi IV. törvényt (Áe.-t) kell alkalmazni.
<br>Az Áe. 7. § (1) bekezdése szerint a közigazgatási szerv hatáskörét és illetékességét az eljárás bármely szakaszában hivatalból köteles vizsgálni.
<br>A Kbt. 48. § (2) bekezdése alapján az ajánlatkérõ felhívását az ajánlattételi határidõ lejártáig visszavonhatja, amit hirdetményben kell közzétennie. A felhívás visszavonásával a közbeszerzési eljárás megszûnik.
<br>A közbeszerzési eljárás jelen szakaszában ajánlatkérõ jogszerûen vonta vissza felhívását.
<br>Az ajánlati felhívás visszavonása - mint a jogorvoslati eljárás megindítását követõen elõállt körülmény - azzal jár együtt, hogy már nem születhet olyan ajánlatkérõi döntés, melynek jogszerûségét vizsgálni lehetne, az addigi döntések pedig okafogyottá váltak.
<br>A Kbt. 79. § (1) bekezdése alapján a Döntõbizottság hatáskörébe a közbeszerzési eljárásokkal kapcsolatos jogsértõ vagy vitás ügyek miatti jogorvoslat intézése tartozik.
<br>A Döntõbizottság a jogorvoslati eljárás során az ajánlati felhívás visszavonására tekintettel megállapította, hogy a Kbt. fent hivatkozott rendelkezései alapján a közbeszerzési eljárás megszûnt, így abban egyrészt nem lehet olyan jogsértés, ami megalapozná a jogorvoslati kérelmet, másrészt a közbeszerzési eljárás hiánya miatt a Döntõbizottság hatásköre hiánya megállapításának van helye.
<br>A Döntõbizottság a Kbt. 76. § (1) bekezdésében meghatározott jogkörében eljárva a Kbt. 88. § (1) bekezdés a) pontja szerint rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. május 18.
<br>
<br>Székelyné Bihari Mária s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Dr. Csitkei Mária s. k.,
<br>közbeszerzési biztos
<br><br></body></html>