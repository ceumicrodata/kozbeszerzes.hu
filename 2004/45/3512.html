<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3512/2004)
</h2>
<br>1024 Budapest, Margit krt. 85.
<br>Ikt.sz.: D.60/ 13/2004.
<br>
<br>Tárgy: az Alföldi Nyomda Rt. és a Magyar Posta Rt. jogorvoslati kérelme a Regionális Fejlesztési Holding Rt. közbeszerzési eljárása ellen
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Alföldi Nyomda Rt. (4027 Debrecen, Böszörményi út 6., képviseli: dr. Varga Péter ügyvéd, 4026 Debrecen, Darabos u. 63., továbbiakban: I. r. kérelmezõ) és a Magyar Posta Rt. (1122 Budapest, Krisztina krt. 6-8., képviseli: dr. Baricz Péter jogtanácsos, továbbiakban: II. r. kérelmezõ) által a Regionális Fejlesztési Holding Rt. (1085 Budapest, Baross u. 22-26., képviseli: dr. Havasi József ügyvéd, 1027 Budapest, Vitéz u. 9., a továbbiakban: ajánlatkérõ) a "Járóföld területfejlesztési hírlevél nyomdai elõállítása és országos terjesztése" tárgyú közbeszerzési eljárása ellen indított jogorvoslati eljárásban az I. r. kérelmezõ kérelmének részben helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 43. § (5) bekezdését és az 57. § (1) bekezdését, ezért ajánlatkérõt 1 000 000 Ft, azaz egymillió forint pénzbírság megfizetésére kötelezi. Az ezt meghaladó jogorvoslati kérelmet és II. r. kérelmezõ jogorvoslati kérelmét elutasítja.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.
<br>A Döntõbizottság kötelezi továbbá ajánlatkérõt, hogy I. r. kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg. A jogorvoslati eljárás során ezen felül felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele, a felek tárgyaláson tett nyilatkozatai alapján az alábbi tényállást állapította meg.
<br>Ajánlatkérõ nyílt eljárás megindítására 2003. november 12-én ajánlati felhívást tett közzé a Közbeszerzési Értesítõ 46. számában, melyet 2003. december 3-án a Közbeszerzési Értesítõ 49. számában módosított.
<br>Az ajánlati felhívás 3. a) pontja határozta meg a beszerzés tárgyát és mennyiségét az alábbiak szerint:
<br>"A "Járóföld" nyomdai elõállítása:
<br>- a havonta átlagosan 800 000 példányban megjelenõ, A/4 méretû, 16 oldalas, 4 + 4 színnyomásra alkalmas papíron készítendõ újság nyomtatása. Az ajánlattevõnek vállalnia kell, hogy a megtervezett, szerkesztett, nyomtatásra elõkészített anyagot az átadás idõpontjától számított 7 nap alatt folyamatos üzemmódban kinyomtatja, saját szállítóeszközeivel, illetve alvállalkozók bevonásával az ország teljes területét átfogó, megfelelõ számú terjesztési elosztóhelyre kiszállítja. A lap teljes szerkesztõi, tervezõi elõkészítése Budapesten történik. A szerkesztõség elektronikus úton küldi át a nyomtatásra kész anyagot a nyomdának. Ennek megfelelõen az ajánlattevõnek rendelkeznie kell a fogadás technikai feltételeivel. Külön igény szerint, meghatározott aktualitás miatt egy-egy régióra vonatkozó mutációs lapok nyomtatását vagy mind a hét régióban mutációs oldalak elkészítését is el kell végezni a hétnapos határidõn belül.
<br>A "Járóföld" terjesztése:
<br>- az ország teljes területét, valamennyi régiót lefedve történik. A kiadásra kerülõ példányokat a célcsoportba tartozók ingyenesen kapják meg. A terjesztésben alkalmazott formák közül a "bedobásos", illetve "szóró terjesztés" kizárva. Az ajánlattevõnek be kell mutatnia a terjesztés rendszerét, fel kell sorolnia a legfontosabb hatékonysági mutatókat, és ismertetni kell a terjesztési rendszeren belüli külsõ, az ajánlatkérõ által gyakorolható ellenõrzési lehetõségeket és formákat. Az ajánlatkérõ részére az ellenõrzés lehetõségét biztosítani kell.
<br>Az ajánlati felhívás szerint rész- és többváltozatú ajánlattétel nem volt megengedett.
<br>Az ajánlati felhívás alapján ajánlatkérõ határozatlan idõtartamú szerzõdést kívánt kötni, mely alapján a teljesítés havonta, folyamatosan történik.
<br>Az ajánlati felhívás 11. pontja tartalmazta az ajánlatkérõktõl a pénzügyi, gazdasági, mûszaki alkalmasság igazolására kért adatokat és tényeket, a szerzõdés teljesítésére alkalmassá, illetve alkalmatlanná minõsítés szempontjait.
<br>A felhívás 13. pontjában ajánlatkérõ meghatározta, hogy az összességében legelõnyösebb ajánlat szempontja alapján bírálja el az ajánlatokat.
<br>A felhívás tartalmazta a részszempontokat, azok alszempontjait és az azokhoz tartozó súlyszámokat, az értékelési ponthatárt és az értékelés módszerét a következõk szerint:
<br>
<br>1. Nyomtatási, szállítási határidõk betartását szolgáló garanciák:
<br>
<br>a) nyomdai kapacitás: nap/példányszám
<br>2,0
<br>b) nyomdai tartalék kapacitás, illetve kisegítõ alvállalkozói kapacitás: nap/példányszám
<br>1,5
<br>c) saját szállítási kapacitás: nap/km/példányszám
<br>2,0
<br>d) alvállalkozói szállítási kapacitás: nap/km/ példányszám
<br>1,5
<br>
<br>2. Ajánlati ár, ezen belül:
<br>
<br>a) papírköltségek: Ft/példányszám
<br>2,5
<br>b) nyomási költség: Ft/példányszám
<br>2,5
<br>c) szállítási költség: q ö km
<br>2,0
<br>d) terjesztési költség: Ft/pld.
<br>2,5
<br>
<br>
<br>3. Terjesztési teljesítések:
<br>
<br>a) terjesztési idõ, azaz a lap útja az elosztóhelytõl az olvasóig (az egy óra alatt az olvasóhoz eljutó példányszámok)
<br>2,5
<br>
<br>
<br>4. Az ajánlattevõ kötbér és kártérítési ajánlatai:
<br>
<br>a) kötbérek:
<br>
<br>- nyomdai késés esetén 1000 példány/óra/Ft
<br>2,5
<br>- szállítási késés esetén: 1000 példány/óra/Ft
<br>2,5
<br>b) kártérítés:
<br>
<br>- nyomdai, szállítási, terjesztési hiba miatt megmaradt példányok esetén: példány/Ft
<br>2,5
<br>
<br>Az értékelés során adható pontszám részszempontonként: 0-10
<br>Az értékelés módszere: az adott részszempontban a legkedvezõbb ajánlati elem megkapja a maximális pontszámot, a többi ajánlattevõ pedig a következõ képlet alapján meghatározott pontszámot kapja:
<br>- nyomtatási, szállítási határidõk betartását szolgáló garanciák [1. a) ,1. b) , 1. c) , 1. d) ] a terjesztési teljesítések [3. a) pont] az ajánlattevõ kötbér és kártérítési ajánlatai részszempontok [4. a) , 4. b) pontok] esetén: pontszám = 10 ö (aktuális ajánlati elem értéke/legkedvezõbb ajánlati elem értéke),
<br>- az ajánlati ár részszempont esetén [2. a) , 2. b) , 2. c) , 2. d) ]: pontszám = 10 ö (legkedvezõbb ajánlati elem értéke/aktuális ajánlati elem értéke)
<br>Az így kialakult pontokat a súlypontoknak megfelelõ szorzókkal felszorozzák és ezután a pontszámokat összesítik. A legmagasabb összesített pontszám jelöli az összességében legelõnyösebb ajánlatot.
<br>Ajánlatkérõ hiánypótlási lehetõséget biztosított.
<br>Az egyéb információk között ajánlatkérõ rögzítette, hogy az ajánlattevõk és a 10%-ot meghaladó mértékben igénybe venni kívánt alvállalkozók a Kbt. 46. § (1) bekezdésben foglalt nyilatkozatokat és igazolásokat csatolják.
<br>Ajánlatkérõ dokumentációt is összeállított ajánlattevõk részére.
<br>A dokumentációban kitért ajánlatkérõ arra, hogy "elképzelhetõ, hogy egy-egy lapszámban mutációs oldalak is készülnek. Ez azt jelentheti, hogy néhány vagy valamennyi régióban, illetve kistérségben külön döntés alapján 2-4-6-8 oldalon az alaplaphoz képest más-más publikációk jelennek meg. Ez különösen a lapterjesztésben követel nagyobb figyelmet".
<br>A dokumentáció részét képezte a szerzõdéstervezet is, melynek 6.5 pontja szintén tartalmazta a mutációs oldalak megjelentetésével kapcsolatos követelményeket.
<br>Az ajánlattételi határidõre, 2004. január 14-ig három ajánlattevõ nyújtotta be ajánlatát az Egri Nyomda Kft., az Alföldi Nyomda Rt., valamint közös ajánlattevõként a Magyar Hivatalos Közlönykiadó Kft. és az Axel-Springer Magyarország Kft.
<br>Ajánlatkérõ 2004. január 19-én tájékoztatta az ajánlattevõket, hogy az eredményhirdetés idõpontját elhalasztják, mert további pontosításokra, kiegészítésekre, illetve hiánypótlásokra van szükség, és ebben a levélben a címzettel közölte is, hogy milyen adatokra kér nyilatkozatot és milyen iratok utólagos csatolását várja.
<br>Ajánlatkérõ az eljárást lezáró döntését módosított idõpontban, 2004. január 21. napján hirdette ki. Az eljárás nyertese a Magyar Hivatalos Közlönykiadó Kft. és az Axel-Springer Magyarország Kft. közös ajánlata lett.
<br>A szerzõdéskötésre 2004. január 30. napján került sor.
<br>I. r. kérelmezõ jogorvoslati kérelmet 2004. január 28-án nyújtott be a Döntõbizottsághoz, melyet 2004. február 4-i beadványával kiegészített.
<br>I. r. kérelmezõ kérte a jogsértés megállapítását, ajánlatkérõ eljárást lezáró döntésének megsemmisítését, ajánlatkérõ kötelezését a költségek viselésére, illetve ideiglenes intézkedésként a szerzõdés megkötésének a megtiltását.
<br>Kérelme indokolásául elõadta, hogy álláspontja szerint az eljárás nyertese ajánlatában a nyomdai késedelem esetére, valamint a szállítási késedelem esetére megajánlott kötbér összege 5000 Ft/1000 pld/óra túlzott mértékû. Álláspontja szerint akár a nyomdai késedelem, akár a szállítási késedelem esetén a fizetendõ kötbér összege mintegy 5-6 óra alatt eléri a teljes szolgáltatás értékét, ami azt jelenti, hogy egy nap késés esetén a szolgáltatás értékének a négyszeresét. Kérelmezõ megítélése szerint ajánlatkérõ abban az esetben járt volna el helyesen, ha az irreális ajánlati elemet tartalmazó ajánlatot kirekesztette volna az elbírálás körébõl. Ebben az esetben - miután a kötbérre vonatkozó eredmények tekintetében a kérelmezõ kapta volna a maximális pontszámot - I. r. kérelmezõ ajánlata lett volna az összességében legkedvezõbb ajánlat.
<br>I. r. kérelmezõ kifogásolta továbbá, hogy ajánlatkérõ 2004. február 20. napján kelt hiánypótlási felhívásában a nyertes ajánlattevõket olyan nyilatkozat becsatolására hívta fel, amelyre a Kbt. alapján nincs lehetõség, az ajánlattevõ ugyanis, aki nem vállalta a mutációk elõállítását, érvénytelen ajánlatot tett. A hiány pótlási felhívást pedig a törvényi elõ írástól eltérõen nem egyidejûleg juttatta el valamennyi ajánlattevõnek, hanem csupán az ajánlatok kiértékelését követõen küldte azt meg az érdekeltek számára.
<br>II. r. kérelmezõ 2004. február 4. napján nyújtotta be jogorvoslati kérelmét.
<br>II. r. kérelmezõ - mint I. r. kérelmezõ alvállalkozója - jogorvoslati kérelmében kérte a jogsértés megállapítását, az eljárást lezáró döntés megsemmisítését, ajánlatkérõ költségeinek megfizetésére történõ kötelezését. Sérelmezte, hogy a nyertes ajánlattevõk egyike az Axel-Springer Magyarország Kft. nem önálló kiadványként, hanem az általa terjesztett megyei lapok mellékleteként kívánja eljuttatni a Járóföldet a címlistán szereplõ személyek részére, aminek következtében nem valósul meg ajánlatkérõ elvárása, miszerint a címzettek ingyenesen jussanak hozzá a kiadványhoz, nem valósul meg az országos lefedettség sem, s a megyei lapok olvasótáborának összetétele sem esik egybe a Járóföld címû kiadvány potenciális célközönségével. II. r. kérelmezõ megítélése szerint félrevezetõ a terjesztési díj mértéke, illetve a terjesztési idõ meghatározása is, mivel az nem egy külön kiadványra, hanem egy napilap mellékletére vonatkozik, így a nyertes ajánlat érvénytelen. II. r. kérelmezõ fentieken kívül kifogásolta, hogy a nyertes ajánlatban nem került megnevezésre a 10%-ot meghaladó mértékben igénybe venni kívánt alvállalkozó, annak ellenére, hogy a nyertes ajánlattevõk egyike az Axel-Springer Magyarország Kft. csak 10%-ot meghaladó mértékben igénybe vett alvállalkozó bevonásával tudja biztosítani az országos lefedettséget.
<br>I. r. kérelmezõ a II. r. kérelmezõ jogorvoslati kérelmében foglaltakkal egyetértett.
<br>A két jogorvoslati kérelem alapján indult eljárásokat a Döntõbizottság D. 60/2004. szám alatt egyesítette.
<br>Ajánlatkérõ a jogorvoslati kérelemre tett észrevételében és a tárgyaláson tett nyilatkozataiban kifejtett álláspontja szerint az ajánlatok elbírálása során a közbeszerzésekrõl szóló törvény rendelkezéseinek megfelelõen járt el, ezért kérte a megalapozatlan jogorvoslati kérelmek elutasítását. Hangsúlyozta, hogy kiemelkedõen fontos érdek fûzõdik ahhoz, hogy a hírlevél aktuális száma idõben eljusson azokhoz a személyekhez, akik a Járóföld által közvetített információkat hasznosítani tudják. Az ajánlatkérõ megítélése szerint nyertes ajánlattevõk kötbérajánlata nem irreális kötelezettségvállalás. Ajánlatkérõ részérõl nem merült fel kétség abban a tekintetben, hogy a nyertes ajánlattevõk képesek az általuk vállalt kötbérfizetési kötelezettség teljesítésére. Megítélése szerint sem a Ptk., sem a bírói gyakorlat nem ad egyértelmû, számszerûen vagy legalább arányaiban meghatározott útmutatást arra vonatkozóan, hogy a kötbér mikor tekinthetõ túlzott mértékûnek, az minden esetben egyedi mérlegelés alapján ítélhetõ meg. Ajánlatkérõ álláspontja szerint az értékelés során nem sértette a verseny tisztasága, illetve az esélyegyenlõség alapelvét. Megítélése szerint a nyertes ajánlattevõk képesek lennének kötbérfizetési kötelezettségüknek eleget tenni, az általuk adott kötbérajánlat nem irreális mértékû, illetõleg a kötbér eltúlzott mértéke sem állapítható meg összefüggésben a beszerzés tárgyával és annak jelentõségével. I. r. kérelmezõnek az ajánlat kirekesztésére vonatkozó megjegyzésével kapcsolatosan ajánlatkérõ elõadta, hogy az ajánlott eljárási módra a Kbt. nem ad lehetõséget, s amennyiben ajánlatkérõ kizárólag a Magyar Hivatalos Közlönykiadó Kft. és az Axel-Springer Magyarország Kft. kötbérajánlatát rekesztette volna ki és adott volna részükre nulla pontot az elbírálás során, az ajánlattevõk esélyegyenlõségének elve sérült volna.
<br>Ajánlatkérõ elõadta, hogy törvényben biztosított lehetõséggel élve tett fel tisztázó kérdést I. r. kérelmezõnek annak ellenére, hogy arra nem lett volna szükség. A nyertes ajánlatban ugyanis megtalálható az az ajánlattevõi nyilatkozat, mely szerint ajánlattevõk kijelentik, hogy a felhívás feltételeit elfogadják és amennyiben az ajánlatkérõvel az ajánlat tárgyát képezõ Járóföld címû kiadvány elõállítására szerzõdést kötnek, a szerzõdést maradéktalanul teljesítik. Az ajánlati felhívás feltételeinek elfogadása a mutációk elõállításának és terjesztésének elfogadását is jelentette.
<br>Ajánlatkérõ adminisztrációs hibaként jelölte az egyidejû értesítés elmaradását, s külön is hangsúlyozta, hogy ezen hiba feltárását követõen valamennyi ajánlattevõ részére haladéktalanul megküldték az iratokat.
<br>Ajánlatkérõ elõadta, hogy megvalósul az olvasók részére történõ ingyenes terjesztés, hiszen a behúzott (kivehetõ) mellékletként történõ terjesztés egy olyan terjesztési módszer, amelynek során az elõfizetõknek a Járóföld címû kiadvány kézhezvétele többletkiadást nem jelent. Álláspontja szerint a megyei napilapok elõfizetõi és azon személyek azonossága miatt, akikhez a Járóföld eljut, a Járóföld ingyenességét kétségbe vonni nem lehet. Ajánlatkérõ úgy ítéli meg, hogy céljának, illetve a kiadvány céljának megfelelõ célközönséghez juttatják el a nyertes ajánlattevõk a közbeszerzés tárgyát képezõ lapot. A terjesztési díj mértékére, illetve a terjesztési idõ meghatározására vonatkozó álláspontját nem tartja elfogadhatónak. Véleménye szerint a Járóföldet nem fosztja meg az önálló kiadvány jellegétõl az a körülmény, hogy terjesztésének módszereként a behúzott mellékletként történõ terjesztést választották. Az országos lefedettség vonatkozásában ajánlatkérõ hangsúlyozza, hogy a közös ajánlattevõk az ajánlati felhívásnak megfelelõen az ország teljes területét lefedõen vállalták a terjesztést.
<br>Egyéb érdekelt az Axel-Springer Magyarország Kft., a nyertes ajánlatot benyújtók egyikeként a írásbeli észrevételében elõadta, hogy II. r. kérelmezõ jogorvoslati kérelme feltételezéseken alapul.
<br>Álláspontja szerint a már hivatkozott ajánlati felhívás nem szabta meg, hogy a terjesztés kizárólag önállóan valósulhat meg, csupán azon kikötést tartalmazta, hogy a terjesztés az ország teljes területét, valamennyi régiót lefedve kell hogy történjen. Ennek a feltételnek az ajánlat, véleménye szerint megfelel, ugyanis társaságuk a benyújtott szándéknyilatkozatokkal alátámasztva bizonyította, hogy a kiadványt Budapesten és az ország 19 megyéjében terjeszti.
<br>Az elõfizetõknek a Járóföld c. kiadványért nem kell fizetniük, ezért megvalósul az ingyenesség. Elõadta, hogy nem alvállalkozókat, hanem egyéb közremûködõket kívánnak igénybe venni, s ajánlatukban megjelölték a teljesítésben résztvevõ szervezeteket.
<br>Az országos lefedettséget vitató felvetésére hangsúlyozza, hogy a benyújtott szándéknyilatkozatok alapján megállapítható az országos lefedettség.
<br>Döntõbizottság a közbeszerzési eljárásban keletkezett iratok, a jogorvoslati kérelmek, ajánlatkérõ érdemi észrevétele, valamint az érintetteknek a tárgyaláson tett nyilatkozatai alapján megállapította, hogy I. r. kérelmezõ jogorvoslati kérelme részben megalapozott, míg II. r. kérelmezõ jogorvoslati kérelme nem megalapozott.
<br>A Döntõbizottság elsõdlegesen vizsgálta, hogy a nyertes ajánlattevõ kötbérvállalása lehetetlen vállalásnak minõsül-e, illetve hogy sértette-e az esélyegyenlõség alapelvi rendelkezését.
<br>Kérelmezõ nyomdai késedelem és a szállítási késedelem esetére is 100 Ft/1000 pld./óra, míg a nyertes ajánlattevõ 5000 Ft/1000 pld./óra vállalást tett.
<br>Nem vitathatóan a nyertes ajánlattevõ a kérelmezõ vállalásához képest jelentõsen magasabb összegû vállalást tett.
<br>A nyertes vállalása azonban nem minõsül lehetetlen vállalásnak. A lehetetlen, irreális vállalásnak az minõsülhet, amelynek teljesítése, teljesíthetõsége valószínûtlen. A nyertes kötbérvállalására vonatkozóan a Döntõbizottság vizsgálta, hogy annak teljesíthetõsége megkérdõjelezhetõ-e. A nyertes ajánlat a Magyar Hivatalos Közlönykiadó Kft. és az Axel Springer Magyarország Kft. közös ajánlata lett. Az ajánlattevõk az ajánlatukhoz mellékelték cégkivonatukat, illetve 2002. évi mérlegeiket. Ezen adatok átvizsgálása alapján a Döntõbizottság megállapította, hogy a nevezett cégek jegyzett tõkéje egyenként a 250 millió forintot meghaladja, továbbá a cégek mérleg szerinti eredménye pozitív tartalmú, mindkét cég jelentõs eredménnyel zárta gazdálkodását.
<br>A fenti adatok alapján megállapítható, hogy amennyiben kötbérfizetési kötelezettség merülne fel, úgy a nyertes ajánlattevõk részérõl teljesítési akadály nem merülne fel. Ebbõl következõen a rendelkezésre álló adatok nem bizonyítják, hogy a nyertes ajánlat lehetetlen vállalást tartalmazott. Nem állapítható meg továbbá az sem, hogy a nyertes ajánlattevõk ajánlatuk megtételekor az alapelvi rendelkezéseket sértették volna, hiszen olyan vállalást tettek, amelynek teljesíthetõsége nem lehetetlen. A fentiek alapján ajánlatkérõ jogszerûen járt el, amikor az értékelés körébe a kötbérvállalásokat bevonta és érté kelte.
<br>Ezt követõen a Döntõbizottság vizsgálta, hogy ajánlatkérõ jogszerûen járt-e el a hiánypótlás körében.
<br>A Kbt. 43. § (4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.
<br>A Kbt. 43. § (5) bekezdése szerint a (4) bekezdés szerinti hiánypótlás lehetõségének biztosításáról vagy ennek kizárásáról az ajánlatkérõnek a felhívásban kell rendelkeznie. Ha az ajánlatkérõ nem zárja ki a hiánypótlást, és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt.
<br>A Kbt. 57. § (1) bekezdése szerint az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.
<br>A fenti rendelkezésekbõl következõen különbséget kell tenni a hiánypótlás, illetve a nem egyértelmû kijelentések tisztázását biztosító jogintézmények között. A két jogintézmény annyiban mutat hasonlóságot, hogy mindkettõ alkalmazása esetében biztosítani kell az ajánlatkérõnek az alapelvi rendelkezések betartását, így ezen jogintézmények alkalmazásakor egyidejûleg az ajánlatkérõ az összes ajánlattevõt tájékoztatni köteles.
<br>A Döntõbizottság ajánlatkérõ által 2004. január 19-én elrendelt hiánypótlás áttekintése alapján megállapította, hogy az tartalmában részben hiánypótlásnak, részben pedig nem egyértelmû kijelentések tisztázására irányult. A nyertes ajánlattevõ vonatkozásában elrendelt "hiánypótlás" tartalmában egyértelmûen a Kbt. 57. § (1) bekezdés körébe esõ tisztázó kérdés volt. Ajánlatkérõ kérdése arra irányult, hogy a mutációs lapnyomtatást is vállalja-e a nyertes ajánlattevõ. A kérdés feltevése a Döntõbizottság álláspontja szerint nem volt indokolt, hiszen ajánlatkérõ már a beszerzés tárgyában megfogalmazta, hogy a mutációs lapok készítésére igényt tart, és a nyertes ajánlattevõk ajánlatukban nyilatkoztak, hogy az ajánlati felhívásban foglalt feltételeket elfogadják. Tartalmában egyébként az ajánlatkérõ által feltett kérdés tisztázó kérdés volt, az ajánlat tartalmi elemeit nem változtatta meg. A Döntõbizottság megjegyzi, hogy I. r. kérelmezõ álláspontja valóban helytálló a tekintetben, hogy amennyiben valamelyik ajánlattevõ mutációra vonatkozó vállalást nem tesz, úgy az ajánlat érvénytelen. Jelen esetben azonban nem ez történt.
<br>Az ajánlatkérõ azonban hiánypótlásról és a tisztázó kérdések feltevésérõl nem egyidejûleg tájékoztatta az ajánlattevõket, amelyet maga ajánlatkérõ is elismert. Ajánlatkérõ csak az eredményhirdetés idõpontjában adott tájékoztatást a többi ajánlattevõ részére a hiánypótlásról, illetve a tisztázó kérdések feltevésérõl. Ezzel a magatartásával ajánlatkérõ megsértette a Kbt. 43. § (5) és az 57. § (1) bekezdésében foglaltakat, így e körben I. r. kérelmezõ kérelme megalapozott volt.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívás, illetve a dokumentációban foglalt feltételeknek.
<br>A Döntõbizottság vizsgálta a fenti jogszabályi rendelkezéseknek megfelelõen, hogy a nyertes ajánlat érvényesnek tekinthetõ-e.
<br>A Döntõbizottság megállapította, hogy az ajánlati felhívásban a beszerzés tárgya és mennyisége körében ajánlatkérõ konkrétan elõírta, hogy a terjesztés vonatkozásában a "bedobásos" és a szóró terjesztési formát kizárja. Ebbõl következõen az ajánlatot akkor lehetett érvénytelennek minõsíteni, ha a terjesztési forma tekintetében akár a bedobásos, akár a szóró terjesztéses formára tesz valamelyik ajánlattevõ ajánlatot. A nyertes ajánlattevõ ajánlata a terjesztés módjaként a "behúzott (kivehetõ) melléklet" formát jelölte meg. A behúzásos terjesztés oly módon történik, hogy a napi elõfizetéses rendszerben terjesztett megyei lapokkal együtt kerül kiadásra, Budapesten és Pest megyében, ahol megyei napilap nincs, ott a Vasárnap Reggel c. hetilap behúzott mellékleteként utcai árusításban történik. Az ajánlatkérõ a "behúzásos terjesztés" alkalmazását nem zárta ki, így az ajánlati felhívásban foglalt feltételeknek megfelelt, így ez okból az ajánlata nem lehet érvénytelen.
<br>Nem fogadta el a Döntõbizottság azt a kérelmezõi érvelést sem, hogy nem ingyenesen történik a Járóföld c. kiadvány terjesztése. Ugyanis az a körülmény, hogy valamilyen ellenérték fejében terjesztett lap mellékleteként kerül kiadásra, még nem eredményezi, hogy magáért a Járóföld c. kiadványért ellenértéket kellene fizetni. A nyertesi ajánlatban egyébként a Járóföld c. kiadványért ellenérték nem került rögzítésre.
<br>Ajánlatkérõ továbbá a felhívásában nem határozta meg konkrétan, hogy a Járóföld címû kiadványt mely célcsoportokhoz kívánja konkrétan eljuttatni. Az ajánlattevõktõl várta el e körben a célcsoportok megjelölését. A nyertesi ajánlatot e tekintetben sem lehetett érvénytelennek tekinteni, hiszen ajánlatában rögzítette, hogy az elõfizetõi kör reprezentálja a vidéki lakosságot %-os megoszlásban közlésre került az iskolai végzettség, kor stb. is.
<br>A Kbt. 43. § (2) bekezdése szerint az ajánlatban - ha ezt az ajánlatkérõ az ajánlati felhívásban elõírta - meg kell jelölni
<br>a) a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni, e szervezet (személy) meghatározása nélkül, illetõleg
<br>b) az ajánlattevõ által a közbeszerzés értékének 10%-át meghaladó mértékben igénybe venni kívánt alvállalkozókat, illetõleg
<br>c) a teljesítésben egyébként - a közbeszerzés értékének 10%-át meghaladó mértékben - részt vevõ szervezeteket (személyeket).
<br>Ajánlatkérõ részérõl elõ írás az ajánlati felhívásban a 10% feletti alvállalkozók vonatkozásában volt, egyrészt az alkalmasság körében írt elõ e körben követelményeket, illetve az egyéb információk között utalt arra, hogy a Kbt. 46. § (1) bekezdés szerinti igazolások és nyilatkozatok megtételére, illetve csatolására a 10% feletti alvállalkozók is kötelezettek.
<br>Ajánlatkérõ az a) és c) pontra nyilatkozat tételét nem írta elõ.
<br>Ajánlatkérõ az ajánlatában bemutatta a terjesztési rendszerét. Nevesítette a tulajdonában lévõ napilapokat, nevesítette a partnereket, akikkel állandó szerkesztõségi, nyomdai, terjesztési és kiadói együttmûködési szerzõdése van, valamint azokat a ki adókat is, akikkel szerkesztési és terjesztési kapcsolatban áll. A nyertes ajánlatában ugyan 10% feletti alvállalkozót nem jelölt meg, ugyanakkor ajánlatkérõ elõ írásának hiányában is megjelölte, hogy a terjesztés körében három megyei napilap kiadójával állandó együttmûködési szerzõdés alapján teljesít, illetve három szándéknyilatkozatot is csatolt, hogy nyertesség esetén szolgáltatási szerzõdést köt. Az pedig nem nyert bizonyítást, hogy ezen cégek egyenként meghaladnák a közbeszerzés teljes értékének 10%-át.
<br>Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, az f) pont alapján döntött a bírság kiszabásáról, és az a) pont alapján a megalapozatlan jogorvoslati kérelem részeket elutasította.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a fenti jogszabályhelyek figyelembevételével mérlegelési jogkörben eljárva a minimális összegû bírság kiszabása mellett határozott, tekintettel arra, hogy az elkövetett jogsértés az érdemi döntésre kihatással nem volt.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 16.
<br>
<br>Dr. Engler Magdolna s. k., Fábián Péter s. k.,
<br>közbeszerzési biztos közbeszerzési biztos
<br>
<br>Dr. Bátorligeti Márta s. k.,
<br>közbeszerzési biztos
<br>
<br>
<br><br></body></html>