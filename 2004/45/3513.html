<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3513/2004)
</h2>
<br>1024 Budapest, Margit krt. 85.
<br>Ikt.sz.: D.66/12/2004.
<br>
<br>Tárgy: a KSK Mérnöki Kft. jogorvoslati kérelme a Nagykáta Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a KSK Mérnöki Kft. (5000 Szolnok, Ságvári krt. 4., képviseli: dr. Cziffra Károly ügyvéd, 5000 Szolnok, Dózsa Gy. u. 2. I. em. 2., a továbbiakban: kérelmezõ) által Nagykáta Város Önkormányzata (2761 Nagykáta, Dózsa Gy. út 2., megbízásából eljár: Elsõ Tápió Kht., 1061 Budapest, Székely Mihály u. 16., képviseli: dr. Tóth Gyula ügyvéd, 1051 Budapest, Arany J. u. 25., a továbbiakban: ajánlatkérõ) "térségi szennyvízelvezetés és -kezelés tárgyú, kb. 2,2 milliárd forint becsült értékû projekt elsõ üteméhez kapcsolódó feladatok ellátása" tárgyú közbeszerzési eljárással kapcsolatban benyújtott jogorvoslati kérelemnek részben helyt ad és megállapítja, hogy ajánlatkérõ megsértette a Kbt. 40. § (1) bekezdését, a Kbt. 38. § (2) bekezdését és a Kbt. 48. § (1) bekezdését, ezért ajánlatkérõ ajánlati felhívását és az azt követõ döntéseit megsemmisíti, valamint ajánlatkérõvel és a jogsértésért felelõs Elsõ Tápió Kht.-vel szemben 1 000 000-1 000 000 Ft, azaz egymillió-egymillió forint bírságot szab ki, a továbbiakban a jogorvoslati kérelmet elutasítja.
<br>A Döntõbizottság kötelezi ajánlatkérõt és a jogsértésért felelõs szervezetet, hogy a velük szemben kiszabott 1 000 000-1 000 000 Ft bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg. A jogorvoslati eljárás során ezen felül felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>
<br>INDOKOLÁS
<br>
<br>Ajánlatkérõ 2003. december 10-én a Közbeszerzési Értesítõ 50. számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.
<br>Ajánlatkérõ az ajánlati felhívás 3. a) pontjában az alábbiakat határozta meg:
<br>A beszerzés tárgya és mennyisége: a "Térségi szennyvízelvezetés és -kezelés" tárgyú, 2,2 Mrd Ft becsült értékû projekt I. üteméhez kapcsolódó, alábbiakban felsorolt feladatok ellátása:
<br>- a "térségi szennyvízelvezetés és -kezelés" tárgyú projekt finanszírozási pályázataihoz szükséges tervdokumentáció (jogerõs, vízjogi engedélyes terv) rendelkezésre bocsátása,
<br>- a finanszírozás elõkészítése és a finanszírozó intézmény kiválasztása (mintegy 1 Mrd Ft hitelkérelem elkészítése és teljes körû hitelügyintézés),
<br>- a kivitelezõ kiválasztására irányuló közbeszerzési eljárás lebonyolítása, a beruházás koordinálása,
<br>- a kivitelezéshez kapcsolódó mûszaki ellenõrzéssel kapcsolatos feladatok ellátása.
<br>A beszerzés tárgyának részletes ismertetését a dokumentáció tartalmazza."
<br>Ajánlatkérõ az ajánlati felhívás 13. pontjában az alábbiakat tüntette fel:
<br>" a) Az ajánlatok elbírálásának szempontjai: az ajánlatkérõ az ajánlatokat az összességében legelõnyösebb ajánlat szempontja alapján bírálja el.
<br>b) A 34. § (3) bekezdésében foglaltak:
<br>részszempontok
<br>súlyszámok
<br>- a teljes bruttó ajánlati ár
<br>25
<br>- a tervdokumentációval kapcsolatos szerzõdéses feltételek
<br>15
<br>E bírálati részszemponton belüli alszempontok és az alszempontok súlyszáma:
<br>- a jogerõs, vízjogi engedélyes terv rendelkezésre bocsátásának határideje (a szerzõdéskötéstõl) számítottan, naptári napokban megadva)
<br>7
<br>- a késedelmi kötbér mértéke (a terv késedelmes vagy hibás teljesítése esetén a késedelem, illetve hiba kijavításának idõtartamára meghatározott Ft/nap kötbér)
<br>4
<br>- a teljesítési garancia mértéke (a terv rendelkezésre bocsátásának meghiúsulása esetére, fix összeg, forintban meghatározva)
<br>4
<br>- a finanszírozással kapcsolatos szerzõdéses feltételek
<br>40
<br>E bírálati részszemponton belüli alszempontok és az alszempontok súlyszáma:
<br>- a hitelügyintézés határideje (a szerzõdéstõl a hitelszerzõdés aláírásáig számítottan, naptári napokban megadva)
<br>6
<br>- a hitelt biztosító jelzálog igénye (a teljes hitelösszeg százalékos mértékben meghatározva)
<br>10
<br>- teljes hitelmutató (százalékos mértékben meg határozva)
<br>4
<br>- a hitel maximális futamideje
<br>6
<br>- türelmi idõ (a hitelfolyósítás és az elsõ törlesztés hónapokban megadva)
<br>4
<br>- a hitel rendelkezésre tartási jutaléka (százalékos mértékben meghatározva)
<br>2
<br>- a hitel folyósításának teljesítési biztosítéka (a teljes hitelösszeg százalékában megadva, amely százalékos mérték nem lehet kevesebb, mint a teljes hitelösszeg 4%-a)
<br>8
<br>- a közbeszerzési eljárás lebonyolításával kapcsolatos szerzõdéses feltételek
<br>14
<br>E bírálati részszemponton belüli alszempontok és az alszempontok súlyszáma:
<br>- a közbeszerzési eljárás felhívásának közzétételére vállalt határidõ (a Nagykáta város részére biztosított céltámogatásra vonatkozó döntés Magyar Közlönyben történõ közzétételének napjától számított napokban meg adva)
<br>2
<br>- a közbeszerzési eljárásban a jelentkezések elbírálására és az ajánlattételre felkérendõk körére vonatkozó javaslat döntéshozó számára történõ átadására vállalt határidõ az eredményhirdetés vállalt határidõ napokban megadva
<br>2
<br>- a vállalt határidõk késedelmes teljesítése esetén a késedelmi kötbér összege (Ft/nap mértékben meghatározva)
<br>2
<br>- az esetleges jogorvoslati eljárásban átvállalt bírság mértéke (a bírság százalékában megadva)
<br>6
<br>- fizetési feltételek
<br>6
<br>E bírálati részszemponton belüli alszempontok és az alszempontok súlyszáma:
<br>- a számlázás idõbeli ütemezésének pénzügyi hatása
<br>4
<br>- fizetési határidõ
<br>2
<br>
<br>Az adható pontszám minden részszempontra és alszempontra 1-100 pont. Az ajánlatkérõ a formailag és tartalmilag elõzetesen megfelelõnek minõsített ajánlatokat a fenti részszempontok alapján értékeli. Az adott bírálati részszempontnál az ajánlatkérõ számára legkedvezõbb érték 100, a legkedvezõtlenebb pedig arányosan kevesebb - de legalább egy - pontot kap. A köztes pontszámok és két pont által meghatározott egyenesre illeszkednek. Az egyes szempontokra elért pontok a megadott súlyszámokkal szorzásra, majd összesítésre kerülnek."
<br>Ajánlatkérõ ajánlati dokumentációt is készített, melyben megismételte az ajánlati felhívást és a beszerzés tárgyának ismertetését. Ebben a projektleírás tartalmazza, hogy az ajánlatkérõ "a térségi szennyvízelvezetés és -kezelés tárgyú" projektet két ütemben kívánja megvalósítani a Közép-Duna-völgyi Vízügyi Igazgatóság nagykátai kisrégió szennyvízelvezetése és szennyvíztisztítása tárgyú H.80.642-6/2003. számú vízjogi létesítési engedélye alapján. Ehhez ajánlatkérõ megadta az I. ütem mûszaki adatait is.
<br>Ajánlatkérõ az ajánlati dokumentáció 1. sz. mellékletében leírta a részfeladatokkal kapcsolatos feltételeket.
<br>Ajánlatkérõ az ajánlati dokumentációban meghatározta azt is, hogy az ajánlattételi határidõ 2004. január 20.
<br>Ajánlatkérõ az ajánlati felhívás módosítását kezdeményezte a Közbeszerzési Értesítõ szerkesztõbizottságánál 2004. január 19-én átadott levelével, és errõl még aznap értesítette a dokumentációt megvásárló cégeket. A hirdetmény 2004. január 23-án jelent meg a Közbeszerzési Értesítõ 8. számában. A módosítás csak az ajánlattétel idõpontját érintette, melyet 2004. január 29-ben jelölt meg. Ennek indokaként ajánlatkérõ az alábbiakat tüntette fel: "a kérdezési határidõ lejártakor érkezett nagyszámú ajánlattevõi kérdés feldolgozásának, illetve ezzel kapcsolatos korrekt ajánlat összeállításának idõszükséglete."
<br>Ajánlatkérõ helyszíni konzultációt nem tartott, és a hozzá írásban feltett kérdéseket január 14-15-én faxon válaszolta meg az ajánlati dokumentációt megvásárló cégeknek.
<br>A kérdések és válaszok között az alábbiak is szerepeltek:
<br>"7. kérdés
<br>Az ajánlati dokumentáció 3. a) pontjában kb. 2,2 Mrd Ft becsült érték szerepel. Kérjük nyilatkozatukat, hogy az összeg nettó vagy bruttó beruházási költséget jelent-e, illetve az ajánlatkérõ jogosult-e az áfa levonására és visszaigénylésére?
<br>Válasz:
<br>A kb. 2,2 Mrd Ft becsült érték nettó beruházási összköltséget jelent.
<br>
<br>8. kérdés
<br>Az ajánlati dokumentáció 3. a) 1. pontjában ajánlatkérõ a finanszírozási pályázatokhoz szükséges tervdokumentáció (jogerõs, vízjogi engedélyes terv) rendelkezésre bocsátását kéri majd a dokumentáció II. pontjában a Közép-Duna-völgyi Víz ügyi Igazgatóság H.80.642-6/2003. számú vízjogi létesítési engedélyére hivatkozik. Ezzel kapcsolatos kérdés:
<br>- A beruházás megvalósítása a Közép-Duna-völgyi Víz ügyi Igazgatóság H.80.642-6/2003. számú vízjogi létesítési engedélye alapján fog megvalósulni, vagy új engedélyezési tervet kell készíteni és vízjogi létesítési engedélyt beszerezni?
<br>Válasz:
<br>Nagykáta Város Önkormányzata jogerõs vízjogi létesítési engedéllyel rendelkezik. Nem kell új vízjogi engedélyezési tervdokumentációt készíteni.
<br>- Ha a H.80.642-6/2003. számú vízjogi létesítési engedély alapján kerül sor a megvalósításra, akkor mely okból és milyen mértékben kell a finanszírozási pályázatokhoz csatolandó és nyertes ajánlattevõ által készítendõ tervdokumentációnak eltérni a H.80.642-6/2003. számú vízjogi létesítési engedélytõl?
<br>Válasz:
<br>A H.80.642-6/2003. számú létesítési engedélytõl nem kell eltérni.
<br>
<br>10. kérdés
<br>A beruházás teljes megvalósításához az ajánlatkérõ által biztosított saját erõ és egyéb források milyen összetevõkbõl állnak, az ajánlatkérõ a vállalt önerõt milyen forrásokból kívánja biztosítani? Kérjük ezeket összetevõnként összegszerûen is meghatározni szíveskedjenek.
<br>Válasz:
<br>Beruházás összköltsége: 2 174 604 000 Ft.
<br>Az igényelt címzett támogatás összege: 925 510 000 Ft.
<br>Saját erõ: 1 249 094 000 Ft, melynek finanszírozását többek között víziközmû-társulati hitel és banki hitelbõl tervezzük biztosítani.
<br>
<br>12. kérdés
<br>Az ajánlati felhívás 13. b) pontja határozza meg a részszempontokat. Ezen belül a tervdokumentációval kapcsolatos szerzõdéses feltételek részszempontra történõ megfelelõ ajánlattételhez kérjük az alábbiak megadását. Az ajánlatkérõ rendelkezik-e a 104/1998. (V. 22.) Korm. rendelet szerint elkészített megvalósíthatósági tanulmánnyal és elvi vízjogi engedélyezési tervdokumentációkkal?
<br>Válasz:
<br>Az ajánlatkérõ rendelkezik jogerõs vízjogi létesítési engedéllyel.
<br>
<br>13. kérdés
<br>Az ajánlati felhívás 13. b) pontja határozza meg a részszempontokat. Ezen belül a finanszírozással kapcsolatos szerzõdéses feltételek részszemponthoz történõ megfelelõ ajánlat megtételéhez kérjük megadni az alábbiakat.
<br>- Hitelfelvevõ személye.
<br>Válasz:
<br>A nagykátai projekt finanszírozása állami támogatásra és saját forrásra épül, így csak az önkormányzat vehet fel hitelt.
<br>- Ha ez az önkormányzat, akkor az önkormányzati saját bevétel mértékét, az eladósodottság mértékét, ezek tervezett állományát 2006-ig.
<br>Válasz:
<br>Az önkormányzat gazdasági adatainak ismerete egy késõbbi folyamatban válik szükségessé, amiben csak a nyertes ajánlattevõ vesz részt. Ezen adatokra a hitelkérelem megfogalmazásakor van szükség.
<br>- Sor kerül-e víziközmû-társulat létrehozására, ha igen, akkor mennyi a tervezett társulati hitel nagysága, és ez hány érdekeltségi egységet érint (ezen belül természetes és jogi személyek száma)
<br>Válasz:
<br>Az önkormányzatnak szándékában áll víziközmû-társulatot létrehozni, ennek nagysága a késõbbiek során kerül megfogalmazásra.
<br>- A hitel folyósításának teljesítési biztosítéka kapcsán mivel rendkívül fontosnak tartjuk, kérjük megválaszolni, hogy mennyi lesz a teljes hitel összege, milyen típusú hiteleket terveznek felvenni, jön-e létre víziközmû-társulat, vesz-e föl és milyen mértékû társulati hitelt, kik lesznek konkrétan a hitelek felvevõi, az önkormányzat saját bevételeinek állománya és ennek a beruházás befejezéséig tervezett mértéke, az önkormányzat eladósodottsága és ennek a beruházás befejezéséig tervezett mértéke
<br>Válasz:
<br>A kérdés többségét már megválaszoltuk, a hitel nagyságáról a jelenlegi helyzetben még nem tudunk nyilatkozni.
<br>
<br>15. kérdés
<br>A kiírás szerint a beszerzés tárgya: "Térségi szennyvízelvezetés és -kezelés tárgyú kb. 2,2 Mrd Ft becsült értékû projekt I. üteméhez kapcsolódó..." Ez úgy értelmezendõ, hogy a teljes projekt értéke nettó 2,2 Mrd Ft, aminek elsõ üteme még nem ismert, illetve az I. ütem értéke nettó 2,2 Mrd Ft?
<br>Válasz:
<br>Az I. ütem beruházásának teljes becsült keretösszege nettó 2,2 milliárd Ft.
<br>
<br>17. kérdés
<br>A beszerzés tárgya és mennyisége elsõ bekezdése szerint: a "Térségi szennyvízelvezetés és kezelés" tárgyú projekt finanszírozási pályázataihoz szükséges tervdokumentáció (jogerõs, vízjogi engedélyes terv) rendelkezésre bocsátása.
<br>- Milyen finanszírozási pályázathoz kérnek tervdokumentációt?
<br>Válasz:
<br>Finanszírozási pályázathoz nem kérünk tervdokumentációt.
<br>- Milyen tervszintû dokumentáció készítése az ajánlatkérésük tárgya? (a kiírás szerint vízjogi létesítési engedélyeztetési terv, de a jogerõs vízjogi létesítési engedéllyel rendelkezõnek a dokumentáció szerint ezt kell átdolgozni vagy alapadatként felhasználni? A kiírás 13. b) pontja szerint jogerõs, vízjogi engedélyes terv rendelkezésre bocsátásának határideje elbírálási szempont?
<br>Válasz:
<br>Új dokumentáció készítése nem az ajánlat tárgya. Az ajánlatkérõ jogerõs vízjogi létesítési engedéllyel rendelkezik, az engedélyezési dokumentációt nem kell átdolgozni. Jogerõs vízjogi engedélyes terv rendelkezésre bocsátásának határideje elbírálási szempont.
<br>- A kivitelezõ kiválasztása, engedélyezési tervdokumentáció vagy tenderterv alapján történik, így az ajánlatnak része a tenderterv és/vagy kiviteli terv készítése?
<br>Válasz:
<br>Tervezési feladat nem része ennek az ajánlatnak, a kivitelezõ kiválasztása közbeszerzési eljárás útján történik, az ehhez szükséges dokumentációt az ajánlatkérõ biztosítja. 2004. január 29-ig, az ajánlattételi határidõig négy db ajánlat érkezett. Ajánlatot nyújtott be az Agroinvest Rt. és a FÕBER Rt. közösen, a Fõvárosi Vízmûvek Rt., a KÖVITE egyesülés, valamint a Magyar Közmû Kft.
<br>Kérelmezõ 2004. január 29-én nyújtott be a Döntõbizottsághoz jogorvoslati kérelmet, melyben kifogásolta, hogy ajánlatkérõ eljárása sérti a Kbt. elõírásait, ezért kérte jogsértés megállapítását, az ajánlati felhívás és az azt követõ döntések megsemmisítését, az eljárási díj és költségek megtérítését, továbbá ideiglenes intézkedéssel a közbeszerzési eljárás felfüggesztését.
<br>Kérelmének indokolásául elõadta, hogy ellentmondásosak az ajánlati felhívás és az ajánlattevõi kérdésekre adott válaszok, mert azok alapján nem lehet eldönteni, hogy kell-e tervdokumentációt készíteni, illetve tervezési feladatot ellátni. Sérült álláspontja szerint a Kbt. 34. § (4) bekezdés c) pontja is, mert ajánlatkérõ tartalmi elemként értékeli azt a dokumentációt, illetve az azzal kapcsolatos szerzõdés teljesítését, ami nem része a beszerzésnek, tehát arra ajánlatot sem kell tenni. Álláspontja szerint sérült a Kbt. 48. § (1) bekezdése is, mert ajánlatkérõ a beszerzés tárgyát és mennyiségét a kérdésekre adott válaszokban megváltoztatta anélkül, hogy a felhívását hirdetményben módosította volna, ugyanis a felhívás 3. a) pontja szerint a beszerzés része a finanszírozási pályázathoz szükséges tervdokumentáció rendelkezésre bocsátása, ami a nyertes ajánlattevõ feladata, e terv azonban az ajánlatkérõ birtokában van.
<br>Ajánlatkérõ az összességében legelõnyösebb ajánlat megítélésére szolgáló bírálathoz a felhívás 13. b) pontban bírálati rész és alszempontként a tervdokumentációval kapcsolatos szerzõdéses feltételeket, ezen belül a terv késedelmes vagy hibás teljesítése esetén fizetendõ kötbért, a jogerõs vízjogi engedélyezési terv rendelkezésre bocsátásának határidejét, illetve a teljesítési garanciát határozta meg. Ajánlatkérõ az ajánlattevõi kérdésekre adott válaszában úgy nyilatkozott, hogy a tervvel és a vízjogi létesítési engedéllyel rendelkezik, attól eltérni nem kell. Tehát a tervkészítés nem az ajánlattevõ feladata, ezzel a beszerzés tárgya módosul.
<br>Álláspontja szerint sérült a Kbt. 24. § (2) bekezdése és a Kbt. 38. § (2) és (3) bekezdése is, mert ajánlatkérõ a feltett kérdésekre nem adott választ, illetve kielégítõ információt arról, hogy ajánlatkérõ jogosult-e áfa levonására és visszaigénylésére.
<br>Sérelmezte továbbá a Kbt. 33. § (1) bekezdésének megsértését is, mert ajánlatkérõnek a hitel felvételérõl, illetve gazdasági adatairól kérdésre sem adott tájékoztatást, pedig annak ismerete nélkül nem lehet megfelelõ ajánlatot tenni a finanszírozás és a hitelfelvétellel kapcsolatban.
<br>Álláspontja szerint sérült továbbá a Kbt. 47. § (2) bekezdése is, mert az ajánlattételi határidõ meghosszabbítását az eredeti határidõ lejártát követõen tette közzé hirdetményben az ajánlatkérõ.
<br>Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy az eljárás során célja az volt, hogy szakmailag felkészült ajánlattevõk jelentkezzenek. Álláspontja szerint kérelmezõ félreérti a felhívást, mert az ismert tény, hogy ha egy önkormányzat rendelkezik vízjogi létesítési engedéllyel, akkor a vízjogi létesítési engedély alapjául szolgáló terv már elkészült, és annak alapján kerül kiállításra az engedély. Ebbõl következik, hogy ajánlattevõ feladata nem a terv elkészítése, hiszen az ajánlatkérõ azzal már rendelkezik, hanem a nyertes ajánlattevõ lebonyolítóként fog közremûködni egy következõ közbeszerzési eljárásban, és ennek során kell majd az ajánlattevõk részére átadni ezt a konkrét tervet, tehát a rendelkezésre bocsátás ezt jelenti. Ajánlatkérõ elismerte, hogy az áfával kapcsolatos kérdésre konkrétan nem adott választ egy adminisztrációs hiba miatt, ez azonban nem sérti álláspontja szerint az esélyegyenlõséget, továbbá abból, hogy nettó 2,2 Mrd Ft-ban jelölte meg a beszerzés értékét, kikövetkeztethetõ az, hogy a beruházás során ajánlatkérõ áfa-visszaigénylõ helyzetben lesz.
<br>Elõadta, hogy álláspontja szerint egy kellõen felkészült ajánlattevõnek a megfelelõ ajánlat megtételéhez nincs szüksége több adat közlésére. Utalt arra, hogy négy ajánlatot nyújtottak be a közbeszerzési eljárásra és a vitatott pénzügyi és hitelkonstrukcióval kapcsolatos elemek ismerete nélkül is megfelelõ ajánlatok érkeztek. Ennek alapján álláspontja szerint kellõ megalapozottsággal lehetett ajánlatokat tenni ezen adatok ismerete nélkül is.
<br>Elõadta, hogy a beszerzés tárgyát nem módosította, az végig egyértelmûen a közbeszerzési eljárásban való közremûködés során iratok átadása volt mint rendelkezésre bocsátás, és ezzel kapcsolatban megfelelõ válaszokat adott az ajánlattevõi kérdésekre. Elõadta továbbá, hogy az ajánlattételi határidõ meghosszabbításával kapcsolatos eljárása jogszerû volt, mert a Kbt. rendelkezései alapján a hirdetménynek a Közbeszerzési Értesítõ Szerkesztõbizottságához való beérkezése az irányadó az ajánlattételi határidõ meghosszabbítása esetén, és õ a hirdetményét 1 nappal a határidõ lejárta elõtt eljuttatta a szerkesztõbizottsághoz.
<br>Álláspontja szerint a közbeszerzési eljárás során elõforduló esetleges kisebb hibák nem indokolják a közbeszerzési eljárás felfüggesztését, illetõleg a felhívás megsemmisítését. Ennek alapján kérte a jogorvoslati kérelem elutasítását.
<br>Egyéb érdekeltek érdemi észrevételt nem tettek.
<br>A Döntõbizottság 2004. február 3-án a D.66/612004. sz. határozatával ideiglenes intézkedésként a közbeszerzési eljárást felfüggesztette.
<br>A Döntõbizottság megállapította, hogy a jogorvoslati kérelem az alábbiak szerint részben megalapozott.
<br>A Döntõbizottság elõször az ajánlattételi határidõ meghosszabbításával kapcsolatos kérelmi elem megalapozottságát vizsgálta meg.
<br>A Kbt. 29. § (1) és (2) bekezdése szerint:
<br>(1) E törvény alkalmazásában hirdetmény közzétételén a Közbeszerzési Értesítõben történõ közzétételt kell érteni.
<br>(2) Ha e törvény a hirdetmény közzétételére határidõt ír elõ, a hirdetményt e határidõn belül kell levél formájában megküldeni a Közbeszerzési Értesítõ részére.
<br>A Kbt. 47. § (2) bekezdése szerint az ajánlatkérõ az ajánlattételi határidõt - indokolt esetben - egy alkalommal meghosszabbíthatja. A határidõ meghosszabbítását az ajánlatkérõ az eredeti határidõ lejárta elõtt hirdetményben teszi közzé, melyben a határidõ meghosszabbításának indokát is meg kell jelölnie.
<br>Jelen közbeszerzési eljárás során ajánlatkérõ 2004. január 19-én juttatta el a Szerkesztõbizottsághoz az ajánlati határidõt meghosszabbító hirdetmény közzétételére vonatkozó iratokat, mely az ajánlattételi határidõ, vagyis 2004. január 20-a elõtti idõpont. Ennek alapján a Kbt. rendelkezései a hirdetmény közzétételével kapcsolatban nem sérültek. E tekintetben nem releváns az sem, hogy a hirdetmény közzétételére ténylegesen 2004. január 23-án, vagyis az eredeti ajánlattételi határidõ után került sor, hiszen a Kbt. jogkövetkezményeket, a hirdetményt tartalmazó levélnek a Közbeszerzési Értesítõ szerkesztõbizottságához való eljuttatásához fûz.
<br>A Döntõbizottság az elõzõekben kifejtettek alapján megállapította, hogy ajánlatkérõ eljárása az ajánlattételi határidõ meghosszabbításával kapcsolatban összhangban van a Kbt. rendelkezéseivel, így a jogorvoslati kérelem e része megalapozatlan.
<br>A Döntõbizottság ezt követõen a beszerzés tárgyának meghatározásával, illetõleg annak esetleges módosításával kapcsolatos kérelemrész megalapozottságát vizsgálta meg.
<br>A Kbt. 33. § (1) bekezdése szerint az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.
<br>A Kbt. 37. § (1) bekezdés szerint ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza. Az ajánlati felhívásban az ajánlatkérõ köteles megadni a dokumentáció rendelkezésre bocsátásának módját, határidejét, annak beszerzési helyét és pénzügyi feltételeit is.
<br>A Kbt. 40. § (1) bekezdés szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.
<br>Ajánlatkérõ az ajánlati felhívás 3. a) pontjában a beszerzés tárgyaként határozta meg a finanszírozási pályázatokhoz szükséges tervdokumentáció (jogerõs vízjogi engedélyes terv) rendelkezésre bocsátását is. Ezzel összhangban az ajánlati felhívás 13. b) pontjának második nagy francia bekezdése elsõ francia bekezdésében a tervdokumentációval kapcsolatos szerzõdéses feltételek bírálati részszempont elsõ alszempontjaként jelölte meg a jogerõs vízjogi engedélyes terv rendelkezésre bocsátásának határidejét (a szerzõdéskötéstõl számítottan naptári napokban megadva). Továbbá ehhez kapcsolódóan késedelmi és hibás teljesítési kötbért, valamint teljesítési garanciát is meghatározott. Mindezen elõírások arra utalnak, hogy az ajánlattevõknek szerzõdési kötelezettségként jogerõs vízjogi engedélyezési tervet kell az ajánlatkérõ rendelkezésére bocsátania. Az ajánlattevõk számára a feladat tartalma nem volt világos, ezért több kérdést is feltettek. Ajánlatkérõ az ajánlati dokumentációt megvásárlók által felvetett kérdésekre úgy nyilatkozott, hogy a jogerõs vízjogi létesítési engedéllyel rendelkezik, nem kell új vízjogi engedélyezési tervdokumentációt készíteni, illetve a H.80.642-6/2003. számú létesítési engedélytõl nem kell eltérni. Továbbá a 17. kérdésre feltett válaszában úgy nyilatkozott ajánlatkérõ, hogy finanszírozási pályázathoz nem kér tervdokumentációt. Ajánlatkérõ a 17. kérdés utolsó részével kapcsolatban úgy nyilatkozott, hogy tervezési feladat nem része az ajánlatnak, a kivitelezõ kiválasztása közbeszerzés útján történik, az ehhez szükséges dokumentációt az ajánlatkérõ biztosítja.
<br>A felhívás a dokumentáció és a kérdésekre adott válaszok a Döntõbizottság álláspontja szerint kétségessé tették a beszerzés tárgyát, valamint az azzal összefüggésben meghatározott elbírálási részszempontok tartalmát. Ajánlatkérõ csak a jogorvoslati eljárás során tett nyilatkozatával tisztázta, hogy mit ért a fentiek alatt. Ekkor vált világossá, hogy ajánlatkérõ rendelkezik jogerõs vízjogi létesítési engedéllyel és engedélyes tervvel, azt nem kell módosítani, hanem a jelen közbeszerzési eljárás nyertesének meg kell vizsgálnia, és azt követõen a következõ közbeszerzési eljárás lebonyolításához szükséges mennyiségben le kell másolnia és a dokumentáció részeként kell az ajánlatkérõ számára rendelkezésre bocsátania.
<br>A Döntõbizottság megállapította, hogy az ajánlati felhívásban, dokumentációban, illetõleg az ajánlattevõi kérdésekre adott ajánlatkérõi válaszokban nincs olyan rendelkezés, amely alapján az ajánlati dokumentáció részét képezõ tervdokumentáció lemásolását, átvizsgálását lehetne érteni a rendelkezésre bocsátás kifejezés alatt, különös tekintettel arra, hogy az ajánlatkérõ válaszaiban saját feladataként jelölte meg a következõ közbeszerzési eljárásban a dokumentáció biztosítását.
<br>Ajánlatkérõ azon nyilatkozata, hogy az ajánlati felhívás 3. a) pontjának elsõ francia bekezdésében meghatározottakat úgy értette, hogy finanszírozási (hitelfelvételhez) pályázathoz kell a tervdokumentációt elkészítenie a nyertes ajánlattevõnek, a Döntõbizottság álláspontja szerint szintén nem következik az ajánlattevõi kérdésekre adott válaszokból, ugyanis ajánlatkérõ egy értelmûen meghatározta, hogy a finanszírozási pályázathoz nem kér dokumentációt.
<br>Ajánlatkérõ azon nyilatkozatával kapcsolatban, mely szerint jogerõs vízjogi engedélyes tervvel rendelkezik, és az az õ birtokában van, a Döntõbizottság megállapította, hogy az ajánlati felhívás 13. b) pontjának nagy francia bekezdés elsõ francia bekezdésében található bírálati alszempont, mely szerint a jogerõs vízjogi engedélyes terv rendelkezésre bocsátásának határ ideje értékelésre kerül, nem értelmezhetõ, hiszen a terv jelenleg az ajánlatkérõ rendelkezésére áll. Így a bírálati rész, illetve alszempont nincs az ajánlattevõi teljesítménnyel, illetve vállalással kapcsolatban.
<br>A Döntõbizottság a fenti ellentmondások alapján megállapította, hogy ajánlatkérõ nem határozta meg kellõ pontossággal a beszerzés tárgyát, ugyanis nem állapítható meg, hogy mi lesz a feladata nyertes ajánlattevõnek, vagyis mi az a szolgáltatás, amit ajánlatkérõ be kíván szerezni. Ajánlatkérõ ezen eljárása pedig sérti a Kbt. 33. § (1) bekezdésére és a 37. § (1) bekezdésére tekintettel a 40. § (1) bekezdését, így a jogorvoslati kérelem e része megalapozott.
<br>Az ajánlattevõi kérdésekre adott ajánlatkérõi válaszok csak az ajánlati felhívás és a dokumentáció feltételeit, elõírásait magyarázhatják, azok tartalmát nem változtathatják meg. A Kbt. 48. § (1) bekezdése szerint az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb.
<br>A Döntõbizottság megállapította, hogy ajánlatkérõ az ajánlattevõi kérdésekre adott válaszában módosította az ajánlati felhívás és dokumentáció elõírásait. E körben az ajánlati felhívás 3. a) pontjának elsõ francia bekezdésében meghatározott tevékenységgel kapcsolatban is úgy nyilatkozott, hogy annak ellátása nem szükséges, hiszen finanszírozási pályázathoz nem kért dokumentációt ajánlatkérõ. Ezzel valójában ajánlatkérõ az ajánlati felhívásban meghatározott beszerzés tárgyát módosította.
<br>Ajánlatkérõnek lehetõsége volt a Kbt. rendelkezései szerint a felhívás és dokumentáció módosítására, azonban ezzel kapcsolatban ajánlatkérõ hirdetményt nem tett közzé, így a Kbt.-nek megfelelõ módosítást nem végzett. A Döntõbizottság ennek alapján megállapította, hogy ajánlatkérõ azon eljárása, hogy az ajánlati felhívás és dokumentáció módosítása során nem tartotta be a Kbt. 48. § (1) bekezdés rendelkezéseit, jogsértõ, így a jogorvoslati kérelem e része is megalapozott.
<br>A Döntõbizottság rámutat arra, hogy ajánlatkérõ a beszerzés tárgyát nem határozta meg pontosan, és ennek következtében az elbírálás alapjául szolgáló bírálati részszempontok, alszempontok között olyanokat is feltüntetett, amelyek nem függenek össze a beszerzés tárgyával, illetõleg amely nem az ajánlattevõk által végzendõ feladathoz kapcsolódik. Ilyennek kell tekinteni az engedélyes terv rendelkezésre bocsátását, ugyanis az ajánlatkérõ - általa is elismerten - rendelkezik vízjogi létesítési engedéllyel, melynek feltétele a terv megléte, így a rendelkezésre bocsátani kért terv már az ajánlatkérõ birtokában van, ahhoz nem kapcsolódik ajánlattevõi tevékenység.
<br>A Döntõbizottság ezt követõen az ajánlattevõi kérdésekre adott ajánlatkérõi válasz elmaradásával, illetõleg hiányosságával kapcsolatos kérelmi rész megalapozottságát vizsgálta meg.
<br>A Kbt. 38. § (1), (2) és (3) bekezdései szerint:
<br>(1) Az ajánlattevõ - a dokumentáción kívül - további tájékoztatást kérhet írásban az ajánlattételi határidõ lejárta elõtt legkésõbb tíz nappal az ajánlatkérõtõl ajánlata elkészítéséhez. A tájékoztatás tartalmát az ajánlattevõk számára hozzáférhetõvé kell tenni.
<br>(2) A dokumentációval kapcsolatos kiegészítõ tájékoztatást az ajánlatkérõ köteles az ajánlattételi határidõ lejárta elõtt legkésõbb hat nappal megadni.
<br>(3) Az ajánlatkérõnek a tájékoztatást úgy kell megadnia, hogy azzal egyes ajánlattevõket ne kedvezményezzen, illetve ne sértse az ajánlattevõk esélyegyenlõségét.
<br>Kérelmezõ a finanszírozás körébe tartozó kérdéseire adott nem megfelelõ válaszok, illetve az áfa levonására és visszaigénylésével kapcsolatos kérdésre adott válasz elmaradásával kapcsolatban nyújtott be jogorvoslati kérelmet.
<br>Ajánlatkérõ elismerte, hogy az áfalevonással kapcsolatban nem adott választ. Azon nyilatkozatát, hogy a beszerzés értékét nettó 2,2 Mrd Ft-ban jelölték meg, és ebbõl lehetett következtetni arra, hogy az áfa levonásra, illetve visszaigénylésre kerül, a Döntõbizottság nem fogadta el, hiszen a Kbt. rendelkezései alapján az ajánlatkérõ köteles az ajánlattevõk által feltett kérdésekre választ adni. E körben pedig kérelmezõ határidõben tett fel kérdést és erre - ajánlatkérõ által is elismerten - az áfa tekintetében nem adott választ.
<br>Ajánlatkérõ érdemben a beruházás finanszírozásával kapcsolatban feltett kérdésre nem válaszolt. A 13. kérdésben szereplõ alkérdésekben adott azon válaszát, mely szerint az önkormányzat gazdasági adatainak ismerete egy késõbbi folyamatban válik szükségessé, amiben csak a nyertes ajánlattevõ vesz részt, hiszen ezen adatokra csak a hitelkérelem megfogalmazásakor van szükség, továbbá, hogy az önkormányzatnak szándékában áll víziközmû-társulatot létrehozni, azonban ennek nagysága csak a késõbbiek során kerül meghatározásra, valamint a hitel nagyságáról a jelenlegi helyzetben még nem tud nyilatkozni ajánlatkérõ, a Döntõbizottság nem fogadta el megfelelõ válaszként. Az ajánlati felhívás 3. a) pontjának második francia bekezdése alapján a finanszírozás elõkészítése és a finanszírozó intézmény kiválasztása mintegy 1 Mrd Ft hitelkérelem elkészítése és teljes körû hitelügyintézés a beszerzés tárgya volt, melyet az ajánlatokban meg kellett ajánlaniuk az egyes ajánlattevõknek és ezzel kapcsolatban ajánlatkérõ az ajánlati felhívás 13. b) pontjának harmadik nagy francia bekezdésében a finanszírozással kapcsolatos szerzõdéses feltételek bírálati szempontban több, összesen hét alszempontot is meghatározott, mely a hitelügyintézés határidejét, a hitelbiztosító jelzálog igényét, a teljes hitelmutatót, továbbá a hitel folyósításának teljesítési biztosítékát is tartalmazta. Amennyiben ajánlatkérõ ezt a feladatot az ajánlattevõkkel kívánja elvégeztetni és erre ajánlatot kell tenni, akkor nem várható el az, hogy az önkormányzat pénzügyi helyzetének, illetõleg az általa tervezett hitelkonstrukciónak és fedezetbiztosítási megoldás adatai nélkül tegyenek az ajánlattevõk ajánlatot, ezért a pénzügyi adatok minden elemét közölnie kell ajánlattevõkkel az ajánlatkérõnek.
<br>A Döntõbizottság álláspontja szerint a beruházás megvalósításához szükséges fedezet szempontjából a víziközmû-társulat létrehozása, annak nagysága az önkormányzat eladósodottságának mértéke, illetve hitelfelvételének nagysága, valamint áfa-visszaigénylésre való jogosultsága olyan lényeges információ, amely nélkül megalapozott ajánlatot nem lehet benyújtani abban az esetben, ha a hitelügyintézéssel kapcsolatos feladat az ajánlat részét kell hogy képezze.
<br>A víziközmû-társulattal kapcsolatos információk között az, hogy pontosan hány érdekeltségi egység tartozik a projekt körébe, szintén szükséges az ajánlattételhez. Ajánlatkérõ azon álláspontját, hogy ezeket az adatokat maguk az ajánlattevõk beszerezhették volna egyéb forrásból, a Döntõbizottság nem fogadta el, mert a Kbt. rendelkezései szerint ajánlatkérõnek az ajánlattevõk által feltett kérdésekre válaszolniuk kell, és nem mulaszthatják el a válaszadást még akkor sem, ha az információ más forrásból is beszerezhetõ. A Kbt. rendelkezései alapján az ajánlattevõi kérdésekre adott válaszok során is biztosítani kell az esélyegyenlõséget az egyes ajánlattevõk között, és csak az ajánlatkérõ által megadott azonos tartalommal közölt válaszok tesznek ennek eleget.
<br>Fentiekre tekintettel a Döntõbizottság megállapította, hogy ajánlatkérõ az általa megadott válaszok során megsértette a Kbt. 38. § (2) bekezdését, így a jogorvoslati kérelem e része is megalapozott.
<br>A Kbt. 2002. január 1-jétõl hatályos 88. § (1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság az Elsõ Tápió Kht. nyilatkozatai valamint az Elsõ Tápió Kht. és az ajánlatkérõ által kötött szerzõdés alapján megállapította, hogy az ajánlati felhívás, a dokumentáció és az ajánlattevõi kérdésekre adott válaszok jogszerûségéért az Elsõ Tápió Kht. a felelõs. A Döntõbizottság megállapította azt is, hogy az Elsõ Tápió Kht. konkrét személyt nem jelölt meg felelõsként.
<br>Az eset összes körülményei között a Döntõbizottság mérlegelte, hogy a bírságolt szervezet Kbt.-be ütközõ magatartását 2002. január 1-jét követõ eljárásával kapcsolatban elsõ ízben állapítja meg azt, hogy a jogsérelem reparálható, figyelembe vette a beszerzés tárgyát, annak sajátosságait, valamint értékét, továbbá a kiszabható minimális és maximális bírság összegét.
<br>A Döntõbizottság értékelte azt is, hogy mind ajánlatkérõ, mind pedig a nevében eljáró Elsõ Tápió Kht. a jogorvoslati eljárás során az eljárást segítõ, közremûködõ magatartást tanúsított. Az eset összes körülményeit figyelembe véve a Döntõbizottságnak az az álláspontja, hogy jelen jogorvoslati eljárás során az irányadó költségvetési törvényben meghatározott minimális összegû bírságot indokolt alkalmazni ajánlatkérõvel, és a jogsértésért felelõs szervezettel szemben. Ennek alapján a Döntõbizottság álláspontja szerint ajánlatkérõvel mint szervezettel szemben 1 000 000 Ft, azaz egymillió forint, és az Elsõ Tápió Kht.-vel mint szervezettel szemben szintén 1 000 000 Ft, azaz egymillió forint bírság kiszabása áll arányban az elkövetett jogsértések súlyával.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének c), d) és f) pontja szerinti jogkövetkezményeket alkalmazta, míg a megalapozatlan kérelmi elemet a Kbt. 88. § (1) bekezdés a) pontja szerint elutasította, és a Kbt. 88. § (1) bekezdés h) pontja alapján döntött a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 10.
<br>
<br>Dr. Nagy László Gábor s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Bujdosó Gézáné s. k.,
<br>közbeszerzési biztos
<br><br></body></html>