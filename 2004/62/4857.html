<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4857/2004)
</h2>
<br>1024 Budapest, Margit krt. 85.
<br>Ikt. sz.: D.184/9/2004.
<br>
<br>Tárgy: az Interpress Kiállítások Kft. jogorvoslati kérelme az FVM Magyar Közösségi Agrármarketing Centrum Kht. közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>HATÁROZAT-ot:
<br>
<br>Az Interpress Kiállítások Kft. (1065 Budapest, Bajcsy-Zsilinszky út 21., képv.: dr. Maschefszky Ügyvédi Iroda - továbbiakban: kérelmezõ) jogorvoslati kérelmének - melyet az FVM Magyar Közösségi Agrármarketing Centrum Kht. (1132 Budapest, Váci út 18., képv.: Budapesti 37. Ügyvédi Iroda - továbbiakban: ajánlatkérõ) nemzetközi kiállításokon magyar nemzeti stand építése, üzemeltetése, bontása tárgyú közbeszerzési eljárása ellen indított - a Döntõbizottság részben helyt ad.
<br>Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 40. § (4) és (5) bekezdését. A jogsértés miatt a Döntõbizottság 1 000 000 Ft, azaz egymillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára történõ átutalással.
<br>Kötelezi továbbá ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 150 000 Ft igazgatási szolgáltatási díjat.
<br>Ezt meghaladóan a jogorvoslati kérelmet elutasítja.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2004. február 13-án megjelent számában, a rendelkezõ részben megjelölt beszerzés céljából.
<br>A kiállítások megrendezésére a felhívás 3. a) pontja szerint 2004. április 12-15-én Szentpéterváron (I. tétel), május 6-9-én Vilniusban (II. tétel), május 15-22-én Novi-Sadon (III. tétel) kerül sor.
<br>Tételenként részajánlatot lehetett tenni.
<br>Az ajánlati dokumentációt a kérelmezõ, a Stúdió Nova Kft. és a Mahír Kiállítás Kft. vásárolta meg.
<br>A III. tétel dokumentációja az általános elvárások között elõírta, hogy a  "standok installációját úgy kell elkészíteni, hogy az FVM AMC Kht. által kiadott egységes arculati kézikönyvnek teljes mértékben megfeleljen. A kézikönyv 11. oldalán "összecsukható szék" névvel jelölt székeket kérünk biztosítani."
<br>A kézikönyv mûszaki leírása a "Bútorok 10.11" cím alatt a következõ információt tartalmazta:
<br>"A kézikönyvben szereplõ bútorok közül a székekre terméknevet javasoltunk. A kiállításokon vagy ezt, vagy ezzel mindenben megegyezõ terméket kell alkalmazni. Az asztalok kialakítására nézve a kézikönyvben elõírtak az irányadók, terméknév megjelölése nélkül."
<br>A 11. oldal az alkalmazott bútorok, anyagok közül az összecsukható szék, valamint Simplex nevû tonet szék és bárszék fotóit mutatja be. Az összecsukható szék fotója alatt 311110 szám, ez alatt a fõ méretek találhatók. Az összecsukható szék anyagaira elõírás volt, hogy a Simplex székek anyagaival kell harmonizálniuk.
<br>Kérelmezõ 2004. február 25-én a következõ kérdést intézte ajánlatkérõhöz: "Jól értelmezzük-e, hogy a dokumentáció elõírása nem ad lehetõséget "hasonló" szék biztosítására, hanem kizárólag és csakis az ott megjelölt típusszámmal ellátott, cseh gyártmányú széket jelöli? Függetlenül attól, hogy ma már ez a széktípus nem elérhetõ, hiszen a gyártását a cseh gyár beszüntette."
<br>Ajánlatkérõ a március 19-én faxon küldött levelében azt válaszolta, hogy sem a kézikönyv, sem a kiírás más része nem rendelkezik afelõl, hogy a megadott székeket milyen gyárban kell elõállítani. Közölte továbbá, hogy ragaszkodik az egységes kiállítási arculati kézikönyvben megjelenített dizájnhoz, így más típusú székeket nem fogad el, a kézikönyv 11. oldalán "összecsukható szék" névvel jelölt szék formájával és stílusával megegyezõ székeket kér biztosítani.
<br>Az ajánlattételi határidõre, március 25-re a III. tételre a kérelmezõ, a Mahír Kiállítás Kft. és a Stúdió Nova Kft. nyújtott be részajánlatot.
<br>Kérelmezõ március 23-án jogorvoslati kérelmet terjesztett elõ a Döntõbizottsághoz.
<br>Kérte a jogsértés megállapítását, bírság kiszabását, ajánlatkérõ felhívását a Kbt. szabályainak megfelelõ eljárásra, valamint ideiglenes intézkedésként a közbeszerzési eljárás felfüggesztését.
<br>Elõadta, hogy ajánlatkérõ eljárása sérti a Kbt. 24. § (1) és (2) bekezdésben rögzített, az esélyegyenlõségre, a versenysemlegességre és a verseny tisztaságára vonatkozó alapelveket, továbbá sérti a Kbt. 33. § (1) bekezdésében, a 40. § (1), (2), (4) és (5) bekezdésében foglalt rendelkezéseket.
<br>Kérelmét azzal indokolta, hogy az ajánlatkérõ által meghatározott cseh gyártmányú széktípusból a Mahír Kft. és a Stúdió Nova Kft. rendelkezik felhalmozott készlettel korábbi közbeszerzési eljárásban való nyertesség folytán. A székek utángyártással való biztosítására a gyártási jog megszerzéséhez és a gyártáshoz szükséges idõigény miatt nincs lehetõség.
<br>Álláspontja szerint ajánlatkérõ nem biztosított egyenlõ esélyt az ajánlattételre, nem adott részletes mûszaki leírást, ennek mellõzése indokait nem adta meg, valamint nem jelölte meg a Kbt. 40. § (5) bekezdése szerint, hogy az adott típusú dologra való hivatkozás csak a tárgy jellegének egyértelmû meghatározása érdekében történt.
<br>A Döntõbizottság ideiglenes intézkedést nem hozott, mert a kérelem adataiból ennek indokoltsága nem volt megállapítható.
<br>Ajánlatkérõ kérte a jogorvoslati kérelem elutasítását, valamint kérelmezõ kötelezését a felmerült 150 000 Ft ügyvédi munkadíj viselésére.
<br>Elõadta, hogy az összecsukható szék elõállítása, beszerzése, utángyártása eddig egyetlen ajánlattevõ számára sem ütközött akadályba. Nem tartja valószínûnek az eljárás idõigényes, bonyolult és költséges volta miatt azt, hogy a széket a gyártó mintaoltalom alá vetette volna, amennyiben kérelmezõnek ilyen aggályai voltak, módja lett volna a mintaoltalom fennállásáról a Magyar Szabadalmi Hivatalban információt szerezni.
<br>A mûszaki követelmények tekintetében semmilyen jogszabálytól vagy nemzeti szabványtól nem tért el.
<br>Bizonyos mûszaki jellemzõkre eltérést engedett a kézikönyvben foglaltaktól, de azt kizárólag a nemzeti stand eredményes és költséghatékony megvalósítása érdekében tette.
<br>Az ajánlattevõk esélyegyenlõségét nem sértette meg.
<br>Közölte, hogy a nyertessel a szerzõdést megkötötte.
<br>A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján a következõket állapította meg:
<br>A Kbt. 24. § a közbeszerzési eljárás alapelveit ekként rögzíti:
<br>"(1) A közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát."
<br>(2) Az ajánlatkérõnek biztosítania kell az esélyegyenlõséget az ajánlattevõk számára.
<br>A Kbt. 33. § (1) bekezdése a 24. § (2) bekezdésének a közbeszerzési eljárás megindítása idõszakában való hatályosulása érdekében elõírja: "Az ajánlati felhívás tartalmát - a 2. számú mellékletben meghatározott minta szerint - úgy kell meghatároznia, hogy annak alapján az ajánlattevõk egyenlõ eséllyel megfelelõ ajánlatot tehessenek."
<br>A mûszaki leírás meghatározása tekintetében az esélyegyenlõség biztosítása érdekében ajánlatkérõ eljárására a következõ rendelkezések vonatkoznak:
<br>"40. § (1) bekezdés: Az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni. 
<br>(2) Az ajánlatkérõ a mûszaki leírást csak jogszabályban foglalt vagy jogszabály alapján kiadott mûszaki elõírásra, illetve nemzeti szabványra hivatkozással határozhatja meg.
<br>(3) Az ajánlatkérõ a (2) bekezdésben foglaltaktól csak akkor térhet el, ha mûszaki elõírások, nemzeti szabványok
<br>a) nem állnak rendelkezésre;
<br>b) nem tartalmaznak olyan leírást, ami biztosítaná a közbeszerzés tárgyának megfelelõségét;
<br>c) alkalmazása a korábbi beszerzésekhez nem illeszkedõ beszerzést eredményezne, illetve mûszaki nehézségeket vagy aránytalan többletköltséget okozna az ajánlatkérõnek;
<br>d) alkalmazása nem teszi lehetõvé a kifejezetten fejlesztésre irányuló közbeszerzést.
<br>(4) Ha az ajánlatkérõ a mûszaki leírást nem a (2) bekezdés szerint adja meg, az ajánlati felhívásban vagy a dokumentációban meg kell jelölnie a (3) bekezdés alkalmazásának indokát.
<br>(5) Az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt."
<br>A Döntõbizottságnak azt kellett eldöntenie, hogy az ajánlatkérõ a kiírásával nem sértette-e az alapelveket, és az ajánlati felhívásában és az ajánlati dokumentációban a Kbt. rendelkezéseinek megfelelõen határozta-e meg a beszerzés tárgyát.
<br>Kérelmezõnek aggályai voltak a tekintetben, hogy a dokumentáció 11. oldalán az összecsukható székrõl közölt fotón lévõ, egy adott, cseh gyártmányú széket jelölõ 311100-as szám nem azt jelenti-e, hogy ajánlatkérõ csak erre a székre fogad el ajánlatot. Ezért február 25-én e kérdés tisztázására levelet küldött ajánlatkérõnek.
<br>Ajánlatkérõ március 19-én telefaxlevélben közölte, hogy nem írta elõ, hogy a széket melyik gyárban kell elõállítani, a székek utángyártását elfogadja, a kézikönyv 11. oldalán "összecsukható szék" névvel jelölt szék formájával és stílusával megegyezõ székre tart igényt.
<br>Kérelmezõ e válaszlevél vételétõl számított 15 napon belül terjesztette elõ jogorvoslati kérelmét.
<br>A kérelemben kérelmezõ elsõsorban azt sérelmezi, hogy álláspontja szerint ajánlatkérõ a beszerzés tárgya meghatározásával megsértette a közbeszerzési eljárás alapelveit, a verseny tisztaságát és az esélyegyenlõséget.
<br>A kérelem nem megalapozott.
<br>A verseny tisztasága megsértése az adott tényállás mellett akkor lenne megállapítható, ha - ajánlatkérõ által tudottan - lettek volna olyan ajánlattevõk, melyeknek az ajánlatkérõ által megadott adatokon túlmenõen többletinformációk lettek volna az ajánlatkérõ által igényelt székekre nézve.
<br>A jogorvoslati eljárásban erre vonatkozó tény, körülmény nem merült fel. Mindegyik ajánlattevõ ugyanazzal az ajánlati dokumentációval, illetve annak részét képezõ egységes kiállítási arculati kézikönyvvel rendelkezett, ezek alapján kellett meghatározniuk az ajánlatkérõ elvárásait.
<br>Ezért a Döntõbizottság megállapította, hogy ajánlatkérõ a közbeszerzési eljárásban nem sértette meg a verseny tisztaságát, ezért a jogorvoslati kérelmet ebben a részében elutasította.
<br>Az esélyegyenlõség megsértését kérelmezõ abban látta, hogy voltak olyan ajánlattevõk, melyek a korábbi közbeszerzési eljárásban való nyertességük folytán már rendelkeztek a kézikönyvben megjelölt 311 110 típusszámú székkel, ugyanis egy kiállítás befejezése után a berendezési tárgyak visszakerültek a kiállítást szervezõ ajánlattevõhöz. Az az ajánlattevõ pedig, amelyik már birtokol olyan széket, amelyik megfelel a kézikönyv elõírásainak, elõnyben van a többi ajánlattevõhöz képest, mert a cseh gyártmányú szék már nincs gyártásban, az utángyártás pedig jelentõs idõt vesz igénybe.
<br>Ajánlatkérõ arra hivatkozott, hogy kérelmezõ is volt már nyertes a jelen beszerzés tárgya szerinti közbeszerzési eljárásban, így rendelkezhet a kézikönyvnek megfelelõ székkel.
<br>Ajánlatkérõ hivatkozása nem helytálló.
<br>Az esélyegyenlõség biztosítását alapvetõen nem csak a kérelmezõ viszonylatában kell vizsgálni. Ajánlatkérõnek nemcsak a kérelmezõ részére kell biztosítani az esélyegyenlõséget, hanem valamennyi olyan cég részére, amelyik képes a beszerzés tárgyát képezõ szolgáltatás teljesítésére.
<br>Ajánlatkérõ a tárgyaláson úgy nyilatkozott, hogy - értelemszerûen - tudott arról, hogy a korábbi közbeszerzési eljárásaiban mely cégek voltak a nyertesek és így mely cégek rendelkezhetnek a kézikönyvben megjelölt jellemzõkkel bíró összecsukható székkel. Ezáltal ajánlatkérõ a beszerzés tárgya meghatározási módja folytán mintegy hallgatólagosan elõnyt adott a korábbi közbeszerzési eljárásaiban nyertes ajánlattevõknek. Azok a cégek ugyanis, amelyek nem rendelkeztek készlettel a kézikönyvben jelölt típusú székbõl, hátrányban voltak azokkal szemben, melyek már rendelkezhettek azzal.
<br>Az esélyegyenlõség ajánlatkérõ általi biztosítása vizsgálatánál azonban mindig az adott közbeszerzési eljárás szerinti tényállásból kell kiindulni, azaz nem általában, hanem a jogorvoslati eljárás tárgyát képezõ közbeszerzési eljárásban fennálló tények, körülmények figyelembevételével kell vizsgálni az ajánlatkérõ eljárása jogszerûségét.
<br>Az ajánlati felhívásban közöltekbõl nem következett, hogy a közbeszerzési eljárásban elõnyt fognak élvezni a kézikönyvben megjelölt típusú székbõl készlettel rendelkezõk.
<br>Az ajánlati dokumentációt csak azok a cégek vásárolják meg, amelyek a felhívásban szereplõ feltételek ismeretében ajánlatot szándékoznak tenni a közbeszerzési eljárásban.
<br>Az ajánlati dokumentációt csak a fent megjelölt három ajánlattevõ vásárolta meg, más cég tehát már eleve nem kívánt ajánlatot tenni, ezért közömbös, hogy ajánlattételi szándékukban befolyásolta-e ezeket a cégeket a beszerzés tárgya fentiek szerinti meghatározása, azaz esélyegyenlõségüket sértette-e a meghatározás.
<br>Így végsõ soron a három ajánlattevõ viszonylatában jöhet számba az esélyegyenlõség megsértése.
<br>Ajánlatkérõ által ismert volt az a körülmény, hogy a három ajánlattevõ mindegyike volt már nyertes általa kiírt, a székek beszerzésére is irányuló közbeszerzési eljárásban. Azt viszont nem tudhatta, hogy a jelen közbeszerzési eljárás kiírásakor közülük melyik rendelkezik olyan székekkel, amelyek a korábbi kiállítás(ok) berendezési tárgyai voltak, azokat ugyanis idõközben eladhatta vagy éppen más ajánlatkérõ azonos tárgyú közbeszerzési eljárásában való nyertessége folytán másik kiállítás berendezési tárgyaként a kiállító birtokába adta.
<br>A három ajánlattevõ viszonylatában tehát ajánlatkérõ eljárása nem tekinthetõ valamelyik ajánlattevõt elõnyben vagy hátrányban részesítõnek.
<br>A Döntõbizottság megállapította, hogy ajánlatkérõ nem sértette meg az ajánlattevõk esélyegyenlõségét azáltal, hogy nem vette figyelembe a korábbi közbeszerzési eljárásaiban való nyertesek elõnyös vagy hátrányos helyzetét. Ezért a Döntõbizottság a jogorvoslati kérelmet ebben a részében elutasította.
<br>A Döntõbizottság a továbbiakban azt vizsgálta, hogy ajánlatkérõ a kiírásban megsértette-e a Kbt. azon rendelkezéseit, melyek megsértése megállapítására a kérelem irányul.
<br>Kérelmezõ a Kbt. 33. § (1) bekezdése, 40. § (1), (2), (4) és (5) bekezdése megsértésére hivatkozott.
<br>A Kbt. 33. § (1) bekezdése akként rendelkezik, hogy a felhívás tartalmát ajánlatkérõnek úgy kell meghatároznia, hogy annak alapján az ajánlattevõk egyenlõ eséllyel megfelelõ ajánlatot tehessenek.
<br>Az ajánlati felhívás a székekre vonatkozóan rendelkezést nem tartalmazott, tehát a felhívás alapján a székekre nézve egyenlõ eséllyel lehetett ajánlatot tenni.
<br>A beszerzés tárgyával kapcsolatos jellemzõket nem is a felhívásnak, hanem a dokumentációnak kell elõírnia.
<br>Az ajánlati dokumentáció a székekkel kapcsolatban a "Bútorok 10.11" cím alatt a következõket tartalmazza: "A kézikönyvben szereplõ bútorok közül a székekre terméknevet javasoltunk. A kiállításokon vagy ezt, vagy ezzel mindenben megegyezõ terméket kell alkalmazni."
<br>A kézikönyv 11. oldalán bemutatta az összecsukható szék, valamint a Simplex nevû tonet szék és bárszék fotóit.
<br>Az összecsukható szék fotója alatt 311 110 szám, ez alatt a fõ méretek (75, 46, 38 ? 41, 5,0) találhatók. Az anyagára nézve szerepelt egy elõírás, miszerint annak a Simplex székek anyagaival kell harmonizálniuk. A Simplex tonet szék és bárszék anyagát illetõen a fotók alatti szövegben fel van tüntetve, hogy "a székek fémváza krómozott, ülõfelülete és karfája natúr gõzölt bükk."
<br>A Döntõbizottság álláspontja szerint a dokumentáció 10.11 pontjából, a fotókból és az azok alatt lévõ adatokból tehát megállapítható volt a megajánlandó szék típusa (összecsukható szék), a székek mérete (75, 46, 38 ? 41, 5,0) és a székek anyaga (krómozott fémváz, natúr vagy gõzölt ülõfelület).
<br>A Döntõbizottság ezért megállapította, hogy ajánlatkérõ a székeket illetõen a dokumentációban foglalt elõírásaival sem sértette meg azt az egyenlõ eséllyel, megfelelõ ajánlattétel biztosítására vonatkozó rendelkezést.
<br>A 40. § (1) bekezdése a részletes mûszaki leírás megadása kötelezettségét írja elõ ajánlatkérõ részére.
<br>Kérelmezõ a rendelkezés megsértését illetõen arra hivatkozott, hogy a megadott adatok alapján a székeket nem lehetett "utángyártani".
<br>A fentiekbõl megállapítható, hogy ajánlatkérõ olyan szintû leírást adott a székekre nézve, ami alapján kérelmezõnek módjában állt azokat legyártani.
<br>A Döntõbizottság ezért a jogorvoslati kérelmet ebben a részében elutasította.
<br>A 40. § (2) bekezdése elõírja, hogy a mûszaki leírást csak jogszabályban foglalt vagy jogszabály alapján kiadott mûszaki elõírásra, illetve nemzeti szabványra hivatkozással lehet meghatározni.
<br>A (3) bekezdés a)-d) pontja rögzíti azokat a kivételeket, amikor ajánlatkérõ eltérhet a (2) bekezdés szerinti rendelkezéstõl.
<br>A Döntõbizottság nem ismer olyan jogszabályban elõírt mûszaki elõírást, nemzeti szabványt, amelyik meghatározná az összecsukható székekre vonatkozó elõírásokat, ilyenekre a jogorvoslati eljárásban kérelmezõ sem hivatkozott.
<br>Így ajánlatkérõ nem követett el jogsértést azáltal, hogy az általa igényelt összecsukható szék mûszaki leírását nem jogszabályban foglalt vagy jogszabály alapján kiadott mûszaki elõírásra, illetve nemzeti szabványra hivatkozással határozta meg.
<br>Ezért a Döntõbizottság a jogorvoslati kérelmet ebben a részében elutasította.
<br>A Kbt. 40. § (4) bekezdése elõírja, hogy ha ajánlatkérõ a mûszaki leírást nem a (2) bekezdés szerint adja meg, akkor az ajánlati felhívásban vagy a dokumentációban meg kell jelölnie a (3) bekezdés alkalmazásának indokát.
<br>Ajánlatkérõ a felhívásban nem közölte, hogy ad-e mûszaki leírást a beszerzésre kerülõ termékekrõl vagy nem, és ha nem, ennek mi az indoka.
<br>Az ajánlati dokumentációból a mûszaki jellemzõk meghatározása módjára nézve az következik, hogy ajánlatkérõ az általa kiadott egységes kiállítási arculati kézikönyvben rögzítette a mûszaki elvárásait abból az okból, hogy egységes legyen a megrendezett kiállításainak megjelenítése.
<br>Más indokot a dokumentáció a 40. § (2) bekezdésben elõírtaktól való eltérésre nem tartalmaz.
<br>A Kbt. 40. § (4) bekezdése az eltérés indokainak körét a (3) bekezdés a)-d) pontjaiban felsorolt esetekre korlátozza, csak ezen indokok valamelyikére lehet ajánlatkérõnek hivatkoznia a (2) bekezdésben foglalt elõírás betartása mellõzése okaként. Az "egységes megjelenítés" pedig nem tartozik a (3) bekezdés a)-d) pontjaiban felsorolt indokok körébe.
<br>A Döntõbizottság megállapította, hogy ajánlatkérõ a mûszaki leírás meghatározása módjára vonatkozó 40. § (1) bekezdésétõl való eltérése indokát nem a Kbt.-ben elõírt rendelkezésnek megfelelõen indokolta, ezáltal megsértette a Kbt. 40. § (4) bekezdését.
<br>A Kbt. 40. § (5) bekezdés elsõ mondata a közbeszerzés tárgyának az esélyegyenlõséget sértõ meghatározását tiltja.
<br>A Döntõbizottság a fentiekben kifejtette, hogy a beszerzés tárgya meghatározásával ajánlatkérõ nem sértette meg az ajánlattevõk esélyegyenlõségét, ezért a jogorvoslati kérelem ebben a tekintetben nem alapos.
<br>Az (5) bekezdés második mondata szerint, ha a beszerzés tárgyának egyértelmû meghatározása szükségessé teszi egy meghatározott eredetû, típusú dologra való hivatkozást, akkor a leírásnak tartalmaznia kell, hogy a megnevezés (hivatkozás) csak a tárgy jellegének egyértelmû meghatározása érdekében történt.
<br>Ajánlatkérõ észrevételében - és a kérelmezõnek írt válaszlevelében - közölte, hogy a kézikönyv 11. oldalán a cseh gyártmányú szék típusszámát nem azért adta meg, mert kizárólag ilyen széket fogad el, hanem azért, hogy ezzel mutassa be az általa beszerezni kívánt, a kiállításait illetõen szükséges, egységes dizájnt biztosító szék jellemzõit.
<br>A Döntõbizottság álláspontja szerint ajánlatkérõ részérõl indokolt volt az adott típusú, gyártmányú székre való hivatkozás, mivel konkrét szabványra, mûszaki leírásra ezek hiánya miatt nem tudott hivatkozni.
<br>Az (5) bekezdés alapján azonban a leírásnak (dokumentációnak vagy az ennek részét képezõ kézikönyvnek) tartalmaznia kellett volna, hogy az adott gyártmányra, típusra való hivatkozás kizárólag csak a beszerzés tárgya jellegének meghatározása érdekében történt.
<br>A Döntõbizottság megállapította, hogy ajánlatkérõ nem tudatta az ajánlattevõkkel, hogy csak a beszerzés tárgya jellegének meghatározása érdekében szerepel az összecsukható székrõl készült fotó alatt a szék típusszáma, ezáltal ajánlatkérõ megsértette a Kbt. 40. § (5) bekezdése második mondatában foglalt rendelkezést.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a), d), f) és h) pontja szerint rendelkezett.
<br>A Döntõbizottság a jogsértések miatt 1 000 000 Ft bírságot szabott ki ajánlatkérõ terhére.
<br>A Kbt. 88. § (1) bekezdése alapján jogsértés megállapítása esetén kötelezõ a bírság kiszabása.
<br>Az (5) bekezdés szerint a bírság mértékét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A beszerzés értéke, a nyertes részajánlati ára: 4 880 000 Ft.
<br>A bírság mértéke meghatározásánál a Döntõbizottság tekintettel volt arra, hogy a jogsértés súlyos, mert magában hordozza az alapelvi rendelkezések megsértése veszélyét, valamint arra is, hogy ajánlatkérõvel szemben már korábbi jogorvoslati eljárásokban (D.90/2002., D.91/2002.) is kellett alkalmaznia bírságkiszabás és jogsértés-megállapítás jogkövetkezményt.
<br>A bírósági jogorvoslatot a 89. § (1) bekezdése biztosítja.
<br>
<br>Budapest, 2004. április 29.
<br>
<br>Dr. Csitkei Mária s. k., 	Ruthner Oszkár s. k.,
<br>közbeszerzési biztos 	közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>