<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4866/2004)
</h2>
<br>1024 Budapest, Margit krt. 85.
<br>Ikt.sz.: D.152/8/2004.
<br>
<br>Tárgy: a T.O.M. Controll 2001. Rt. jogorvoslati kérelme a Gyógyír XI. Kht. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az T.O.M. Controll 2001. Vagyonvédelmi és Szolgáltató Rt. (1013 Budapest, Batthyány u. 26., a továbbiakban: kérelmezõ) jogorvoslati kérelmét, melyet a Gyógyír XI. KM. (1119 Budapest, Fejér Lipót út 59., nevében eljár: MedlineS Kft., 2314 Halásztelek, Óvoda u. 7-9., képviseli: dr. Hargitai László ügyvéd, 1114 Budapest, Bartók B. u. 15/B. II. 7/A, a továbbiakban: ajánlatkérõ) "a Gyógyír XI. Kht. részére higiénés épülettakarítási szolgáltatás" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére álló iratok, valamint a szóbeli és írásbeli nyilatkozatok alapján az alábbi tényállást állapította meg.
<br>Ajánlatkérõ felhívást tett közzé nyílt eljárás megindítására a Közbeszerzési Értesítõ 2003. december 3-i, 49. számában 9038/2003 sz. alatt a rendelkezõ részben megjelölt beszerzés tárgyában.
<br>A felhívás 11. a) pont 1. bekezdése a pénzügyi, gazdasági alkalmasság igazolására elõírta csatolni valamennyi számlavezetõ bank (pénzintézet), az ajánlat benyújtását megelõzõ 30 napnál nem régebbi eredeti vagy közjegyzõ által hitelesített nyilatkozatát a fizetõképességének megállapítására.
<br>A 2. bekezdésben a számviteli törvényben elõírt beszámolási kötelezettségnek megfelelõ 2001-2002. éves beszámolók másolatait.
<br>A 16.1. pont elõírta, hogy az ajánlathoz csatolni kell az ajánlattevõ és alvállalkozója jelenlegi állapotának megfelelõ okmányokat, dokumentumokat, többek között:
<br>
<br>16.1.1. az ajánlat benyújtását megelõzõ 30 napnál nem régebbi cégkivonat (eredeti vagy hiteles másolat),
<br>
<br>16.1.2. az esetleges változásbejegyzés iránti kérelem cégbírósági érkeztetõbélyegzõvel ellátott példánya (másolat) vagy a változásbejegyzés iránti kérelem nemlegességérõl tett cégvezetõi nyilatkozat (eredeti),
<br>
<br>16.1.5. az eljárás bármely részében aláíró, cégjegyzésre jogosultak (összes személy) az ajánlat benyújtását megelõzõ 120 napnál nem régebbi aláírási címpéldányai (eredeti vagy hiteles másolat).
<br>
<br>16.8. pont szerint ajánlatkérõ a hiánypótlás lehetõségét a Kbt. 43. § (5) bekezdése alapján nem biztosítja.
<br>Az ajánlatkérõ dokumentációt is készített, amely tájékoztatót, az ajánlattétel követelményeit és mellékleteket tartalmazott. Az ajánlat formai követelményei között a dokumentáció 8. oldalán a 4. és 5. bekezdés a következõ elõírásokat tartalmazta:
<br>- az ajánlatot (az összes, a mellékletben megadott dokumentumot, iratmintát is beleértve!) az ajánlatot tevõ cég vezetõinek, illetve a szerzõdés megkötésére jogosult(ak)nak az aláírók neveinek feltüntetésével és cégszerûen alá kell írni(a)uk, valamint minden, információt tartalmazó oldalt szignálni(a)uk kell az alábbi módon:
<br>- az információt tartalmazó (bármely szöveg, bélyegzõ, hitelesítés, kép stb.) oldalakat szignálni kell,
<br>- az üres oldalakat nem!,
<br>- az ajánlat példányainak lapjait elválaszthatatlan módon össze kell fûzni, vagy nyomdai úton be kell kötni úgy, hogy kézzel csak látható roncsolással lehessen szétválasztani, és oldalait az alábbi módon folyamatos, emelkedõ számozással kell ellátni:
<br>- az információt tartalmazó (bármely szöveg, bélyegzõ, hitelesítés, kép stb.) oldalakat számozni kell,
<br>- az üres oldalakat nem!
<br>Az ajánlattételi és egyben bontási határidõ 2004. január 13-án volt, amely idõpontra a kérelmezõ, a Top-Net Kft. és a Kristály-Mix Kft. nyújtotta be ajánlatát.
<br>Ajánlatkérõ a 2004. február 26-ára halasztott eredményhirdetésen nyertes ajánlattevõnek a Kristály-Mix Kft.-t hirdette ki. A kérelmezõ és a Top-Net Kft. ajánlatát a Kbt. 52. § (2) bekezdés d) pontja alapján érvénytelenné nyilvánította az ajánlatkérõ.
<br>Az ajánlatkérõ a kérelmezõnek 2004. március 1-jén kelt levelében ajánlatának érvénytelenné nyilvánítását a dokumentációban elõírt formai követelmények 4. és 5. bekezdésére hivatkozással indokolta: az ajánlattevõ nem szignálta és nem számozta pl. a következõ oldalak hátoldalait: 18., 32., 40., 53., 62., 92-94.
<br>További érvénytelenségi okként megjelölte, hogy a számviteli törvényben elõírt beszámoló részét képezõ kiegészítõ mellékleteket a kérelmezõ nem csatolta a felhívás 11. a) pontja szerint, valamint Ollári Zoltán aláírási címpéldánya 120 napnál régebbi, és ez így nem felel meg a felhívás 16.1. pontja elõírásának.
<br>A kérelmezõ 2004. március 11-én jogorvoslati kérelmet nyújtott be a Döntõbizottsághoz.
<br>Kérte, hogy a Döntõbizottság a Kbt. 88. § (1) bekezdés c) pontja alapján semmisítse meg az ajánlatkérõnek a közbeszerzési eljárást lezáró döntését, d) pontja alapján állapítsa meg a jogsértés tényét, f) pontja alapján az ajánlatkérõ nevében és megbízásából eljáró MedlineS Kft.-vel szemben szabjon ki bírságot, h) pontja alapján a jogsértõt kötelezze az eljárási díj és jogorvoslati eljárással kapcsolatban felmerült költségek viselésére. Ideiglenes intézkedésként a Kbt. 82. § (2) bekezdés b) pontja alapján tiltsa meg a gyõztesként kihirdetett pályázóval a szerzõdés megkötését, c) pontja alapján szólítsa fel az ajánlatkérõ nevében és megbízásából eljáró MedlineS Kft.-t, hogy az eljárásba társaságukat vonja be. A Kbt. 88. § (8) bekezdés alapján kötelezze az ajánlatkérõ nevében eljárót az ajánlati dokumentációk ismételt értékelésére, új eredményhirdetés megtartására.
<br>Sérelmezte ajánlatának érvénytelenné nyilvánítását, álláspontja szerint ajánlata a következõkre tekintettel nem volt érvénytelen:
<br>Társasága cégjegyzésre jogosult képviselõje a benyújtott ajánlat minden információt tartalmazó oldalát saját kezûleg aláírta és hitelesítette a társaság 4. sorszámú céges bélyegzõjével. A közjegyzõ által hitelesített különféle gazdasági és mûszaki alkalmasságot igazoló iratok hátoldalát valóban nem látta el kézjegyével, ugyanis ezen dokumentumok közjegyzõi hitelesítés nélkül egyszerû fénymásolati formában is becsatolhatók. A cégokmányokat és hatósági igazolásokat ajánlatához eredeti formában csatolta.
<br>A benyújtott ajánlata minden információt tartalmazó oldalát folyamatos sorszámozással látta el. Az ajánlatok értékelése szempontjából információt, adatot, tényt és megoldást nem tartalmazó hátoldalakat, például közjegyzõi záradékot tartalmazó oldalakat oldalszámmal természetesen nem látta el.
<br>Ajánlata a 2001. évi beszámoló kiegészítõ mellékleteit a 24-32. oldalakon, a 2002. évi beszámoló kiegészítõ mellékleteit a 46-53. oldalakon tartalmazza.
<br>Ajánlatkérõ észrevételében a kérelem alaptalanság miatti elutasítását kérte. Elõadta, hogy a kérelmezõ ajánlata mind a szignálási, mind az oldalszámozási elõírt követelménynek több ajánlati oldalon sem felelt meg. Így különösen a felhívás 15.1.1. és 16.1.5. pontokban elõírt hiteles másolatban csatolt okmányok, amelyeken a hitelesítés a lapok hátoldalán található, és amely oldalak szignálás és oldalszámozás nélküliek.
<br>A kérelmezõnél megállapított érvénytelenségi okok példálózó felsorolása nem tartalmazta az összes elõfordulást. Álláspontja szerint a szignálás és oldalszámozás teljességének hiánya a lényeges. Így amennyiben kérelmezõ saját belátása szerint az elõírtakon túlmenõen közjegyzõi tanúsításokat tartalmazó oldalakat is csatolt ajánlatába, azokra is vonatkoztak a követelmények.
<br>A pénzügyi, gazdasági alkalmasság igazolására elõírt éves beszámolók csatolását a számvitelrõl szóló 2000. évi C. törvényben meghatározottak szerint kellett teljesíteni. A kérelmezõ által hivatkozott ajánlati oldalak lehetséges, hogy a kiegészítõ melléklet részeit képezték, de azok nem lehettek teljeskörûek, a melléklet megnevezése hiányzik, továbbá a könyvvizsgálói jelentés sem tartalmazza a kiegészítõ mellékleteket.
<br>A 2004. április 2-án megtartott tárgyaláson kérelmezõ képviselõje Ollári Zoltán elismerte, hogy saját aláírási címpéldánya ajánlata 108. oldalán található, és annak keltezési dátuma 2003. július 1.
<br>Kérelmezõ azt sem vitatta, hogy ajánlatának 18. oldala számozás nélküli, és ezen aláírása sem szerepel.
<br>Ajánlatkérõ a beszámolókkal kapcsolatban elõadta a tárgyaláson, hogy azért nyilvánította érvénytelennek e tekintetben kérelmezõ ajánlatát, mert a kiegészítõ mellékletben nincs címe a táblázatoknak, az elsõ bekezdés szöveges magyarázata hiányzik, valamint a 2002. évi beszámoló könyvvizsgálói jelentésére a tartalomjegyzék a 9. oldalon hivatkozik ugyan, de ez az ajánlatban nem található meg.
<br>Kérelmezõ ezeket a hiányosságokat a tárgyaláson tett nyilatkozatában elismerte.
<br>Ajánlatkérõ a tárgyaláson bejelentette, hogy az eljárást lezáró szerzõdést az ajánlati felhívásban megjelölt idõpontban megkötötte.
<br>A Döntõbizottság megállapította, hogy a jogorvoslati kérelem megalapozatlan, ezért azt elutasította az alábbiak szerint.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>Ajánlatkérõ az egyik érvénytelenségi oknak azt jelölte meg, hogy kérelmezõ a dokumentációban elõírt formai követelmények ellenére több információt tartalmazó oldalt nem szignált és nem írt alá.
<br>Ajánlatkérõ a felhívás 11. a) pont 1. bekezdés, a 16.1.1., a 16.1.2. és 16.1.5. pontjaiban elõírta, hogy milyen okmányokat, dokumentumokat milyen formai követelmények szerint kell csatolni.
<br>A dokumentáció 8. oldalának 4. és 5. bekezdése szerint az összes, a mellékletben megadott dokumentumot, iratmintát, minden információt tartalmazó (bármely szöveg, bélyegzõ, hitelesítés stb.) oldalakat szignálni és oldalszámozni kellett, az üres oldalakat nem.
<br>A Döntõbizottság megvizsgálta a kérelmezõ ajánlatát és a következõket állapította meg.
<br>A kérelmezõ ajánlatának 18. oldalán csatolta a felhívás 11. a) pont 1. bekezdésében elõírt banki igazolások között a Posta- bank igazolását másolati példányban, amelynek közjegyzõi hitelesítést tartalmazó hátoldaláról az oldalszámozás és a szignálás hiányzik. Ezt a tényt kérelmezõ a tárgyaláson saját maga is elismerte.
<br>A kérelmezõ ajánlatának 97-101. oldalán csatolta a felhívás 16.1.1. pontjában elõírt cégkivonatát eredeti példányban. Ez megfelelt az elõírásoknak. Másolatban csatolta a 16.1.2. pontban elõírt változásbejegyzési kérelmet a 102-107. oldalakon. A hitelesítést a 107. oldal hátoldala tartalmazza, amely szignálás és oldalszám nélküli.
<br>Az ajánlat 108-111. oldalai tartalmazzák a felhívás 16.1.5. pontjában elõírt aláírási címpéldányok hitelesített másolatait. A hitelesítési záradékok a címpéldányok hátoldalain találhatók, az oldalak szignálás és oldalszámozás nélküliek.
<br>A Döntõbizottság álláspontja szerint az ajánlatkérõ jogszerûen állapította meg a Kbt. 52. § (2) bekezdés d) pontja alapján ezen 3 érvénytelenségi okot. Ezek már külön-külön önmagukban megalapozzák az ajánlat érvénytelenségét, mivel a Kbt. nem tesz különbséget egy vagy több érvénytelenségi ok fennállása vagy hiánya esetére. Az érvénytelenség tényének megállapítása alapján ajánlatkérõ a Kbt. 53. § (2) bekezdésében foglaltak megfelelõen jogszerûen zárta ki az eljárás további szakaszából.
<br>A Döntõbizottság - a fentiek megállapítása után - a továbbiakban osztja ajánlatkérõ álláspontját, miszerint kérelmezõ saját belátása szerint, annak jelentõsége kihangsúlyozására csatolhatott elõírt vagy elõ nem írt további okmányokat, közjegyzõi tanúsítással. Azonban ezeket - a dokumentáció elõírása szerint - mint információkat tartalmazó oldalakat szignálni és oldalszámozni kellett volna. Ilyenek voltak az éves beszámolók, a független könyvvizsgálói jelentések (32., 40., 53., 62. oldalak hátoldalai), a minõségirányítási megbízotti tanúsítványok (92., 93., 94. oldalak hátoldalai), valamint a biztosítási kötvény, ISO-tanúsítvány, biztosítási díjigazoló lap (214., 215., 219., 220. oldalak hátoldalai).
<br>Érvénytelenségi okként volt megjelölve az is, hogy Ollári Zoltán aláírási címpéldánya 120 napon túli.
<br>Ajánlatkérõ a felhívás 16.1.5. pontjában írta elõ, hogy az eljárás bármely részében aláíró, cégjegyzésre jogosultak (összes személy) az ajánlat benyújtását megelõzõ 120 napnál nem régebbi aláírási címpéldányait csatolni kell. Kérelmezõ elismerte, hogy ajánlatában a 108. oldalon található Ollári Zoltán aláírási címpéldánya és ennek keltezési dátuma 2003. július 1. Az ajánlattételi határidõ 2004. január 13-án volt. Ettõl az idõponttól visszaszámolva 2003. július 1-jéig 195 nap telt el. A felhívás szerint viszont 120 napnál nem lehetett régebbi az aláírási címpéldányt becsatolni.
<br>A Döntõbizottság erre tekintettel megállapította, hogy ajánlatkérõ ebben a körben is jogszerûen nyilvánította érvénytelenné a kérelmezõ ajánlatát.
<br>A felhívás 11. a) pont 2. bekezdése a számviteli törvényben elõírt beszámolási kötelezettségnek megfelelõ 2001-2002. évi éves beszámolót írt elõ.
<br>A következõ érvénytelenségi okként ajánlatkérõ azt jelölte meg, hogy kérelmezõ a beszámoló részét képezõ kiegészítõ mellékleteket nem csatolta a számviteli törvényben elõírtaknak megfelelõen. Konkrétan a kiegészítõ mellékletben nincs címe a táblázatoknak, az elsõ bekezdés szöveges magyarázata hiányzik, valamint a 2002. évi beszámoló könyvvizsgálói jelentésére a tartalomjegyzék a 9. oldalon hivatkozik, de ez az ajánlatban nem található meg. Kérelmezõ a tárgyaláson ezeket a hiányokat elismerte.
<br>A számvitelrõl szóló 2000. évi C. törvény (Sztv.) 19. § (1) bekezdése meghatározza, hogy az éves beszámoló mérlegbõl, eredménykimutatásból és kiegészítõ mellékletbõl áll. Az Sztv. 88. § (1)-(6) bekezdései írják elõ a kiegészítõ melléklet tartalmi követelményeit.
<br>A Döntõbizottság megállapította, hogy az ajánlatkérõ által a kérelmezõ beszámolójával kapcsolatos hiányok az Sztv. szerint kötelezõ elemei a beszámolónak és ezek az ajánlatban nem lelhetõek fel, ezt kérelmezõ saját maga is elismerte a tárgyaláson.
<br>A Döntõbizottság a fentiek alapján megállapította, hogy kérelmezõ ajánlatát e körben is jogszerûen nyilvánította érvénytelenné ajánlatkérõ.
<br>Az elõzõekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította, és a h) pont szerint - tekintettel arra, hogy jogszabálysértés megállapítására nem került sor - rendelkezett a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja. 
<br>
<br>Budapest, 2004. április 9.
<br>
<br>Dr. Szaller Ottó s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Hámori András s. k.,
<br>közbeszerzési biztos
<br><br></body></html>