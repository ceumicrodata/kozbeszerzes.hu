<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4805/2004)
</h2>
<br>1024. Budapest, Margit krt. 85. 
<br>Ikt.sz.: D.153/15/2004.
<br>
<br>Tárgy: a Közbeszerzések Tanácsa tagja által hivatalból kezdeményezett, valamint a Betonút Rt. kérelme alapján indult jogorvoslati eljárás Szentes Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság Hódsági Tamás, a Közbeszerzések Tanácsa tagja (1024 Budapest, Margit krt. 85., a továbbiakban: a tanács tagja) és a Betonút Szolgáltató és Építõ Rt. (1133 Budapest, Pannónia út 59-61., képviseli: dr. Hegelsberger Zoltán jogi elõadó, a továbbiakban: kérelmezõ) által a Szentes Város Önkormányzata (6600 Szentes, Kossuth tér 6., képviseli: dr. Muncz Károly ügyvéd, 6728 Szeged, Völgy-érhát u. 1., a továbbiakban: ajánlatkérõ) "Szentes, városközpont szennyvízcsatorna-hálózatának kiépítése" tárgyú közbeszerzési eljárása ellen hivatalból kezdeményezett és kérelemre indult jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 55. § (6) bekezdését, ezért ajánlatkérõ közbeszerzési eljárást lezáró döntését megsemmisíti és ajánlatkérõvel szemben 1 000 000 Ft, azaz egymillió forint pénzbírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.
<br>A Döntõbizottság kötelezi ajánlatkérõt, hogy kérelmezõ részére a határozat kézbesítésétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg, egyebekben az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a kezdeményezõ irat, a jogorvoslati kérelem, ajánlatkérõ és egyéb érdekelt érdemi észrevétele alapján az alábbi tényállást állapította meg.
<br>Ajánlatkérõ a Közbeszerzési Értesítõ 2003. december 17-én megjelent 51. számában tett közzé részvételi felhívást elõminõsítési eljárás megindítására a rendelkezõ részben megjelölt beszerzés tárgyában.
<br>Az ajánlatkérõ a részvételi felhívásban a beszerzés tárgyaként különbözõ átmérõjû gravitációs és nyomott csatornaszakaszok és szennyvízátemelõk megépítését jelölte meg.
<br>Az ajánlati felhívás szerint a rész-, illetve többváltozatú ajánlattétel nem volt megengedett.
<br>A részvételi felhívás 4. pontja szerint a teljesítés határideje 2005. szeptember 30-a.
<br>A részvételi felhívásban szerepelt, hogy az ajánlatokat az összességében legelõnyösebb ajánlat kiválasztásának szempontja szerint kívánja az ajánlatkérõ elbírálni.
<br>A részvételi jelentkezés határidejéig, 2004. január 12-ig 10 részvételi jelentkezés benyújtására került sor.
<br>A részvételi szakaszt lezáró döntését ajánlatkérõ 2004. január 22-én hozta meg, mely döntését 2004. január 27-én hirdette ki. Ajánlatkérõ 2004. január 31-én megküldte az ajánlati felhívását a következõ alkalmasnak minõsített ajánlattevõknek: Alterra Kft., Délépítõ Rt., Szeviép Rt., Penta Kft., Hídépítõ Rt., Betonút Rt., Keviép Kft.
<br>Ajánlatkérõ az ajánlati felhívás mellékleteként csatolt dokumentációban határozta meg ajánlati és szerzõdési feltételeit.
<br>Az ajánlati felhívás 4.8. pontja határozta meg az összességében legelõnyösebb ajánlat kiválasztását szolgáló szempontokat, melyet ajánlatkérõ módosított is a közbeszerzési eljárás menetében. Az elbírálási szempontok véglegesen az alábbiak lettek:
<br>részszempontok
<br>súlyszámok
<br>- megajánlott vállalkozási díj
<br>40
<br>- vállalt garanciális idõtartam a jogszabályi kötelezettségeken felül, jótállási  kötelezettség vállalása:
<br>22
<br>alszempontok:
<br>- vállalt jótállási idõtartam az 1 éves idõn túl
<br>7
<br>- felajánlott jólteljesítési bankgarancia nagysága
<br>8
<br>- bankgarancia-vállalás idõtartama, a garanciális idõre
<br>7
<br>- ajánlatkérõ számára kedvezõbb fizetési feltételek
<br>13
<br>alszempontok:
<br>- benyújtandó számlák száma
<br>5
<br>- fizetési határidõ nap
<br>8
<br>- megajánlott késedelmi kötbér mértéke
<br>10
<br>- mûszaki és pénzügyi terv megalapozottsága és kidolgozottsága
<br>2
<br>- helyi munkavállalók foglalkoztatása
<br>4
<br>Az adható pontszám alsó határa 1 pont, felsõ határa 20 pont, amely minden részszempont esetén azonos.
<br>A pontszámok közötti pontszámok meghatározásának módszere: az egyes részszempontokon (alszemponton) belüli ajánlati értékeknek a legelõnyösebb ajánlati értékhez viszonyított százalékos eltérésének a meghatározása, mely minden részszempont (alszempont) esetében azonos.
<br>Ajánlatkérõ ugyanitt a részszempontok tartalmát is meghatározta, a megajánlott vállalkozási díjjal kapcsolatban az alábbi útmutatást adta: "a nettó ajánlati ár értéke forintban (reális ár ?10%), reális ár: a 2004. évi fajlagos költségek alapján számított érték".
<br>A késedelmi kötbér mértékét ajánlatkérõ az alábbiak szerint definiálta.
<br>A késedelmi kötbér mértéke: napi nettó összeg forintban megadva.
<br>Az ajánlati felhívás 5.4. pontja a kötbérrel kapcsolatosan még a további elõírásokat tartalmazta: késedelmes teljesítés esetén: napi nettó összeg forintban megadva, kötbér legfeljebb 22% lehet. A kötbér alapja a teljes vállalkozói díj.
<br>Ajánlatkérõ utalt arra is, hogy az irreális kötelezettségvállalások elkerülésére a Közbeszerzések Tanácsa 2/2003. (K. É. 23.) számú ajánlását is figyelembe veszi.
<br>Az ajánlattételhez mûszaki dokumentációt is biztosítottak.
<br>Az ajánlatkérõ helyszíni konzultációt tartott 2004. február 24-én, ahol számos kérdésre válaszolt írásban. A reális árra vonatkozó kérdésre érdemben nem válaszolt, az ajánlati felhívás 4.8. pontjára hivatkozott.
<br>Az ajánlattételi határidõre, 2004. március 16-ra 6 ajánlattevõ nyújtotta be ajánlatát, a felhívottak közül a Penta Kft. nem tett ajánlatot. Az ajánlati árak nettó 563 000 261 Ft és 717 500 000 Ft között voltak.
<br>Ajánlatkérõ valamennyi ajánlatot érvényesnek minõsített és érdemben elbírált. Az eljárás nyertese a Szeviép Rt. lett 706 060 612 Ft-os nettó ajánlati árral, míg a következõ legkedvezõbb ajánlat a Hídépítõ Rt. ajánlata 717 500 000 Ft-os nettó ajánlati árral.
<br>Az eljárás eredménye 2004. március 31-én került kihirdetésre. Az elkészült összegzésbõl kitûnõen a legalacsonyabb árat a Keviép Kft. tette 563 000 261 Ft-os árral, melyre egy pontot kapott az értékelés során, ugyanígy a Betonút Rt. 576 000 000 Ft-os ajánlati árára is egy pontot kapott. Ezzel szemben a Délépítõ Rt. a 704 299 000 Ft-os és az Alterra Kft. a 704 000 000 Ft-os árára 20-20 pontot kapott. Az ily módon történõ pontozást ajánlatkérõ az alábbiakkal indokolta:
<br>"A megajánlott vállalkozási díj részszempontban egy pontra értékeltük az irreálisan alacsony árat ajánlott ajánlattevõket [a Közbeszerzések Tanácsa 2/2003. (K. É. 23.) ajánlása alapján] az irreális kötelezettségvállalások elkerülése szerint."
<br>Ajánlatkérõ az elkészült összegzést 2004. március 31-i keltezéssel 2004. április 5-én küldte meg az ajánlattevõknek.
<br>A Közbeszerzések Tanácsának tagja 2004. március 12-én kezdeményezett hivatalból jogorvoslati eljárást ajánlatkérõ közbeszerzési eljárása ellen. A kezdeményezõ iratban indítványozta, hogy a Döntõbizottság vizsgálja meg az eljárás jogszerûségét, alkalmazzon ideiglenes intézkedést. Álláspontja szerint ajánlatkérõ megsértette a Kbt. 24. § (1) bekezdését. A kezdeményezõ iratban indoklásul elõadta, hogy a közbeszerzési eljárás második szakaszában ajánlatkérõ megküldte az ajánlati felhívást és a dokumentációt az ajánlattevõknek. Az ajánlatok elbírálási szempontjai között megjelölte a nettó ajánlati ár értékét forintban (reális ár 10%). A dokumentáció 4.8. pontjában elõírta, hogy reális árnak a 2004. évi fajlagos költségek alapján számított értéket érti. A 2004. február 24-én megtartott konzultáción kérdés érkezett arra vonatkozóan, hogy a reális ár megegyezik-e a céltámogatási pályázatban meghatározott beruházási elõirányzattal. Az ajánlatkérõ érdemi választ a kérdésre nem adott. A kezdeményezõ álláspontja szerint az ajánlati ár a verseny legfontosabb eleme, az árra vonatkozó rendelkezéseknek egyértelmûeknek és világosaknak kell lenniük, csak így biztosítható az ajánlattevõk számára a verseny tisztasága és az esélyegyenlõség. Az ajánlatkérõ hivatkozása a "reális árra" objektíven nem értelmezhetõ. Ezen túlmenõen az ajánlati ár minimumának korlátozása ellentétes a törvény alapvetõ céljaival is, továbbá versenykorlátozó, így az alapelvekbe ütközik, indokolatlanul zár ki az eljárásból ajánlattevõket. Az irreális ár kérdésével, valamint a Közbeszerzések Tanácsa vonatkozó ajánlásával az ajánlatkérõ kifogásolt elõírása nem hozható összefüggésbe, az egészen más megítélés alá esik.
<br>Kérelmezõ 2004. április 5-én nyújtott be jogorvoslati kérelmet, melyben kérte a jogsértés megállapítását, ajánlatkérõ eljárást lezáró döntésének megsemmisítését, ajánlatkérõ költségekben történõ marasztalását, ideiglenes intézkedés alkalmazását.
<br>Kérelme indoklásául elõadta, hogy ajánlatkérõ az ajánlatok elbírálási szempontjai között megjelölte a nettó ajánlati ár értékét forintban, valamint elõírta a pontszámítás módszerét és az adható pontszámokat. A 2004. március 31-én megtartott eredményhirdetésen az ajánlati ár értékelése során a legalacsonyabb árra és a kérelmezõ második legalacsonyabb árára egy pontot adott, míg a maximális pontszámot az Alterra Kft. által vállalt magasabb ajánlati ár kapta. Kérelmezõ álláspontja szerint az ajánlati felhívásban meghatározott értékelési módszerbõl ezek a pontszámok nem következnek, saját ajánlatának lényegesen magasabb pontszámot kellett volna kapnia. Ezen túlmenõen kérelmezõ sérelmezte ajánlatkérõ értékelését a késedelmi kötbér vonatkozásában. Kérelmezõ hivatkozott arra, hogy az elõírás szerint a kötbér legfeljebb 22% lehet, a kötbér alapja pedig a teljes vállalkozói díj. A nyertesként kihirdetett ajánlattevõ esetében az értékelés során ajánlatkérõ a megengedett 22% helyett 26,8% késedelmi kötbért vett figyelembe. Az ajánlatkérõ tehát megsértette a Kbt. 24. § (2) bekezdését, valamint az 55. § (6) bekezdésében foglaltakat.
<br>A Döntõbizottság a D.153/9/2004. számú határozatában ideiglenes intézkedésként az eljárást lezáró szerzõdés megkötését 2004. április 6-án megtiltotta.
<br>A Döntõbizottság a kérelemre és a hivatalból történõ indult eljárást D.153/2004. sz. alatt 2004. április 23-án egyesítette.
<br>Ajánlatkérõ érdemi észrevételében kérte a hivatalból történõ eljárás megszüntetését és a jogorvoslati kérelem elutasítását. Álláspontja szerint az ajánlati felhívás 4.8. pontjában jogszerûen és indokoltan alkalmazta a reális ár fogalmát annak érdekében, hogy ne érkezzenek irreális ellenszolgáltatást tartalmazó ajánlatok. Ez a törekvés a verseny tisztaságát szolgálta. A reális árat a közbeszerzés tárgyával összefüggésben lévõ jellemzõkkel határozta meg. A "2004. évi fajlagos költségek alapján számított érték" fogalma a szakmában jártas résztvevõk számára ismert, mert a KvVM minden évben közzétett rendelkezésén alapul. A 2004. évre vonatkozóan a tájékoztató az Önkormányzatok Közlönye 2003/10. számában jelent meg "Tájékoztató a települések címzett és céltámogatással megvalósuló vízgazdálkodási célú, valamint a fõváros és a megyei jogú városok szennyvíz-elvezetési és szennyvíztisztítási beruházásainak fajlagos költségeirõl" címmel. A szakmában mûködõ ajánlattevõk ismerik ezeknek a tájékoztatóknak a tartalmát, így abban a helyzetben vannak, hogy a "reális árat" - a tervdokumentáció birtokában - maguk is kiszámíthatják. Ajánlatkérõ számítása alapján a 2004. évre vonatkozó kivitelezés fajlagos költsége 780 598 000 Ft. Az árajánlatok tehát ettõl az összegtõl térhettek el 10%-ban.
<br>A &plusmn;10% sáv összesen 20% áreltérést határoz meg, amelyen belül az árat az ajánlatkérõ reálisnak tekinti. Ez a sáv elég széles ahhoz, hogy a versenyt ne korlátozza és annak tisztaságát is biztosítsa. Az ár egyébként is csak egyik eleme az értékelésnek, a többi részszempont is lehetõvé teszi a versenyt. Ajánlatkérõ álláspontja szerint az ajánlatok értékelése jogszerû volt. A beruházásra központi állami támogatást nyertek el. A támogatási pályázatban a beruházás összegét a KvVM által kiadott 2003. évi fajlagos költségek alapján számították, más lehetõség nem is volt a számukra. A beruházás összetevõit tekintve a helyi viszonyoknak megfelelõ (talajszerkezet, talajvíz magassága, mértékadó tiszai vízállás, a szükséges úthelyreállítások stb.) fajlagos költségekkel kellett szorozni a tervdokumentációban is meghatározott mennyiségeket. Az ajánlati felhívásban jelezték azt az igényt, hogy milyen árajánlatokat várnak el, erre vonatkozóan kérdés is elhangzott a konzultáción, melyre az volt a válasz, hogy a fajlagos költség meghatározását úgy kell elvégezni 2004. évi árszinten, hogy az összes körülményre tekintettel kell lenni. Az ajánlattevõk a benyújtott ajánlatok alapján két ajánlattevõ kivételével meg is értették az ajánlatkérõ elvárását.
<br>A Hídépítõ Rt. mint egyéb érdekelt észrevételében elõadta, hogy a hivatalból történõ eljárás kezdeményezését megalapozatlannak tartja, a mélyépítõ iparban rendszeresen alkalmazásra kerülnek az ajánlati árak kiszámításánál a fajlagos értékek. Ezek a fajlagos értékek nyilvánosak, és ezek alapján az ajánlati árak 75-80%-a nagy valószínûséggel kiszámíthatók. Helyes volt ajánlatkérõ részérõl a Közbeszerzések Tanácsa 2/2003. sz. ajánlásának alkalmazása. A jogorvoslati kérelemmel kapcsolatosan elõadta, hogy a kérelemben foglaltakkal egyetért a késedelmi kötbér vonatkozásában, ajánlatkérõ jogsértõ módon az elõírt 22%-os maximális késedelmi kötbér helyett a nyertes ajánlattevõ javára 27%-ot értékelt.
<br>A Döntõbizottság a közbeszerzési eljárásban és a jogorvoslati eljárásban keletkezett iratok alapján megállapította, hogy ajánlatkérõ közbeszerzési eljárása jogsértõ.
<br>A Döntõbizottság elsõdlegesen azt tette vizsgálat tárgyává, hogy ajánlatkérõnek az ajánlati felhívásban rögzített reális árral kapcsolatos elõírása jogsértõ volt-e, illetve ezen elõírás az érdemi döntést befolyásolta-e.
<br>Ajánlatkérõ az ajánlati felhívásban nem vitathatóan vállalkozói díjnak a reális ár 10%-át tekintette, és meghatározta azt is, hogy reális ár a 2004. évi fajlagos költségek alapján számított érték. A konkrét értéket nem közölte az ajánlattevõkkel. Az ajánlattevõknek maguknak kellett ezt az összeget kiszámítani figyelemmel a támogatás beruházási összegére, valamint a KvVM által évrõl évre kiadott tájékoztatóra, illetve a rendelkezésre bocsátott tervek alapján.
<br>Ajánlatkérõnek elõírása azonban arra vonatkozóan nem volt, hogy az általa meghatározott reális ártartományon kívüli árajánlatokat mi módon kívánja kezelni.
<br>Az ajánlati felhívásában nem volt elõírás arra vonatkozóan, hogy ezen ajánlatokat érvénytelennek kívánja-e tekinteni, vagy pedig a megadott értékelési módszertõl eltérõen kívánja ezen ajánlatokat az értékelés folyamatába bevonni.
<br>Ajánlatkérõ hivatkozott a Közbeszerzések Tanácsa 2/2003. (K. É. -  23.) sz. ajánlásra, amely az irreális kötelezettségvállalásokat tartalmazó ajánlatokkal összefüggõ kérdésekre vonatkozóan ad iránymutatást, azonban ezt az irreálisan alacsony árra vonatkoztatni nem lehet, hiszen ez az ajánlás az egyéb ajánlati tartalmi elemekre vonatkozóan ad tájékoztatást ajánlatkérõknek abban a körben, hogy milyen szempontokra legyenek tekintettel az ajánlati felhívások elkészítésénél. A felhívás tartalma valóban tükrözte, hogy egyes kötelezettségvállalások tekintetében az ajánlatkérõ figyelembe vette az ajánlást, azonban az ajánlati ár vonatkozásában erre jogszerûen nem is kerülhetett sor.
<br>A kiadott ajánlati felhívás alapján nem volt elõre látható, hogy ajánlatkérõ a beérkezett ajánlatokat nem fogja jogszerûen értékelni. A felhívás tartalma nem zárta ki a jogszerû eljárás lehetõségét sem.
<br>A beérkezett ajánlatok alapján megállapítható volt, hogy a reális ár +10%-a felett nem érkeztek ajánlatok, azonban két ajánlat a reális ár -10%-a alatt volt.
<br>Ajánlatkérõ e körben úgy döntött, hogy ezen ajánlatokat érvénytelennek nem tekinti, hanem azt az érdemi elbírálásba bevonta, azonban nem a megadott bírálati módszerrel értékelt, hanem az értékelés során a két árajánlatra minimális pontszámot adott.
<br>Ajánlatkérõ fenti eljárása azonban jogsértõ.
<br>A Kbt. 25. §-a szerint a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.
<br>A kirívóan (másként irreálisan) alacsony árra vonatkozóan pedig a Kbt. rendelkezései határozzák meg ajánlatkérõknek, hogy ez esetben hogyan kötelesek eljárni.
<br>A Kbt. 57. § (2) bekezdése szerint ugyanis, ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.
<br>Az ajánlatkérõ által hivatkozott 2/2003-as Közbeszerzések Tanácsának ajánlása a fentiek alapján az irreálisan alacsony árra tehát nem alkalmazható a Kbt. konkrét rendelkezése miatt.
<br>Ajánlatkérõ jelen eljárásban indokolást az általa irreálisan alacsonynak tartott árra vonatkozóan nem kért, és az ajánlatot érvényesként bírálta el. Ez esetben ajánlatkérõ az ajánlatokat a Kbt. 55. § (6) bekezdése alapján értékelni köteles.
<br>A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.
<br>Ajánlatkérõ a fenti jogszabályi hely rendelkezése alapján köteles az ajánlati ár részszempontban a legalacsonyabb ellenszolgáltatást tartalmazó érvényes ajánlatra a legmagasabb értékelési pontszámot megadni.
<br>A kérelmezõ jogorvoslati kérelmének a kötbérre vonatkozó része nem megalapozott.
<br>Ebben a körben a Döntõbizottságnak abban kellett állást foglalnia, hogy ajánlatkérõ elõírása alapján a kötbér legfeljebb 22%-os mértékét a bruttó vagy a nettó vállalkozói díjra kell vetíteni.
<br>A Döntõbizottság e körben áttekintette az ajánlati felhívásban tett ajánlatkérõi elõírásokat, mely körben megállapította, hogy kötbéralapjaként ajánlatkérõ a teljes vállalkozói díjat rögzítette. A teljes vállalkozói díj a Döntõbizottság álláspontja alapján az áfatartalmat is magában foglalja. Ennek alapján ajánlatkérõ helyesen járt el, amikor a nyertes ajánlatban szereplõ kötbérajánlatot elfogadta, hiszen az a bruttó vállalkozói díjra vetítve a 22%-ot nem érte el. A Döntõbizottság nem fogadta el azon hivatkozásokat, mely szerint a bírósági gyakorlatban általában a kötbérvitákban megítélés alapjának a nettó vállalkozói díjat tekintik, hiszen ez az ügy szempontjából relevanciával nem bír. A Döntõbizottság kizárólag azt vizsgálhatja e körben, hogy az ajánlattevõk ajánlata megfelelt-e a Kbt. 43. § (1) bekezdésében foglaltaknak, mely szerint az ajánlattevõknek ajánlataikat az ajánlati felhívásban és a dokumentációban elõírtak alapján kell elkészíteni és csak az ezeknek nem megfelelõ ajánlat tekinthetõ érvénytelennek. Jelen esetben a nyertes ajánlat kötbérvállalása az elõírtaknak megfelelt, így ajánlatát érvénytelennek nem lehetett minõsíteni és e körben az ajánlatkérõi értékelés pedig jogszerû volt.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a fenti indokokra tekintettel a jogsértést megállapította, a c) pont alapján a jogsértõ eljárást lezáró döntést megsemmisítette és az f) pont kötelezõ rendelkezése alapján döntött a bírság kiszabásáról.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A Döntõbizottság a bírság kiszabásánál figyelemmel volt az (5) bekezdésben foglaltakra, arra a körülményre, hogy a jogsértés az ajánlatkérõi döntés megsemmisítésével reparálhatóvá vált. A jogsértés tényére tekintettel a bírság minimális összegének kiszabása a hatályos jogszabályi rendelkezések alapján kötelezõ volt.
<br>A Döntõbizottság személlyel szemben bírságot nem alkalmazott, ugyanis a becsatolt felelõsségi rend alapján az eljárást lezáró döntését követõen személyi felelõs nem volt megállapítható.
<br>A bírósági jogorvoslatot a Kbt. 89. § (1) bekezdése biztosítja. 
<br>
<br>Budapest, 2004. április 23.
<br>
<br>
<br>Dr. Engler Magdolna s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Divinyi Péterné s. k., 
<br>közbeszerzési biztos
<br>
<br>
<br><br></body></html>