<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4803/2004)
</h2>
<br>1024 Budapest, Margit krt. 85.
<br>Ikt.sz.: D.244/3/2004.
<br>
<br>Tárgy: a Herkules-94' ÕR-VÉD Kft. jogorvoslati kérelme a Semmelweis Egyetem közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Herkules-94' ÕR-VÉD Kft. (1184 Budapest, Lakatos út 61-63., a továbbiakban: kérelmezõ) által a Semmelweis Egyetem (1085 Budapest, Üllõi út 26., továbbiakban: ajánlatkérõ) "a Semmelweis Egyetem Pszichiátriai és Pszichoterápiás Klinika, valamint a Neurológiai Klinika technikai eszközökkel támogatott élõerõs vagyonvédelmi szolgáltatása 3 éves idõtartamra, 2 fõ formaruhás vagyonõr folyamatos 24 órás szolgálattal" tárgyú közbeszerzési eljárása ellen benyújtott jogorvoslati kérelmét elutasítja.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A kérelmezõ 2004. április 21-én jogorvoslati kérelmet nyújtott be a Döntõbizottsághoz, ajánlatkérõnek a rendelkezõ részben meghatározott tárgyú közbeszerzési eljárásban hozott ajánlatát érvénytelenné nyilvánító döntése ellen. Álláspontja szerint ajánlatkérõ jogsértõen nyilvánította érvénytelenné ajánlatát.
<br>Elõadta, hogy ajánlatkérõ amiatt nyilvánította érvénytelenné ajánlatát, mert - a felhívásban elõírtakkal ellentétben - a pénzügyi alkalmasságát igazoló bankigazolása nem tartalmazta azt, hogy a bankszámlájával szemben bírósági végrehajtás van-e folyamatban.
<br>Kérelmezõ álláspontja szerint a bankigazolása megfelelt a felhívásban kért követelményeknek, igazolta, hogy ellene nem indítottak csõd- és felszámolási eljárást, sorban állás nem volt.
<br>A közbeszerzésekrõl szóló 1995. évi XL. törvény (a továbbiakban: Kbt.) 80. § (1) bekezdése tartalmazza a kérelemben kötelezõen megjelölendõ adatokat, valamint a 80. § (2) bekezdése elõírja, hogy a bizottság kérelemre indult eljárásáért - az eljárás megindításakor - 150 000 Ft igazgatási szolgáltatási díjat kell fizetni.
<br>A Döntõbizottság a kérelmezõt 2004. április 21-én hiánypótlásra hívta fel a Kbt. 80. § (1) bekezdés d), e), f)  és g) pontja szerinti körülményekre és a Kbt. 80. § (2) bekezdése szerinti igazgatási szolgáltatási díjra vonatkozóan azzal, hogy amennyiben a hiánypótlásnak 5 napon belül nem tesz eleget, úgy a Döntõbizottság a jogorvoslati kérelmet a Kbt. 80. § (4) bekezdése alapján elutasítja.
<br>A kérelmezõ a hiánypótlásra történõ felhívást 2004. április 22-én átvette.
<br>Az 5 napos hiánypótlási határidõ 2004. április 27-én lejárt, a kérelmezõ hiánypótlási kötelezettségének nem tett eleget.
<br>A Kbt. 80. § (4) bekezdése szerint, ha a bizottság megállapítja, hogy a (3) bekezdés szerinti hiánypótlást nem teljesítették, a jogorvoslati kérelmet elutasítja.
<br>A fentiekre tekintettel a Döntõbizottság a kérelmezõ jogorvoslati kérelmét a Kbt. 80. § (4) bekezdése alapján elutasította.
<br>A bírósági jogorvoslatot a Kbt. 80. § (4) bekezdése és a 89. § (1) bekezdése biztosítja.
<br>
<br>Budapest, 2004. május 3.
<br>
<br>Dr. Varga László s. k.,	Dr. Tukacs László s. k.,
<br>közbeszerzési biztos	közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>