<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4804/2004)
</h2>
<br>1024 Budapest, Margit krt. 85.
<br>Ikt.sz.: D.205/8/2004.
<br>
<br>Tárgy: a Döntõbizottság elnöke által hivatalból kezdeményezett, valamint a Polyduct Mûanyagipari Rt. kérelme alapján indult jogorvoslati eljárás a Fõvárosi Közterület-fenntartó Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: a Döntõbizottság elnöke) és a Polyduct Mûanyagipari Rt. (4181 Nádudvar, Kabai út 62., képviseli: dr. Máttyus Ádám ügyvéd, 1053 Budapest, Károlyi M. u. 12., a továbbiakban: kérelmezõ) által a Fõvárosi Közterület-fenntartó Rt. (1081 Budapest, Alföldi u. 7., a továbbiakban: ajánlatkérõ) "Budapest fõváros lakossági szelektív hulladék gyûjtése II. ütemének megvalósításához szükséges új hulladékgyûjtõ edények szállítása" tárgyú közbeszerzési eljárása ellen hivatalból kezdeményezett és kérelemre indult jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 26. § (1) bekezdés második fordulatára tekintettel a Kbt. 70. § (3) bekezdés b) pontját, ezért ajánlatkérõ a Kbt. 70. § (3) bekezdés b) pontjára alapított közbeszerzési eljárást indító döntését, az ajánlati felhívását megsemmisíti, és ajánlatkérõvel szemben 1 000 000 Ft, azaz egymillió forint pénzbírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.
<br>A Döntõbizottság kötelezi ajánlatkérõt, hogy kérelmezõ részére a határozat kézbesítésétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg, egyebekben az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a kezdeményezõ irat, a jogorvoslati kérelem, ajánlatkérõ és egyéb érdekelt érdemi észrevétele alapján az alábbi tényállást állapította meg.
<br>Ajánlatkérõ a Közbeszerzési Értesítõ 2003. június 4-én megjelent 23. számában tett közzé ajánlati felhívást nyílt eljárás megindítására lakossági hulladékgyûjtõ szigetek kialakításához 550 db egységes, 1,4 m3 &plusmn;10% közötti hasznos térfogatú új szelektívhulladékgyûjtõ-edény beszerzése tárgyában.
<br>Ajánlatkérõ a közbeszerzési eljárást lefolytatta. Az ajánlattételi határidõre, 2003. július 17-re két ajánlattevõ nyújtott be ajánlatot. Az eredményhirdetésre 2003. augusztus 7-én került sor, a nyertes ajánlattevõ az Ottó Hungária Kft. lett Alaska típusú hulladékgyûjtõedény-ajánlatával, 93 000 Ft + áfa/db ajánlati árral.
<br>A gyûjtõkonténerek leszállítása 2003. novemberében megtörtént és a fõváros 20 kerületében 100 helyszínen kerültek elhelyezésre.
<br>Ezen elõzményeket követõen ajánlatkérõ 2004. március 29-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a Kbt. 70. § (3) bekezdés b) pontja alapján 2750 db szelektív- hulladékgyûjtõ-edény beszerzése tárgyában.
<br>Ajánlatkérõ ajánlattételre az Ottó Hungária Kft.-t hívta fel azon indokkal, hogy õ volt a korábbi nyílt eljárás nyertese, az idáig kihelyezett edények szállítója és annak kizárólagos magyarországi forgalmazója.
<br>Ajánlatkérõ az eljárásfajta választása indokaként továbbá elõadta, hogy a korábban beszerzett hulladékgyûjtõ konténerek más típussal történõ helyettesítése esetén a hulladékgyûjtõ szigetek a fõváros teljes területén nem egységes eszközparkkal és arculattal kerülnének kialakításra.
<br>Ajánlatkérõ hivatkozott továbbá arra is, hogy a hulladékgyûjtõ szigetek elhelyezését széles körû PR-tevékenység elõzte meg, amit az üzemeltetés során is állandó szinten kívánnak megtartani. Ennek része a szelektívhulladék-gyûjtésnek, ezen belül a hulladékgyûjtõ szigetek használatának fontosságát hangsúlyozó tv-reklám, a fõvárosi háztartásokba eljuttatott "HÍRLEVÉL" is, amely kerületenként tartalmazza a szigetek pontos helyszíneit és az üzemeltetésével kapcsolatos fontosabb információkat. A PR-tevékenységnek - és ezen keresztül a társadalmi tudatformálásnak - egyik egzakt formája a gyûjtõedények képi megjelenítése. A nyílt eljárás eredményeként üzembe helyezett hulladékgyûjtõ szigeteket a lakosság kedvezõen fogadta, amit a 100 helyszínen havonta összegyûjtött és elszállított hulladék közel 200 tonnás nagyságrendje is bizonyít. A lakosság részérõl semmiféle kritikai visszajelzés nem érkezett a hulladékgyûjtõ szigetek esztétikai megjelenésével kapcsolatosan.
<br>A fentiekbõl is következõen indokolt újabb hulladékgyûjtõ szigetek beszerzése, és az esztétikai hatás érdekében egységes eszközpark kialakítása.
<br>Ajánlatkérõ ajánlati felhívást is készített, melyben meghatározta az ajánlattevõtõl a pénzügyi, gazdasági, és mûszaki alkalmassága igazolására kért adatokat és tényeket, a szerzõdés teljesítésére alkalmatlanná minõsítés szempontját. Az ajánlat elbírálásának szempontja a legalacsonyabb összegû ellenszolgáltatás. A felhívás szerint az ajánlattételi határidõ 2004. április 30-a, a szerzõdéskötésre pedig a sikeres tárgyalás lezárását követõ elsõ naptól számított 15. napon kerül sor.
<br>A felhívás szerint a teljesítés határideje 2004. augusztus 31.
<br>Ajánlatkérõ ajánlati dokumentációt is készített, mely tartalmazta a szelektívhulladékgyûjtõ-edények specifikációját. Ebbõl megállapítható, hogy szigetenként 5-5 db gyûjtõedény kerül kihelyezésre, így 500 helyszínen a kihelyezendõ mennyiség összesen 2500 db, tartalékként 250 db raktárban marad. Ajánlatkérõ a hulladékedénnyel szemben meghatározta az általános követelményeit, meghatározta az elvárt méreteket, hasznos térfogatot, anyagát, tömegét, színét, feliratát stb.
<br>A Döntõbizottság elnöke 2004. április 2-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratok alapján a Kbt. 70. § (3) bekezdés b) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>A kérelmezõ 2004. április 15-én nyújtott be jogorvoslati kérelmet a Döntõbizottsághoz, melyben kérte ajánlatkérõ Kbt. 70. § (3) bekezdés b) pontjára alapított közbeszerzési eljárást indító döntésének a megsemmisítését, jogsértés megállapítását, ajánlatkérõ felhívását jogszerû eljárás folytatására. Jogorvoslati kérelme indoklásául elõadta, hogy a választott eljárásfajta jogcíme álláspontja szerint nem áll fenn, hiszen a fõváros igényeit több szállító is tudja teljesíteni, az általuk gyártott edényzetek is széles körben használatosak.
<br>Álláspontja szerint ajánlatkérõ azon indoka, hogy egységes utcaképet kíván kialakítani, nem alapozza meg a tárgyalásos eljárás alkalmazását, hiszen Magyarországon, de külföldön is sok olyan város van, ahol több gyártó által gyártott hulladékgyûjtõ konténer található. A tárgyalásos eljárásnak - álláspontja szerint - a Kbt. 70. § (1) bekezdésében foglalt egyéb feltételei sem állnak fenn. Az ajánlatkérõ által a Kbt. 70. § (3) bekezdés b) pontjára alapított eljárás azért is jogsértõ, mert a közbeszerzés tárgyát képezõ konténereket nem kell hozzáilleszteni a már beszerzett mintakonténerekhez, az új konténerek nem mûszaki, technikai jellemzõjû dolgok, és a beszerzés nem eredményezne aránytalan mûszaki, technikai nehézséget sem.
<br>A Döntõbizottság a két jogorvoslati eljárást a D.205/2004. sz. alatt 2004. április 15-én egyesítette.
<br>Ajánlatkérõ érdemi észrevételében kérte az eljárás megszüntetését és a jogorvoslati kérelem elutasítását. Álláspontja szerint a Kbt. 70. § (3) bekezdés b) pontjára alapított eljárása nem jogsértõ. Ennek indoklásául elõadta, hogy a jogalkotó minden olyan szempontot nem tudhatott felsorolni a jogszabályban, amely egy tárgyalásos eljárás indokoltságát alátámasztaná. A társadalmi tudatformálás, annak jelképei és az egységes, esztétikus városkép létrehozása egyenrangú "az ún. mûszaki, technikai jellemzõkkel". A gyûjtõszigetprogram 2000 db gyûjtõsziget létesítését jelenti több év alatt, és nem lehet, hogy évente más-más esztétikai megjelenésû, formájú edényzetek kerüljenek beszerzésre, és a formátummal és az esztétikai megjelenéssel ne lehessen azonosítani a szelektívhulladék-gyûjtést. A beszerzés üteme természetszerûleg csak a pénzügyi források függvényében valósulhat meg. Ajánlatkérõ a tárgyaláson nyilatkozott, hogy a választott eljárásfajtát kizárólagosan esztétikai szempontokkal indokolja, a mûszaki, technikai sajátosságok fennállására nem hivatkozik. Elõadta továbbá, hogy az ajánlati felhívásához mellékelt dokumentáció megegyezik a nyílt eljárásban kiadott dokumentációval, tehát az ott közölt specifikációknak nemcsak a felkért ajánlattevõ, hanem más ajánlattevõ is képes eleget tenni.
<br>Az egyéb érdekelt elõadta, hogy az ajánlatkérõ által beszerezni kívánt termékek kizárólagos gyártója az Ottó cég, mely cég termékeinek kizárólagos hazai forgalmazója a 100%-os tulajdonát képezõ leányvállalata az Ottó Hungária Kft., ezen állítását okiratilag is alátámasztotta.
<br>A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ érdemi észrevétele és a tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.
<br>A Kbt. 26. § (1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (3) bekezdés b) pontja alapján az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban; az ilyen - egy alkalommal, a korábbi nyertes ajánlattevõvel kötött - szerzõdés idõtartama azonban nem haladhatja meg a három évet.
<br>A Döntõbizottság azt vizsgálta, hogy ezen feltételek a jelen közbeszerzési eljárásban megvalósulnak-e.
<br>E jogszabályi rendelkezés alkalmazásának jogszerûségéhez több feltétel együttes fennállása szükséges. Bármelyik feltétel fennállásának hiánya esetén az eljárásfajta választása jogsértõ.
<br>A Döntõbizottság megállapította, hogy ajánlatkérõ szelektív-hulladékgyûjés céljára alkalmas edényzet beszerzése tárgyában korábban nyílt eljárást folytatott le, amelynek eredményeként Alaska típusú hulladékgyûjtõ edényeket szerzett be.
<br>A jelenlegi beszerzés lényegében arra irányul, hogy további hulladékgyûjtõ edények beszerzésére kerüljön sor. Ebbõl következõen nem vitatható, hogy a törvényi tényállás azon eleme, mely szerint a korábban beszerzett dolog bõvítésérõl van szó, megvalósul.
<br>A törvényi tényállás azon feltétele is megvalósul, hogy a nyílt eljárás alapján a szerzõdés megkötésére 2003 szeptemberében került sor. A korábbi nyertes ajánlattevõ a nyílt eljárást követõen elsõ alkalommal került ajánlattételre felhívásra és nem egy három évet meghaladó szerzõdéskötésrõl van szó, hanem a szerzõdés alapján 2004. augusztus 31-ig kell ajánlattevõnek teljesíteni, melynek megtörténtével a felek között a szerzõdés megszûnik. A továbbiakban azt vizsgálta a Döntõbizottság, hogy a korábbi nyertes ajánlattevõnek másikkal történõ helyettesítése járna-e azzal a következménnyel, hogy ajánlatkérõnek eltérõ és a korábbi beszerzéséhez nem illeszkedõ dolgokat kellene beszereznie, vagy az ilyen beszerzése aránytalan mûszaki, technikai nehézséget eredményezne-e a mûködtetésben, illetve a karbantartásban.
<br>A Döntõbizottság e körben megállapította, hogy nem áll fenn az a törvényi tényállási elem, hogy más ajánlattevõ felhívása esetén eltérõ és nem illeszkedõ dolgokat kellene beszerezni, ugyanis fizikai kapcsolat nincs a korábban beszerzett és jelen beszerzés tárgyát képezõ dolgok között, hiszen földrajzilag egymástól távol esõ helyeken kerülnek felállításra és nem valósul meg az a törvényi tényállási elem sem, hogy a korábbi beszerzéstõl eltérõ beszerzés a mûködtetésben és karbantartásban aránytalan mûszaki nehézséget okozna. Ajánlatkérõ maga sem hivatkozott ezen körülmények fennállására, hiszen csak az esztétikát emelte ki, amelyet azonosnak minõsített a mûszaki, technikai jellemzõkkel. A Döntõbizottság álláspontja szerint a mûszaki, technikai sajátosságok és az esztétikai követelmények közé egyenlõségi jelet tenni nem lehet, nem azonos fogalmat takarnak.
<br>Ajánlatkérõ az ajánlati felhívásában a beszerzés tárgyát 2750 db szelektívhulladékgyûjtõ-edényben jelölte meg, és ehhez mellékelt dokumentációban határozta meg a beszerzés tárgyával kapcsolatos elvárásait. Ajánlatkérõ nyilatkozata szerint ez a dokumentáció teljesen megegyezett a korábbi nyílt eljárásban kiadott dokumentációval, és ajánlatkérõ által sem vitatottan a dokumentációban elõírt mûszaki követelményeknek nem- csak kizárólag a felkért, hanem más ajánlattevõ is képes megfelelni.
<br>Ezen körülmények sem támasztják alá az ajánlatkérõ által választott eljárásfajta jogszerûségét.
<br>A fentiek alapján megállapítható, hogy ajánlatkérõ a Kbt. 70. § (3) bekezdés b) pontjára alapított eljárása jogsértõ volt.
<br>Megjegyzi a Döntõbizottság, hogy ajánlatkérõnek lehetõsége van speciális szempontok, egységes városkép, esztétikai követelmények érvényesítésére. ilyen speciális igények felmerülése esetén az elsõ beszerzési igény kielégítése során úgy kell elõkészíteni az eljárást, olyan feltételeket kell meghatározni az ajánlati felhívásban és dokumentációban, amelyek lehetõvé teszik a többéves beszerzési folyamatban az igényüknek megfelelõ egységes tárgyra vonatkozó beszerzés megvalósítását.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a fenti indokokra tekintettel a jogsértést megállapította, és a c) pont alapján ajánlatkérõ jogsértõ ajánlati felhívását megsemmisítette és az f) pont kötelezõ rendelkezése alapján döntött a bírság kiszabásáról.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A Döntõbizottság a bírság kiszabásánál figyelemmel volt az (5) bekezdésben foglaltakra, arra a körülményre, hogy ajánlatkérõ jogsértõ módon döntött az eljárásfajta választásáról, azonban az ajánlatkérõ jogsértõ döntésének megsemmisítésével lehetõség volt a jogsértés reparálására.
<br>A Döntõbizottság személlyel szemben bírságot nem alkalmazott, ugyanis a becsatolt iratok alapján az eljárásfajta választásáért felelõs személy nem volt megállapítható tekintettel arra, hogy e körben a döntés bizottsági hatáskörben született.
<br>A bírósági jogorvoslatot a Kbt. 89. § (1) bekezdése biztosítja. 
<br>
<br>Budapest, 2004. április 28.
<br>
<br>Dr. Engler Magdolna s. k.,	Divinyi Péterné s. k.,
<br>közbeszerzési biztos	közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>
<br><br></body></html>