<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4801/2004)
</h2>
<br>1024 Budapest, Margit krt. 85.
<br>Ikt.sz.: D.171/12/2004.
<br>
<br>Tárgy: a Betonút Rt. jogorvoslati kérelme Budapest XXIII. Kerület Soroksár Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Betonút Szolgáltató és Építõ Rt. (1133 Budapest, Pannónia u. 59-61., a továbbiakban: kérelmezõ) által a Budapest XXIII. Kerület Soroksár Önkormányzata (1239 Budapest, Grassalkovich út 162., nevében és képviseletében eljár: ÉGSZI Szenyor Kutató és Szervezõ Kft., 1096 Budapest, Thaly Kálmán u. 18., a továbbiakban: ajánlatkérõ) "Budapest XXIII. Kerület Soroksár 2004-2005. évi szennyvíz-közcsatornázási programjának megvalósítása a kerület közigazgatási területén belül (3 utcacsoportban, részprojekt, önálló vállalkozási szerzõdésre kijelölt kivitelezési egység) 4158 fm szennyvíz-törzscsatorna, 2370 fm szennyvízbekötõ vezeték és tisztítóaknák megépítése, burkolat-helyreállítással" tárgyú közbeszerzési eljárása ellen benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a felek nyilatkozatai és a rendelkezésére álló iratok alapján az alábbi tényállást állapította meg:
<br>Ajánlatkérõ 2003. december 17-én a Közbeszerzési Értesítõ 51. számában részvételi felhívás közzétételével a rendelkezõ részben meghatározott tárgyú elõminõsítési közbeszerzési eljárást kezdeményezett.
<br>Ajánlatkérõ a részvételi felhívásban úgy nyilatkozott, hogy részajánlat tételére van lehetõség, míg a többváltozatú ajánlat tételére csak a III. részprojekt esetére, az építési technológia vonatkozásában van lehetõség.
<br>Ajánlatkérõ a részvételi felhívás 8., 9. és 10. pontjában meghatározta a részvételre jelentkezõk pénzügyi, gazdasági és mûszaki alkalmasság igazolására kért adatok és tények körét, valamint a részvételre jelentkezõk alkalmassági szempontjait és a részvételre jelentkezõknek a szerzõdés teljesítésére alkalmatlanná minõsítésének szempontjait.
<br>Ajánlatkérõ a részvételi felhívás 12. "Egyéb információk" címû pontjának hetedik francia bekezdésében az alábbiakat határozta meg: 
<br>"- az ajánlatkérõ önkormányzat a helyi adóigazolások - 46. § (3) bekezdés - csatolását is elõírja".
<br>Ajánlatkérõ a részvételi felhívás 12. pontjának kilencedik francia bekezdésében a hiánypótlás lehetõségét kizárta.
<br>Ajánlatkérõ a részvételi jelentkezésekhez elõminõsítési dokumentációt is készített, melynek megvásárlása a közbeszerzési eljárásban való részvétel feltétele volt.
<br>2004. február 3-ig, a részvételi jelentkezési határidõig jelentkezést nyújtott be a kérelmezõ, az ÉKISZ Kft., a Dél-pesti T & T Kft., az Épvízkör Kft., a  DEPONÁTOR Kft., az FTK Építõ Kft., a PVCS Építõ Kft., a STRABAG Építõ Rt., az ALTERRA Kft., a RELID-BAU Kft., az FCSM Mélyépítõ Kft., a NYÍRVÍZ Kft., a VÍZÉPSZOLG-94 Kft., valamint a PENTA Kft.
<br>Ajánlatkérõ 2004. március 2-án tartotta az elõminõsítési szakasz eredményhirdetését, melyen kihirdette, hogy az Épvízkör Kft. alkalmatlan a szerzõdés teljesítésére, míg az ÉKISZ Kft., a NYÍR-VÍZ Kft. és a kérelmezõ részvételi jelentkezése érvénytelen és ezért e cégeket kizárta az eljárásból. Ajánlatkérõ megállapította, hogy a többi részvételi jelentkezés érvényes volt és az azokat benyújtó cégek alkalmasak a szerzõdés teljesítésére, ezért õket ajánlattételre felhívta.
<br>Ajánlatkérõ kérelmezõ részvételi jelentkezésének érvénytelenné nyilvánítását azzal indokolta, hogy kérelmezõ nem csatolta teljeskörûen a helyi adóhatósági igazolásokat, mert az iparûzési adóra vonatkozóan a Fõvárosi Önkormányzat Adó Ügyosztálya által kiállított igazolást nem mellékelte.
<br>Kérelmezõ 2004. március 17-én jogorvoslati kérelmet nyújtott be a Döntõbizottsághoz, melyben sérelmezte ajánlatának érvénytelenné nyilvánítását és kizárását a közbeszerzési eljárásból. Elõadta, hogy részvételi jelentkezéséhez csatolta a XXIII. Kerületi Önkormányzat Adócsoportjának az igazolását, mely tartalmazza a lakossági adótartozásokat, valamint az adók módjára behajtandó köztartozásokat is. Ezen igazolás utolsó mondata szerint az igazolás csak a lakóhely és telephely együttes igazolásával érvényes, ezért csatolta a kérelmezõ székhelye alapján a XIII. Kerületi Polgármesteri Hivatal Adóügyi igazolását is. Álláspontja szerint ennek a két igazolásnak a csatolásával a helyi adókkal kapcsolatos igazolások benyújtására vonatkozó elõírásnak teljes terjedelmében eleget tett.
<br>Álláspontja szerint a részvételi felhívás nem tartalmazta, hogy ajánlatkérõ a Fõvárosi Önkormányzat Adó Ügyosztálya által kiadott igazolást is kér az iparûzési adóról. Álláspontja szerint a Kbt. 46. § (4) bekezdése nem ad lehetõséget arra, hogy a XXIII. Kerületi Önkormányzat a Fõvárosi Polgármesteri Hivatal Adó Ügyosztályának igazolását kérje, ugyanis ajánlatkérõ csak a székhelye szerinti önkormányzati adóhatóságtól kérhet igazolást. A helyi adók közé tartozó iparûzési adóról azért nem kérhet ajánlatkérõ igazolást a Fõvárosi Önkormányzattól, mert ez ajánlattevõre vonatkozó adó, ebben az esetben pedig ajánlattevõ minden egyes telephelyérõl csatolni kellett volna igazolást. Hivatkozott a Közbeszerzések Tanácsa ezzel kapcsolatos tájékoztatására. Ennek alapján kérte a jogsértés megállapítását, ajánlatkérõ elõminõsítési szakaszt lezáró döntésének megsemmisítését, ajánlatkérõ kötelezését a költségek viselésére, valamint arra, hogy kérelmezõt az eljárás további szakaszába vonja be, ideiglenes intézkedésként kérte továbbá a közbeszerzési eljárás felfüggesztését.
<br>Ajánlatkérõ a jogorvoslati kérelemre tett észrevételében és tárgyaláson tett nyilatkozatában elõadta, hogy a fõvárosban kétszintû önkormányzati rendszer van. Ennek következtében a XXIII. kerület területén az iparûzési adó tekintetében a Fõvárosi Önkormányzat adóhatósága az illetékes önkormányzati adóhatóság, mivel ezt az adónemet a Fõvárosi Közgyûlés rendelete szabályozza, míg az egyéb helyi adók tekintetében (építményadó, telekadó stb.) a XXIII. kerület az illetékes adóhatóság, mivel ennek szabályait a kerületi képviselõ-testület rendeletei tartalmazzák.
<br>Álláspontja szerint kérelmezõ kizárásakor nem járt el a Kbt. rendelkezéseivel ellentétesen, mivel az ajánlatkérõ székhelyén az iparûzési adó vonatkozásában a Fõvárosi Önkormányzat Adó Ügyosztálya az illetékes Önkormányzati Adóhatóság, melynek igazolását kérelmezõ nem nyújtotta be, így kérelmezõ részvételi jelentkezése nem felelt meg a részvételi felhívásban és dokumentációban meghatározottaknak, ezért a Kbt. rendelkezései alapján ki kellett zárni a közbeszerzési eljárásból.
<br>Fentiek alapján kérte a megalapozatlan jogorvoslati kérelem elutasítását.
<br>Egyéb érdekeltek érdemi észrevételt nem tettek.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Kbt. 26. § (2) bekezdés második mondata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>A Kbt. 46. § (3) bekezdése szerint, ha az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv a felhívásban elõírhatja, hogy az eljárásban az sem lehet ajánlattevõ vagy alvállalkozó, aki az ajánlatkérõ székhelye szerinti önkormányzati adóhatóság által nyilvántartott adófizetési kötelezettségének nem tett eleget, kivéve ha a hitelezõ az adósság késõbbi idõpontban történõ megfizetéséhez írásban hozzájárult.
<br>A Kbt. 63. § (8) bekezdése szerint a két szakaszból álló eljárás részvételi szakaszában 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.
<br>A helyi önkormányzatokról szóló 1990. LXV. törvény 65. § (2) bekezdése szerint a fõváros kétszintû önkormányzata a fõvárosból és kerületeibõl áll.
<br>A helyi adókról szóló 1990. évi C. törvény 1. § (2) bekezdése alapján Budapest esetében az építményadót, a telekadót, a magánszemélyek kommunális adóját, valamint a vállalkozók kommunális adóját és az idegenforgalmi adót a (3) bekezdés kivételével a kerületi önkormányzat, míg a helyi iparûzési adót a Fõvárosi Önkormányzat jogosult bevezetni.
<br>Az adózás rendjérõl szóló 2003. évi XCII. törvény (továbbiakban: Art.) 81. § a) pontja alapján az önkormányzati adóhatóság jár el elsõ fokon a helyi adók ügyében.
<br>Az Art. 82. § (1) bekezdése szerint helyi adóügyben az az önkormányzati adóhatóság jár el, amelynek önkormányzata a helyi adót bevezette.
<br>Ajánlatkérõ székhelye a XXIII. kerületben található, mely kerület része Budapest fõvárosnak, ezért a helyi adókról szóló törvény rendelkezései alapján helyi iparûzési adót a fõváros területén - melynek része a XXIII. kerület is - a Fõvárosi Önkormányzat jogosult bevezetni. Az Art. 82. § (1) bekezdésének rendelkezése alapján helyi adó ügyében az az önkormányzati hatóság jár el, amely a helyi adót bevezette. Jelen esetben a helyi adókról szóló törvény rendelkezései alapján a Fõvárosi Közgyûlés volt jogosult rendelettel a XXIII. kerületre is kiterjedõen megállapítani a helyi iparûzési adót, vagyis a helyi iparûzési adót a Fõvárosi Önkormányzat vezette be és ennek alapján a Fõvárosi Önkormányzat adóhatósága jogosult e körben ezen adónem tekintetében eljárni.
<br>A Döntõbizottság ennek alapján megállapította, hogy ajánlatkérõnek a XXIII. kerületben található székhelye alapján, a helyi iparûzési adót kivéve, a helyi adók esetében a XXIII. Kerületi Önkormányzat jegyzõje mint önkormányzati adóhatóság jogosult adóigazolást kiállítani, azonban a XXIII. kerület vonatkozásában a helyi iparûzési adóval kapcsolatos ügyek intézésére, ideértve ezen adóval kapcsolatos igazolások kiállítását is, a Fõvárosi Önkormányzat Adó Ügyosztálya az illetékes és hatáskörrel rendelkezõ önkormányzati adóhatóság.
<br>A Döntõbizottság megállapította, hogy a fõvárosban a kétszintû önkormányzati rendszer és az ehhez igazodó helyi adókkal kapcsolatos hatás- és jogkör megosztása alapján valamely kerületi önkormányzati adóhatóság a helyi adóknak csak egy részérõl adhat ki igazolást, hiszen a többire nincs hatásköre, mert azokat a másik szinten elhelyezkedõ Fõvárosi Önkormányzat Adó Ügyosztálya jogosult kiadni, tekintettel arra, hogy a helyi iparûzési adót ez az illetékes önkormányzati adóhatóság kezeli és tartja nyilván. Ennek alapján amennyiben valamely kerületi önkormányzat mint ajánlatkérõ a helyi adókra vonatkozóan elõírja a helyi adók megfizetésével kapcsolatos igazolások csatolását a fõváros területén, akkor ez mind a kerületi adóhatóság, mind pedig a fõvárosi önkormányzati adóhatóság igazolásának a csatolását is jelenti.
<br>Ebbõl következik, hogy a jelen közbeszerzési eljárásban a részvételi felhívás 12. pontjának hetedik francia bekezdésében meghatározott elõírást csak az a részvételre jelentkezõ teljesítette, aki mind a XXIII. kerület Önkormányzat, mind pedig a Fõvárosi Önkormányzat adóhatóságának az igazolását csatolta.
<br>A Döntõbizottság - kérelmezõ által sem vitatottan - megállapította, hogy kérelmezõ részvételi jelentkezéséhez nem csatolta a Fõvárosi Önkormányzat Adó Ügyosztálynak az igazolását a helyi iparûzési adó tekintetében, így az nem felel meg a részvételi felhívás feltételeinek.
<br>Ajánlatkérõ a részvételi felhívásban a hiánypótlás lehetõségét kizárta, így a kérelmezõ részvételi jelentkezésének hiányossága pótlására nem volt lehetõség, ezért ajánlatkérõ azon eljárása, hogy kérelmezõ részvételi jelentkezését a helyi iparûzési adóról szóló igazolás hiánya miatt érvénytelenné nyilvánította és a közbeszerzési eljárás további szakaszából kizárta jogszerû volt, ennek alapján a jogorvoslati kérelem megalapozatlan.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította és ennek megfelelõen rendelkezett a Kbt. 88. § (1) bekezdés h) pontjában foglaltak szerint a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 19.
<br>
<br>Dr. Nagy László Gábor s. k.,	Székelyné Bihari Mária s. k.,
<br>	közbeszerzési biztos	közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG KIJAVÍTÓ HATÁROZATA A D.171/12/2004 SZÁMÚ HATÁROZATHOZ
<br>
<br>1024 Budapest, Margit krt. 85.
<br>Ikt.sz.: D.171/14/2004.
<br>
<br>Tárgy: a Betonút Rt. jogorvoslati kérelme Budapest XXIII. Kerület Soroksár Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a D.171/12/2004. számú határozata indokolásának 2. oldal alulról a harmadik bekezdését az alábbiak szerint javítja ki:
<br>
<br>"Ajánlatkérõ 2004. március 2-án tartotta az elõminõsítési szakasz eredményhirdetését, melyen kihirdette, hogy az Épvízkör Kft. alkalmatlan a szerzõdés teljesítésére, míg az FTK Építõ Kft., a NYÍR-VÍZ Kft. és a kérelmezõ részvételi jelentkezése érvénytelen, és ezért e cégeket kizárta az eljárásból. Ajánlatkérõ megállapította, hogy a többi részvételi jelentkezés érvényes volt és az azokat benyújtó cégek alkalmasak a szerzõdés teljesítésére, ezért õket ajánlattételre felhívta."
<br>A kijavító határozat a D. 171/12/2004. számú határozat további rendelkezéseit nem érinti.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság megállapította, hogy az érvénytelen részvételi jelentkezést benyújtók felsorolása a fenti határozatban elírásra került.
<br>A Kbt. 79. § (1) bekezdése szerint a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>A Döntõbizottság az Áe. 48. § (1) bekezdése alapján az érvénytelen ajánlatot benyújtók felsorolásának elírása címén a határozatot kijavította. Az elírásnak a határozat érdemére nincs kihatása, így a kijavítás a határozat további részét nem érinti.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 23.
<br>
<br>Dr. Nagy László Gábor s. k.,	Székelyné Bihari Mária s. k.,
<br>közbeszerzési biztos	közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>