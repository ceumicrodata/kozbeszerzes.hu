<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4806/2004)
</h2>
<br>1024 Budapest, Margit krt. 85.
<br>Ikt.sz.: D.176/12/2004.	
<br>
<br>Tárgy: a Geotechnika '84 Kft. jogorvoslati kérelme Szigetvár Város Önkormányzata és Mozsgó Község Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Geotechnika '84 Víz- és Csatornaépítõ Kft. (7171 Sióagárd, Kossuth L. u. 59., képviseli: Dr. Szepesi Zsuzsa ügyvéd, 7100 Szekszárd, Kecskés F. u. 7., a továbbiakban: kérelmezõ) jogorvoslati kérelmét, melyet Szigetvár Város Önkormányzata (7900 Szigetvár, Zrínyi tér 1. és Mozsgó Község Önkormányzata (7932 Mozsgó, Batthyány u. 15., lebonyolító: ISTER Mérnökiroda Kft., 2091 Etyek, Hõsök tere 11., a továbbiakban: ajánlatkérõ) "Zsibót-Becefa (Szigetvár) Szõlõhegy és Mozsgó Szõlõhegy ivóvízzel való ellátása, építési beruházás kivitelezése" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2003. november 19-én a Közbeszerzési Értesítõ 47. számában részvételi felhívást tett közzé a rendelkezõ részben megjelölt tárgyban 8044/2003 szám alatt. A felhívás helyesbítése 2003. december 3-án jelent meg a Közbeszerzési Értesítõ 2003. december 3-i 49. számában 9216/2003 számon.
<br>A részvételi felhívás 12.23. pontja szerint:
<br>"A beruházás fedezete állami címzett támogatás és önkormányzati saját forrás, mely az alábbi pénzügyi ütemezés szerint áll ajánlatkérõ rendelkezésére:
<br>- 2003. évben: 24,2%
<br>- 2004. évben: 41,1%
<br>- 2005. évben: 34,7%
<br>A kivitelezési költség tervezett maximuma nettó 312 314 000 Ft, azaz háromszáztizenkettõmillió-háromszáztizennégyezer forint. Az ajánlatkérõ az elõteljesítést értékelni fogja a címzett és céltámogatási törvény, az adótörvények és a számviteli törvény, valamint egyéb vonatkozó jogszabály elõírásainak figyelembevételével."
<br>Ajánlatkérõ a 10 részvételre jelentkezõt a szerzõdés teljesítésére alkalmasnak minõsítette 2004. január 15-én, majd január 20-án kérte fel õket ajánlattételre.
<br>Az ajánlati felhívás 3. pontjában ajánlatkérõ megadta a következõ idõpontokat: 
<br>- ajánlatok felbontása: 2004. március 1.
<br>- eredményhirdetés: 2004. március 16.
<br>- szerzõdéskötés: legkorábban az eredményhirdetéstõl számított 9. nap
<br>- munkaterület-átadás: a szerzõdéskötést követõ 14 napon belül
<br>- befejezési határidõ: 2005. június 30., az ajánlatkérõ mûszaki elõteljesítést elfogad.
<br>A felhívás 7. pontjában ajánlatkérõ megjelölte, hogy az összességében legelõnyösebb ajánlat szempontjából fogja az ajánlatokat elbírálni és ehhez meghatározta az elbírálás részszempontjait, azok súlyszámát a következõk szerint:
<br>részszempontok
<br>súlyszám
<br>- teljesítési biztosíték mértéke (Ft)
<br>20
<br>- késedelmi kötbér mértéke (Ft/nap)
<br>20
<br>- maximális kötbér mértéke (Ft)
<br>20
<br>- teljesítési idõtartam (ajánlattételi határidõ és a vállalt teljesítési határidõ között eltelt napok száma (nap)
<br>15
<br>- az áfa kamatmentes megelõlegezése általában (3) hónapra vagy azok beruházóhoz való visszaérkezéséig a projekt pénzügyi ütemtervébõl meghatározhatóan szükséges összeg százalékos arányában (%)
<br>10
<br>- bruttó ajánlati ár
<br>8
<br>- fõvállalkozói számlák maximális kifizetési határideje (min 60 nap)
<br>5
<br>- garanciális idõ (hó)
<br>5
<br>Ajánlatkérõ ajánlati dokumentációt is készített, mely útmutatót adott az ajánlat tartalmi és formai követelményeirõl, valamint tervdokumentációt, költségvetés kiírást, szerzõdéstervezetet és kitöltendõ adatlapokat is tartalmazott.
<br>A dokumentáció 2.3. pont szerint a nyertesnek kell a kiviteli terveket elkészíttetnie.
<br>A 3.5. pont szerint a készítendõ legalább havi bontású mûszaki ütemtervben fel kell tüntetni mind a vonalas, mind a technológiai jellegû létesítményeknél a fõbb munkafolyamatokat (pl.: tervezés, vonalas létesítmények és mûtárgyak, vízmûtelep- épület, gépészeti és villamos szerelés, tározó, víztorony, nyomáspróbák, próbaüzem stb.) olyan bontásban, hogy abból a késõbbiekben megítélhetõ legyen az elõrehaladás megfelelõsége. Szükséges megadni az egyes munkafázisok kezdési és befejezési idõpontját, átfutási idejét is.
<br>Az 5.2. pont szerint a vízjogi létesítési engedélyes terveket készítõ tervezõtõl kell a kiviteli terv készítésére ajánlatot kérni és az ajánlatban szereplõ díjat be kell építeni a fõvállalkozói ajánlatba. A tervezõ : MÉHES és FIA Kft.
<br>Helyszíni konzultációra 2004. február 9-én került sor. A 39. sz. kérdésre adott válasz szerint a projekttervben figyelembeveendõ minimális tervezési idõtartam 60 nap. Végleges út- helyreállítás november 15. és március 15. között, december 15. és február 28. között pedig kivitelezési munka nem végezhetõ. A kérdésekre adott II. kiegészítés 1. és 2. válasza szerint a kiviteli tervezési idõtartam alatt, valamint december 15. és február 28. között érdemi kivitelezési munka nem végezhetõ. A 3. válasz szerint az ideiglenes és végleges úthelyreállítás közötti kötelezõ konszolidációs idõtartam 120 nap. Ezen idõtartam lejárta elõtt az érintett szakaszon a végleges úthelyreállítás nem tervezhetõ, nem végezhetõ.
<br>Ajánlattételi határidõig, 2004. március 1-jéig 8 db ajánlat érkezett.
<br>Ajánlatot tett: kérelmezõ, a Platina Bau Rt., az Alisca Bau Kft., a Schumann-Fischer Bt., a Kaiser Kft., az Általános Mélyépítõ Kft., a Wolfbau Team Kft. és a Hoffmann Rt.
<br>Eredményhirdetésre 2004. március 16-án került sor, melyen a Platina Bau Kft. 286 800 000 Ft + áfa ajánlatát hirdették ki nyertesnek, míg a következõ legkedvezõbb az Általános Mélyépítõ Kft. 296 183 000 Ft + áfa ajánlata lett. Kérelmezõ ajánlatát másik hárommal együtt érvénytelennek nyilvánították. Kérelmezõ ajánlatának érvénytelenségi oka: nem felel meg a dokumentációban meghatározott feltételeknek.
<br>Összegzés az eljárásról címû iratban ajánlatkérõ a fentieket rögzítette kérelmezõ ajánlatának érvénytelenségére vonatkozóan. Az iratot kérelmezõ az eredményhirdetéskor átvette, mely tartalmazza az értékelt ajánlatok tartami elemeit is. A kérelmezõ számára írt külön levél szerint a kizárás oka: a végleges úthelyreállítást tiltott idõszakra ütemezte, és az augusztus 30-án befejezett hálózatépítés 120 napos konszolidációs idõtartam december 30-án telik le, ez pedig a vállalt 2004. december 15-i teljesítési határidõn kívül esik. A postai úton megküldött "Összegzés az eljárásról" címû iratot mellékleteivel kérelmezõ 2004. március 22-én vette át.
<br>Kérelmezõ 2004. március 22-én nyújtott be jogorvoslati kérelmet a Döntõbizottsághoz, melyben kifogásolja ajánlatkérõ döntését, mivel ajánlatkérõ a nyertes ajánlatát nem zárta ki az eljárásból, ugyanakkor érvénytelenné minõsítette az õ ajánlatukat.
<br>Elõadta, hogy a március 24-i szerzõdéskötéstõl a nyertes által vállalt 2004. október 11-i teljesítési határidõig összese 221 nap van, ami idõtartam alatt nem lehet betartani az ajánlatkérõ által elõírt kötelezõ idõtartamokat, a tervezés, a próbaüzem, az ideiglenes és végleges úthelyreállítás közötti kötelezõ konszolidációs idõtartamot.
<br>A 2004. április 15-i tárgyaláson ezt a következõk szerint helyesbítette:
<br>Szintén az ajánlattételi határidõtõl, tehát 2004. március 1-jétõl számította kérelmezõ is az idõpontokat. Így a nyertes teljesítési határidejéig 2004. október 11-ig 225 nap áll rendelkezésre. Ebbõl a 225 napból álláspontja szerint ki kell vonni az olyan idõszakokat, amikor munka nem végezhetõ. Emiatt az eredményhirdetésig 16 napot, illetve még 8 napot a szerzõdéskötésig nem lehet figyelembe venni. Tehát tulajdonképpen 201 munkanap áll a nyertes ajánlattevõ rendelkezésére. Ebbõl a 201 napból kell biztosítani a 60 napos tervezési idõszakot, a 120 nap konszolidációs idõszakot, illetve a 30 napos próbaüzemet. Ha ezt a három tételt összeadjuk, akkor 210 nap jön ki, ami 9 nappal meghaladja a nyertes ajánlattevõ rendelkezésére álló 201 napot.
<br>Álláspontja szerint a próbaüzem nemcsak a vízmûtelepre, hanem az egész hálózatra értendõ és az elõírt 30 napos próbaidõ a nyertes ajánlata szerint nem biztosított. Valamint a végleges úthelyreállításra biztosított idõ nagyon rövid. Az alatt a feladat nem végezhetõ el, ezért az ajánlat érvénytelen.
<br>A 2004. április 15-én megtartott tárgyaláson kérelmét kiegészítette azzal, hogy a nyertes ajánlat érvénytelen amiatt is, mert abban a fizetési határidõre tett vállalás nem felel meg a helyi önkormányzatok címzett támogatásáról szóló törvény rendelkezéseinek, mely szerint a beruházás befejezését követõen 6 hónapon belül a támogatás elszámolásának meg kell történnie. Álláspontja szerint a befejezési határidõt követõ 186 napon belül ki kell egyenlítenie a számlákat. A nyertes által megajánlott 446 nap vállalása ellentétes a részvételi felhívás 12.23 pontjában foglaltakkal.
<br>A saját ajánlata érvénytelenségével kapcsolatban elõadja, hogy a kiírás szerint készítették el ajánlatukat. Õk a vezetéket az út területén kívül és olyan technológiával valósítanák meg, amely során nem kerülne sor útfelbontásra, így az úthelyreállításra nem is kellett ajánlatot tenniük, továbbá emiatt a helyreállításnál nincs is szükség az elõírt konszolidációs idõszakra sem, ezért nem megalapozott ajánlatkérõ álláspontja, miszerint az ajánlatuk nem felel meg a kiírás feltételeinek.
<br>Álláspontja szerint a nyertes ajánlatának kizárása és az õ ajánlatuk érvényessége esetén az õ ajánlatuk lenne a nyertes.
<br>Kérte ajánlatkérõ döntésének megsemmisítését, ideiglenes intézkedéssel a szerzõdés megkötésének megtiltását.
<br>Ajánlatkérõ az eljárásban keletkezett iratokat megküldte és észrevételében elõadta, hogy a nyertes ajánlat a teljesítés idõtartamát a felhívás 13. pontjában leírtak szerint határozta meg, tehát az ajánlattételi határidejétõl számította a 225 napot. Súlyos szakmai hibának tartja, hogy a kérelmezõ a tervezési idõtartamhoz és a végleges úthelyreállításhoz elõírt konszolidációs idõszakhoz hozzáadja a vízmû próbaüzemének idõtartamát. Leírja a nyertes ajánlatban levõ mûszaki ütemterv adatait, azokból megállapítható, hogy az elõírt idõtartamok biztosítottak.
<br>Ezzel szemben pont kérelmezõ ajánlatában nem biztosított a 120 napos konszolidációs idõ, továbbá a végleges úthelyreállítást a tiltott november 15. és március 15. között ütemezte. Ez nem felel meg a kiírt feltételeknek. Az ajánlatból nem állapítható meg az, hogy kérelmezõ irányított fúrási technológiával kívánja megvalósítani a munkát, hisz erre nézve semmiféle nyilatkozata nincs az ajánlatban, de a mûszaki alkalmasság igazolása során is csak olyan eszközöket mutatott be, amelyek csak az út alatti átfúrások elvégzésére alkalmasak. Ugyanakkor 10% felett bevonni kívánt alvállalkozót pedig nem jelölt meg.
<br>A kizárás okáról ajánlatkérõ az eredményhirdetésen szóban, majd március 17-én kelt levében, írásban is tájékoztatta részletesen kérelmezõt, melyet az összegzéssel együtt 2004. március 22-én átvett kérelmezõ.
<br>A nyertes által megajánlott fizetési határidõt kérelmezõ elkésetten kifogásolja, hisz az már az összegzésbõl a tudomására jutott, ezért a 2004. április 15-i tárgyaláson elõterjesztett kérelem érdemben nem vizsgálható. Az elkésettségen túlmenõen ajánlatkérõ elõadta, hogy a beruházás befejezése nem azonos a kivitelezésre vonatkozó szerzõdés mûszaki teljesítésére. A sikeres mûszaki átadást követi az üzemeltetési engedély megszerzése, a beruházás aktiválása, a számlák kifizetését követõen a végleges pénzügyi elszámolás.
<br>Az 1992. évi LXXXIX. tv. elõírásaiba akkor ütközött volna bármely ajánlat, ha a számla kifizetési határideje túlmutatna a támogatás lehetséges felhasználhatósági idõpontján.
<br>A fenti törvény 12. § (2) bekezdése szerint: "A jóváhagyott és az adott évben fel nem használt központi támogatást az önkormányzat a következõ évben, illetõleg a 12/A. §-ban, a 14. § (10) bekezdésében, valamint a 21/B. § (2) bekezdésében foglaltak kivételével - a beruházás tervezett befejezését követõ év végéig használhatja fel."
<br>A beruházás forrásainak tervezett ütemezése a 2003. évi LIX. tv. mellékletében megjelentek alapján a 2005. év, tehát a felhasználhatóság legkésõbbi idõpontja 2006. december 31.
<br>Az ajánlati feltételek 9.3. pontja szerint ajánlatkérõ a megajánlott fizetési határidõn belül utalja át a számla értékét.
<br>Álláspontja szerint jogszerûen járt el. Kérte a kérelem elutasítását. Egyéb érdekeltek észrevételt nem tettek.
<br>A Döntõbizottság ideiglenes intézkedést nem hozott, mivel annak törvényi feltételei nem álltak fenn.
<br>A Döntõbizottság elõször a nyertes ajánlat érvénytelenségével kapcsolatos kérelmet vizsgálta meg.
<br>A nyertes ajánlat 2. oldal szerint a befejezési határidõ végleges úthelyreállítással: 2004. október 11. Figyelemmel a felhívásban a részszempontnál meghatározott feltételre, az ajánlattételi határidõ és véghatáridõ közt 244 nap az értékelendõ idõtartam.
<br>Az ajánlat 47-49. oldalain levõ mûszaki ütemtervben az alábbi határidõk szerepelnek:
<br>- kiviteli terv elkészítése 2004. május 24.,
<br>- hálózatkivitelezés kezdete 2004. május 24., befejezése június 11. - kivéve az utak teljes szõnyegterítését, illetve hengerelt kõszórás elvégzését,
<br>- a vízmûtelep-kivitelezés kezdete 2004. május 24., befejezése július 31.,
<br>- próbaüzem 2004. augusztus 1-31.,
<br>- a teljes aszfaltszõnyeg-terítés illetve kõszórásterítés kezdete 2004. szept. 22., befejezése 2004. október 10.
<br>A 3 ütemtervbõl egyértelmûen megállapítható, hogy a kiviteli tervek elkészítésére a 60 nap biztosított, annak lejárta elõtt a nyertes nem ütemezett kivitelezési munkavégzést. A hálózat építését 28 szakaszban valósítja meg, minden egyes szakasznál a végleges úthelyreállítás elõtt az elõírt 120 napos konszolidációs idõ biztosított. Továbbá az egyes vezetékszakaszokra lebontott ütemtervbõl egyértelmûen megállapítható, hogy a hálózatépítés utolsó munkanapjára csak néhány rövid szakasz jut, mely szakaszok végleges úthelyreállítási munkái az elõírt 120 napos konszolidációs idõszakot követõen reálisan elvégezhetõek.
<br>E szempontból tehát az ajánlat megfelelõ.
<br>A nyertes ajánlatban levõ mûszaki ütemterv szerint az elõírt 30 napos próbaidõ biztosított augusztus 1. és 31. között. Semmi nem zárja ki azt, hogy a próbaidõ nem eshet egybe a végleges úthelyreállítás elõtt betartandó 120 napos konszolidációs idõbe.
<br>A Döntõbizottság megállapította, hogy a kérelmezõ által elõadott indokok alapján nem lehet megállapítani azt, hogy a nyertes ajánlat nem felel meg a felhívásban, illetõleg a dokumentációban meghatározott feltételeknek, ezért a kérelemnek a nyertes ajánlat érvénytelenségére vonatkozó része részben megalapozatlan, ezért ezt a Döntõbizottság elutasította.
<br>A nyertes ajánlatban kérelmezõ sérelmezte a fizetési határidõre megajánlott 446 nap megfelelõségét.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Kbt. 80. § (4) bekezdése szerint, ha a bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89-93. § szerinti jogorvoslatnak van helye.
<br>Ajánlatkérõ a 2004. március 16-án megtartott eredményhirdetésen ismertette az ajánlatok tartalmi elemeit, majd átadta az "Összegezés az eljárásról" címû iratot az ajánlattevõknek, így a kérelmezõ jelen lévõ képviselõjének is. Ezt követõen postai úton is megküldte az "Összegezés az eljárásról" címû iratot mellékleteivel az ajánlattevõknek. Ezt a levelet kérelmezõ - nem vitatottan - 2004. március 22-én vette át. A kérelmezõ által a nyertes ajánlattevõnél sérelmezett 446 napos fizetési határidõ, tehát legkésõbb 2004. március 22-én a tudomására jutott. Ennek ellenére erre vonatkozó kérelmét a 2004. április 15-én megtartott tárgyaláson terjesztette elõ, tehát a Kbt. 79. § (7)  bekezdésében megjelölt 15 napos jogvesztõ határidõn túl.
<br>A Döntõbizottság a jogvesztõ határidõn túl elõterjesztett jogorvoslati kérelmet érdemi vizsgálat nélkül, elkésettség miatt elutasítja a Kbt. 80. § (4) bekezdése értelmében.
<br>Ezt követõen a Döntõbizottság megvizsgálta kérelmezõ ajánlatának érvénytelenségére vonatkozó ajánlatkérõi döntés megalapozottságát. A döntés indoka az, hogy kérelmezõ a végleges úthelyreállítást tiltott idõszakra ütemezte, továbbá a 120 napos konszolidációs idõtartam a megajánlott befejezési határidõn túli idõpontra esik.
<br>A kérelmezõ ajánlatának 20. oldalán levõ mûszaki ütemterv szerint a végleges helyreállítást 2004. december 1-15., a konszolidációs idõt pedig 2004. augusztus 1.-2004. november 30. közötti idõpontra ütemezi.
<br>Kérelmezõ a csatolt mûszaki ütemtervben a hálózatépítési munkát nem bontotta meg különbözõ vezetékszakaszokra. Ennek hiányában csak azt lehet megállapítani az ütemtervbõl, hogy a hálózatépítési munka június 1-jén kezdõdik és augusztus 30-án fejezõdik be.
<br>Kérelmezõ elõadta azt, hogy õ bejárta a tervezett vezeték nyomvonalát és a helyszíni adottságok ismerete alapján, valamint az általa alkalmazni kívánt technológia következtében nem kerül majd sor a meglevõ úthálózat megbontására, ezért nincs szükség végleges úthelyreállításra, melyhez a konszolidációs idõszakot biztosítani kellene. Az egyéb helyreállítási munkák pedig december hónapban elvégezhetõek.
<br>A Döntõbizottság több okból nem osztotta kérelmezõ álláspontját, mely szerint az általa alkalmazni kívánt technológia következtében nem kerül sor út megbontására, így nem szükséges annak végleges helyreállítását elvégezni és ehhez a konszolidációs idõszakot biztosítani. Egyrészt a kérelmezõ ajánlatából - kérelmezõ által is elismerten - nem derül ki az alkalmazni kívánt megoldás, másrészt a kérelmezõ által a jogorvoslati tárgyaláson elõadott irányított fúrási technológia alkalmazása esetén is szükség van a mellékágak, valamint a tûzcsapok leágazásánál földmunka végzésére a szûk utcákban is. Ahol viszont földmunka végzésére sor kerül, ott pedig már van konszolidációs követelmény. Tehát a hálózatépítés befejezését követõen ettõl eltekinteni nem lehet sem a szilárd burkolatú, sem pedig a földutak esetében.
<br>A kérelmezõ ütemezése szerint augusztus 30-án befejezett hálózatépítéssel kapcsolatban december 28-án telik le az elõírt 120 napos konszolidációs idõszak, ez pedig valóban a kérelmezõ által vállalt 2004. december 15-i teljesítési határidõn kívül esik, ráadásul még munkavégzésre tiltott idõszakban is. Továbbá az a körülmény is, hogy kérelmezõ a helyreállítási munkákat 2004. december 1. és 15. közötti idõre ütemezte, ellentétes a konzultáción a 39. kérdésre adott válaszban elõírtakkal, miszerint ez a munka november 15. után nem végezhetõ.
<br>A Döntõbizottság megállapította, hogy kérelmezõ ajánlata valóban nem felel meg az ajánlatkérõ által a felhívásban és a dokumentációban meghatározott feltételeknek, ezért az a Kbt. 52. § (2) bekezdés d) pontja értelmében érvénytelen. Így ajánlatkérõ jogszerûen zárta ki kérelmezõ ajánlatát az eljárás további szakaszából.
<br>A Döntõbizottság megállapította, hogy a kérelmezõ ajánlata érvénytelen. Az érvénytelen ajánlat az ajánlatok értékelésébe pedig nem vonható be és emiatt nem is lehet az eljárás nyertese, ezért a kérelmezõ és a nyertes ajánlatának összehasonlítását sem lehet elvégezni a megadott bírálati részszempontok szerint.
<br>Az elõzõekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította, és a h) pont szerint - tekintettel arra, hogy jogszabálysértés megállapítására nem került sor - rendelkezett a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. április 30.
<br>
<br>Dr. Szaller Ottó s. k.,	Bújdosó Gézáné s. k.,
<br>közbeszerzési biztos	közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>