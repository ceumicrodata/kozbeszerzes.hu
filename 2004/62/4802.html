<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4802/2004)
</h2>
<br>1024 Budapest, Margit krt. 85. 
<br>Ikt.sz.: D.252/7/2004. 
<br>
<br>Tárgy: a Csorba Csõtechnikai Szerelõipari és Szolgáltató Rt. jogorvoslati kérelme a Cigánd Nagyközség Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Csorba Csõtechnikai Szerelõipari és Szolgáltató Rt. (6050 Lajosmizse, Alkotmány u. 11., továbbiakban: kérelmezõ) által a Cigánd Nagyközség Önkormányzata (3973 Cigánd, Fõ u. 80., képviseli: TRANSDOWELL Rt. 3527 Miskolc, Tüzér u. 12., a továbbiakban: ajánlatkérõ) "Cigánd község vízmûminõség javítása" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonására tekintettel - megszünteti.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2004. március 1-jei 24. számában tette közzé ajánlati felhívását nyílt eljárás megindítására a rendelkezõ részben meghatározott tárgyban.
<br>Felhívásában meghatározta az ajánlattevõk pénzügyi, gazdasági és mûszaki alkalmasságával szemben támasztott követelményeit. Az ajánlatok elbírálásánál az összességében legelõnyösebb bírálati szempontot választotta.
<br>A felhívása 13. a) pontjában meghatározta az elbírálás részszempontjait, a súlyszámokat, az egyes részszempontokra adható pontszámokat, és az értékelés módszerét.
<br>Ajánlatkérõ dokumentációt is készített, melynek III. fejezetének 5.1. pontjában elõírta, hogy "ajánlatkérõ fenntartja magának a jogot arra, hogy a 2003. évi normatív fajlagos költség alapján számított elõirányzattól (l.I/4. pont összegzõ sora) 20%-kal alacsonyabb ajánlatot a különleges mûszaki követelményekre tekintettel nem fogad el."
<br>Az ajánlattételi határidõre a kérelmezõ, az ALTERRA Kft., a DEPONA Kft., a STRABAG Rt., a KE-VÍZ 21 Rt., a BODKÕ Kft., valamint a CZETÕ Kft. nyújtott be ajánlatot.
<br>Ajánlatkérõ 2004. április 22-én hirdette ki az eljárást lezáró döntését, négy ajánlattevõ ajánlatát - köztük a kérelmezõét - érvénytelennek minõsítette. Az eljárás nyertese a DEPONA Kft. lett, az õt követõ legkedvezõbb ajánlattevõnek a KE-VÍZ 21 Rt.-t választották.
<br>Ajánlatkérõ kérelmezõ ajánlatát a közbeszerzésekrõl szóló 1995. évi XL. törvény (a továbbiakban: Kbt.) 52. § (2) bekezdés d) pontja alapján azért nyilvánította érvénytelenné, mert az ajánlati ára nem felelt meg a dokumentáció 5.1. pontjában kiírt feltételnek.
<br>Kérelmezõ 2004. április 28-án nyújtotta be jogorvoslati kérelmét, mert álláspontja szerint ajánlatkérõ jogsértõen nyilvánította érvénytelenné ajánlatát, és ezzel megsértette a Kbt. rendelkezéseit. Álláspontja szerint ajánlata értékelése esetén megállapítható, hogy õ tette az összességében legelõnyösebb ajánlatot.
<br>Kérte az ajánlatkérõ eljárást lezáró jogsértõ döntésének megsemmisítését és ideiglenes intézkedésként a szerzõdéskötés megtiltását.
<br>A Döntõbizottság a jogorvoslati eljárást megindította és 2004. május 19. 10.00 órára tárgyalást tûzött ki.
<br>A kérelmezõ 2004. május 3-án írásban bejelentette, hogy jogorvoslati kérelmét visszavonja és kérte a jogorvoslati eljárás megszüntetését.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>Tájékoztatja a Döntõbizottság a feleket, hogy a jogorvoslati eljárás megszüntetésére tekintettel a kitûzött tárgyalás nem kerül megtartásra.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. május 4.
<br>
<br>Dr. Varga László s. k.,	Bújdosó Gézáné s. k.,
<br>közbeszerzési biztos	közbeszerzési biztos
<br>
<br>Dr. Nagy Gizella s. k., 
<br>közbeszerzési biztos
<br>
<br>
<br><br></body></html>