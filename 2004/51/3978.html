<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (3978/2004)
</h2>
<br>
<br>3.Kf.27.198/2003/8.
<br>
<br>A Fõvárosi Ítélõtábla a Dr. Varga Norbert Ügyvédi Iroda (1054 Budapest, Alkotmány u. 21., ügyintézõ: dr. Varga Norbert ügyvéd) által képviselt Thorn Lighting Hungary Kft. (2045 Törökbálint, Tó Park) felperesnek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében, amelybe az alperes oldalán a dr. Misefay Tibor jogtanácsos által képviselt Stadion Invest Rt. (1015 Budapest, Hattyú u. 15.) beavatkozott, a Fõvárosi Bíróság 2003. január 21. napján kelt 12.K.30978/2002/6. számú ítélete ellen a felperes által 7. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja és az alperes D.67/14/2002. számú határozatát a kereseti kérelemmel támadott részében hatályon kívül helyezi és az alperest új eljárásra kötelezi.
<br>Kötelezi az alperest és az alperesi beavatkozót, hogy egyenként - 15 napon belül - fizessenek meg a felperesnek 100 000-100 000 (egyszázezer-egyszázezer) forint együttes elsõ és másodfokú perköltséget.
<br>A kereseti és fellebbezési illetéket az állam viseli. Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>Az alperesi beavatkozó mint ajánlatkérõ a Közbeszerzési Értesítõ 2001. október 3-i számában a Kbt. 70. § (1) bekezdésének e) pontjára alapítottan hirdetmény közzétételével indult tárgyalásos eljárás megindítására bocsátott ki részvételi felhívást az országos stadionrekonstrukciós programmal érintett - a jelenlegi állapot szerint 32 db labdarúgó-stadion - pályavilágításának felújítása, létesítése és azzal összefüggésben a villamosenergia-ellátás rekonstrukciója tárgyban.
<br>Határidõben hat - a beavatkozó által egyaránt alkalmassá minõsített - társaság részvételi jelentkezése érkezett, ebbõl a 2001. november 5-én kihirdetett eredmény szerint a meghívni kívánt ajánlattevõk keretszámára figyelemmel a beavatkozó öt jelentkezõt, köztük a felperest, hívta fel ajánlattételre, akik részére az ajánlati felhívást 2001. november 9-én küldte meg, az ajánlatok beadásának határidejét 2001. december 4-ében jelölve meg. Rögzítette az eljárás menetét, azt, hogy a soron következõ tárgyalás idõpontját a megelõzõ tárgyaláson határozza meg és a tárgyalás folyamatát nyilvános eredményhirdetéssel zárja le. A beavatkozó ajánlati dokumentációt is készített.
<br>Az elsõ tárgyalás 2002. december 11-én volt, melyet az ajánlattevõk együttes jelenlétében tartott meg a beavatkozó. Közölte általános észrevételeit, válaszolt a felmerült kérdésekre, és az átdolgozott ajánlatok beadási határidejét 2001. december 4-ében, utóbb 2002. január 3-ában, a tárgyalásos eljárás második fordulóját 2001. december 19-ében, utóbb 2002. január 9-ében jelölte meg. Az ajánlatok minõsítését az Evolutió Kft. végezte, a felperes ajánlatát a mûszaki szempontok alapján gyengének, hiányosnak, az ajánlati dokumentációnak nem megfelelõnek, az ajánlati árat irreálisan alacsonynak minõsítette.
<br>A második tárgyaláson az ajánlattevõkkel külön-külön tárgyalt, észrevételeket tett a módosított ajánlatokra, tájékoztató árinformációkat közölt, és az egységes rendszerbe foglalt átdolgozott ajánlatok beadásának határidejét 2002. január 15-ében jelölte meg. A harmadik tárgyalás idõpontját 2002. január 22-ére tûzte ki. A szakértõi értékelés a felperes ajánlatát az ár bizonytalan volta, a mûszaki paraméterek hiánya miatt hiányosnak minõsítette. A 2002. január 22-i tárgyalásról felvett jegyzõkönyv 1. pontjának 2. bekezdése szerint a beavatkozó tájékoztatta a felperest, hogy az ajánlati dokumentációnak formai és tartalmi vonatkozásban a LISYS Rt. és a HOLUX Kft. ajánlata felelt meg, ezért a jövõben ezen cégekkel folytatódik a tárgyalásos eljárás. A 2. pont azt tartalmazta, hogy a felperes által összeállított anyag nem felel meg a dokumentációban elõírtaknak, valamint a második tárgyaláson elhangzottaknak. A beérkezett ajánlatok mûszaki tartalmát tovább nem kívánja módosítani, a legkedvezõbb ajánlatok pénzügyi tartalma tekintetében a dokumentációban megfogalmazottaknál jobb kondíciók elérésére koncentrál. A jegyzõkönyv 3. pontja rögzítette, hogy "Sajnos a fenti formai és tartalmi hiányosságokra való tekintettel a késõbbi tárgyalásos fordulókban az ajánlatkérõ - egyenlõre - nem számít a Thorn Kft. részvételére." A jegyzõkönyvet 2002. január 23-án átfaxolta a felperesnek, és ugyanezen a napon postán is megküldte. A tárgyalásos eljárás negyedik fordulóját 2002. január 23-ára tûzte ki, de ezt az értesítést a felperes részére megküldött jegyzõkönyv nem tartalmazta. A felperes 2002. január 22-én - visszahivatkozva az aznap folytatott tárgyaláson elhangzottakra - írásban is megerõsítette szóban elhangzott tárgyalási nyilatkozatát. A 2002. február 1-jén a felperes jelenlétében megtartott eredményhirdetésen a beavatkozó bejelentette, hogy írásbeli összegzést készített, majd nyertesnek a Lisys Rt.-t nyilvánította. Az írásbeli összegzést tartalmazó 2001. január 31-i dátummal ellátott "ajánlattevõk rangsora a 4. forduló után" cí
<br>mû dokumentum tartalmazta az ajánlatok résszempontok szerinti értékelését valamennyi ajánlattévõ, így a felperes vonatkozásában is, de utóbbira nézve nélkülözte az összesített pontszámot. A dokumentumot 2002. február 1-jén megküldte a felperesnek. A nyertessel a szerzõdést 2002. február 15-én megkötötte.
<br>Az alperes D.67/14/2002. számú határozatával a felperes jogorvoslati kérelmét - amely az abban megjelölt jogsértések megállapítását, az eljárást lezáró döntés megsemmisítését, bírság kiszabását, valamint ideiglenes intézkedéssel a szerzõdéskötés megtiltását kérte - részben elkésettség, részben megalapozatlanság, részben ügyfélképesség hiánya okán elutasította. Megállapította, hogy a verseny tisztasága, az esélyegyenlõség sérelme, az ajánlati felhíváshoz kapcsolódó jogsértések megállapítása körében kifogásoltakra vonatkozó jogorvoslati kérelem elkésett. Álláspontja szerint a felperes ajánlatának érvénytelenségét megállapító és az eljárás további szakaszából kizáró döntést tartalmazott a 2002. január 22-én felvett jegyzõkönyv, amely a Kbt. 61. § (1) bekezdése által elõírt írásbeli tájékoztatásnak minõsül, azt 2002. január 23-án a felperes megkapta. Ehhez képest a Kbt. 79. § (7) bekezdése értelmében tizenöt nap állt rendelkezésére a jogorvoslati kérelem elõterjesztésre, amely határidõ 2002. február 7-én lejárt, a kérelem benyújtására pedig a jogvesztõ határidõn túl, 2002. február 8-án került sor. A jegyzõkönyv szóhasználatának nem tulajdonított jelentõséget, mert álláspontja szerint a jegyzõkönyv 1. pontja önmagában is egyértelmûen közli az eljárásból történõ kizárás tényét, függetlenül attól, hogy abban az érvénytelen ajánlat kifejezés nem jelenik meg. A felperes eredményesen nem vitathatja a Kbt. 55. § (6) és 59. § (1) bekezdésének sérelmét, mert a kizárását követõen az eljárás további szakaszában nem vehetett részt, ezért ügyfélképessége nem állapítható meg.
<br>A határozat ellen a felperes terjesztett elõ keresetet a kizárására vonatkozó, valamint a közbeszerzési eljárás lezárását jelentõ döntést sérelmezõ jogorvoslati kérelmet elutasító alperesi döntés ellen. Az elsõfokú bíróság ezért eljárása során a 2002. január 22-i jegyzõkönyv tartalmának elemzésére szorítkozott, a kereseti kérelmet elutasította. Az elkésettséget illetõen osztotta az alperes álláspontját, és kifejtette, bár az ajánlat érvénytelensége és az ajánlattevõ ez okból történõ kizárása ebben a formában - udvariassági megfontolásból - a jegyzõkönyvben nem szerepel, de az a kitétel, hogy a felperessel a beavatkozó a továbbiakban nem kíván tárgyalni, félreértelmezhetetlenül a felperes kizárását jelentette, és szóhasználatától függetlenül az ajánlat érvénytelenségét. A jegyzõkönyv ismeretében a felperes nem gondolhatta, hogy a negyedik fordulónak aktív részese lehet. A jogsértõ esemény idõpontját a jegyzõkönyv 2002. január 23-i átvételéhez kötötte, amely idõponttól számítottan a jogorvoslati kérelem elkésett. Az érvénytelen ajánlatot tevõ a továbbiakban nem vitathatja az eljárást lezáró döntést.
<br>Az elsõfokú bíróság ítélete ellen a felperes jelentett be fellebbezést elsõdlegesen annak megváltoztatása és az alperes határozatának megváltoztatása, a beavatkozóval szemben bírság kiszabása iránt. Másodlagosan az elsõfokú bíróság ítéletének hatályon kívül helyezését és az alperes új eljárásra kötelezését kérte. Arra hivatkozott, hogy kizárólag a Kbt. 52. § (2) bekezdésében foglalt okok alapján állapítható meg az ajánlat érvénytelensége. Errõl jegyzõkönyvet kell felvenni, az ajánlattevõknek meg kell küldeni, az összegzés az eljárásról 5. sz. mellékletben fel kell tüntetni az érvénytelen ajánlatot tevõ, kizárt társaság nevét és a kizárás indokait. Az érvénytelenségi okot egyértelmûen, konkrétan meg kell jelölni. E követelményeknek a beavatkozó nem tett eleget. A 2002. január 22-én felvett jegyzõkönyv, a tárgyalás eredményeként a felperes által készített és a beavatkozó által befogadott pontosítás, valamint az ajánlat értékelésének ténye ismeretében megállapítható, hogy a beavatkozó csak utólag értelmezte úgy nyilatkozatait, mintha a felperest kizárta volna az eljárásból. Az érvénytelenné nyilvánítás tényét elõször a jogorvoslati eljárásban említette a beavatkozó, ehhez képest a jogorvoslati kérelem nem lehet elkésett. Az elsõfokú bíróság indokolásának elfogadása azt eredményezné, hogy ráutaló magatartással is lehetne a kizárásról dönteni, ami ellentétes a Kbt. szabályaival. Vitatta a 2002. január 22-i jegyzõkönyvvel kapcsolatos elsõfokú bíróság megállapítását, és kiemelte, hogy az nem tartalmazott sem ellentmondást, sem érthetetlen megállapítást, ezért semmi nem indokolta annak megtámadását, és erre tekintettel nem volt indok ehhez az idõponthoz kötni a jogorvoslati határidõ kezdetét sem. Az ajánlat érvénytelenné nyilvánítása hiányában jogsértés nem történt, ebbõl következõen a felperes jogorvoslati kérelme bizonyíthatóan az eljárás eredményének értékelésére irányult, mivel ez sértette a Kbt. szabályait.
<br>Az alperes fellebbezési ellenkérelme az elsõfokú bíróság ítéletének helybenhagyására és a felperesnek perköltség megfizetésére kötelezésre irányult. Az elsõfokú bíróság a tényállást teljeskörûen feltárta, az ítéletet körültekintõen indokolta, a fellebbezés a már elõadottakon kívül újabb érveket nem tartalmazott, ezért a határozatban és a peres eljárás során tett nyilatkozatait fenntartotta.
<br>A beavatkozó ellenkérelmében az elsõfokú bíróság ítéletének helybenhagyását kérte. A fellebbezés alapos.
<br>Az elsõfokú bíróságnak a kereseti kérelem alapján a 2002. január 22-i jegyzõkönyvben foglaltakat és annak következményeit értelmezve abban a kérdésben kellett állást foglalnia, hogy az alperes helytállóan fogadta-e el a beavatkozó által az ajánlat érvénytelenségét megállapító és a kizárást kimondó jogszerû döntésnek a kérdéses jegyzõkönyvet, ehhez képest elkésett-e a beavatkozói eljárást vitató jogorvoslati kérelem, az eljárást lezáró döntést a felperes érdemben kifogásolhatja-e. A másodfokú bíróságnak e kérdésekre kellett a fellebbezés következményeként ugyancsak megadni a választ.
<br>Az elsõfokú bíróság által megállapított tényállást a Fõvárosi Ítélõtábla a fentiekben írtak szerint kiegészítette és az így kiegészített tényállás alapján az elsõfokú bíróság jogi álláspontjától eltérõ következtetésre jutott.
<br>A Kbt. 70. § (1) bekezdésének e) pontjára alapított tárgyalásos eljárás sajátosságaiból fakadóan a Kbt. 71. § (2) bekezdése értelmében nem áll fenn az ajánlatkérõnek, illetve az ajánlattevõnek a nyílt eljárásra irányadó Kbt. 48-50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását. Ha az ajánlatkérõ az eljárás eredményét kihirdette, a szerzõdést a felhívás, illetve a dokumentáció és az ajánlat eredményhirdetéskori tartalma szerint kell megkötni.
<br>A Kbt. 52. § (2) bekezdése szerint érvénytelen az ajánlat, ha
<br>a) azt az ajánlati felhívásban meghatározott ajánlattételi határidõ lejárta után nyújtották be;
<br>b) azt olyan ajánlattevõ nyújtotta be, aki nem jogosult az eljárásban részt venni;
<br>c) az ajánlattevõ a biztosítékot nem vagy nem az elõírtaknak megfelelõen bocsátotta rendelkezésre;
<br>d) az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdés alapján az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak. Az (1) bekezdés rendelkezik a kizárásról, e szerint az ajánlatkérõnek ki kell zárnia az eljárásból azt az ajánlattevõt, aki
<br>a) a 46. §-ban foglaltak ellenére nyújtotta be ajánlatát;
<br>b) részérõl a kizáró ok az eljárás alatt következett be;
<br>c) hamis adatot szolgáltatott.
<br>E rendelkezésekbõl következõen az ajánlat érvénytelensége és a kizárás két különbözõ jogintézmény, azonos következményük az eljárás további szakaszában való részvétel lehetõségének hiánya.
<br>A Kbt. 54. §-a szerint az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie. Eltérõ rendelkezés hiányában a perbeli eljárásban is alkalmazandó volt a Kbt. 61. § (1) bekezdése, mely szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek. A (7) bekezdés úgy szól, hogy az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról az errõl hozott döntést követõ öt munkanapon belül.
<br>A fenti rendelkezésekbõl következõen a 2002. január 22-én készült jegyzõkönyv nem alkalmas arra, hogy abból az ajánlattevõ határozott információt nyerjen arra nézve, hogy akár személye (kizárás), akár ajánlata (érvénytelenség) a Kbt. rendelkezéseinek nem felel meg, ezért az eljárás további szakaszában nem vehet részt. A jegyzõkönyv tartalmi alkalmatlanságát annak a kézbesítése nem pótolhatja. E helyt mutat rá a másodfokú bíróság, hogy a közbeszerzési eljárásban nincs helye olyan udvariassági formula alkalmazásának, amely kétségessé teszi adott döntés vagy megállapítás valódi tartalmát, és alkalmat adhat annak értelmezésére. Amennyiben az ajánlatkérõ egy ajánlatot érvénytelennek minõsít vagy egy ajánlattevõt a további eljárásból kizár, ezt kell közölnie, nevén nevezve mind az érvénytelenség, mind a kizárás tényét és annak okait. Értelmezhetetlen a beavatkozónak a 2002. január 22-i jegyzõkönyvben foglalt azon szófordulata, hogy "egyenlõre nem számít a felperes részvételére" és az általa összeállított anyag "sajnos nem felel meg az ajánlati dokumentációban elõírtaknak".
<br>Különösen igaz ez akkor, amikor a beavatkozó által sem cáfolt adat van arra nézve, hogy e jegyzõkönyv alapján a felperes elkészítette ajánlatának pontosítását, hivatkozva a 2002. január 22-i tárgyaláson elhangzottakra, és ezt a beavatkozó be is fogadta. A beavatkozó írásbeli összegzésnek nevezett dokumentuma sem nyújt az összegzésre vonatkozó jogszabályi rendelkezések szerinti információt a felperes személyét/ajánlatát illetõ döntésrõl a megfelelõ helyen és módon, így e dokumentum sem igazolta, hogy a felperest kizárta volna az eljárásból vagy ajánlatát érvénytelennek nyilvánította volna, akár a tárgyalási szakaszban, akár az eljárást lezáró döntése során.
<br>Mindezek alapján a Fõvárosi Ítélõtábla ellentétben az alperes és az elsõfokú bíróság következtetésével arra a megállapításra jutott, hogy a jogorvoslati kérelem nem késett el. A felperes az eljárást lezáró döntés alapján jutott abba a helyzetbe, hogy a beavatkozónak a 2002. január 22-i tárgyaláson és azt követõen tanúsított magatartását kifogásolja, így ügyfélképességének hiányára sem lehet hivatkozni.
<br>Ezért a Fõvárosi Ítélõtábla az elsõfokú bíróság ítéletét a polgári perrendtartásról szóló (a továbbiakban: Pp.) 253. § (2) bekezdése alapján megváltoztatta, és az alperes határozatát a Kbt. 89. § (3) bekezdése folytán alkalmazandó Pp. 339. § (1) bekezdése értelmében hatályon kívül helyezte és az alperest új eljárásra kötelezte. Figyelemmel arra, hogy az alperes az elkésettség és az ügyfélképesség hiánya miatt a jogorvoslati kérelemrõl érdemben nem döntött, a másodfokú bíróságnak nem volt lehetõsége a Kbt. 91. § (5) bekezdésének - az alperesi döntés megváltoztatásának - alkalmazására.
<br>A megismételt eljárásban a felperes kereseti kérelmével érintett, a 2002. január 22-i jegyzõkönyvbe foglalt, a felperest érintõ és az azt követõ eljárást lezáró ajánlatkérõi döntés érdemi vizsgálatát kell elvégezni a jogorvoslati kérelemben foglaltak szerint.
<br>A pervesztes alperes és beavatkozó a Pp. 78. § (1), (2) és 79. § (1) és 83. § (1) bekezdése alapján köteles az elsõ és másodfokú együttes perköltség megfizetésére.
<br>A feljegyzett kereseti és fellebbezési illetéket az illetékekrõl szóló, 1990. évi XCIII. törvény (a továbbiakban: Itv.) 39. § (3) bekezdésének c) pontja, a 43. § (3) bekezdése, valamint a 46. § (1) bekezdése és a 64. § folytán alkalmazandó 6/1986. (VI. 26.) IM rendelet 14. § alapján - figyelemmel az alperest az Itv. 5. § (1) bekezdésének c) pontja alapján megilletõ személyes illetékmentességre is - az állam viseli.
<br>
<br>Budapest, 2004. március 17.
<br>
<br>Dr. Sára Katalin s. k., Dr. Páldy Zsuzsanna s. k.,
<br>a tanács elnöke elõadó bíró
<br>
<br>Dr. Szõke Mária s. k.,
<br>bíró
<br>
<br>
<br><br></body></html>