<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4001/2004)
</h2>
<br>1024 Budapest, Margit krt. 85.
<br>D.129/14/2004.
<br>
<br>Tárgy: a Somogyi és Társa Kft. jogorvoslati kérelme Tolna Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Somogyi és Társa Építõ és Szolgáltató Kft. (6000 Kecskemét, Tatársor 6., a továbbiakban: kérelmezõ) jogorvoslati kérelmét, melyet a Tolna Város Önkormányzata (7130 Tolna, Hõsök tere 1., nevében eljár: HÉT-BER Kft., 1115 Budapest, Csóka u. 7-13., a továbbiakban: ajánlatkérõ) "Tolna Város Önkormányzatának területén 27 404 fm szennyvízcsatorna építése" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ 2004. január 5-én részvételi felhívást tett közzé nyílt elõminõsítési közbeszerzési eljárás megindítására.
<br>A felhívás 3. a) pontjában a beszerzés tárgyát és mennyiségét az alábbiak szerint jelölte meg:
<br>Tolna Város Önkormányzatának területén 27 404 fm szennyvízcsatorna építése, illetve az ahhoz kapcsolódó útburkolat-bontási és -helyreállítási munkálatok, az alábbi részletezésben:
<br>IV. ütem
<br>NA 200 gravitációs csatorna
<br>15 160 fm
<br>NA 100 nyomott vezeték
<br>1 365 fm
<br>Házi bekötések
<br>10 879 fm
<br>Átemelõk
<br>5 db
<br>A részvételi szakasz eredményhirdetésére 2004. február 9-én került sor, melyen az alábbi 12 részvételi jelentkezés elfogadását hirdették ki: kérelmezõ, Alisca Bau Kft., BAU-TEAM Kft., Penta Kft., Hegedûs és Schmidt Kft., Diamit Rt., HOFFMANN Rt. , Betonút Rt., BITT Kft., Innoterv Rt., Investment Kft., Alterra Építõipari Kft. Részükre az ajánlati felhívást megküldték.
<br>Az ajánlatkérõ az ajánlati felhívás 10. pontjában az összességében legelõnyösebb ajánlat kiválasztása bírálati szempontot részletezte, az elbírálás részszempontjai között a negyedik részszempont a helyi foglalkoztatottak aránya volt ötös súlyszámmal.
<br>Az ajánlatkérési dokumentáció 18. oldalán ajánlatkérõ megismételte ezt az értékelési részszempontot.
<br>Kérelmezõ jogorvoslati kérelmet terjesztett elõ, mely alapján hiánypótlást követõen 2004. március 4-én indult meg a jogorvoslati eljárás. Kérelmezõ sérelmezte az ajánlati felhívásban és az ajánlati dokumentációban megjelölt, a helyi foglalkoztatottak arányára vonatkozó értékelési részszempontot. Kérte jogsértés megállapítását, ajánlatkérõnek a törvény szabályainak megfelelõ eljárásra történõ felhívását, valamint költségeinek megtérítését. Ideiglenes intézkedésként kérte a közbeszerzési eljárás felfüggesztését. Elõadta, hogy az ajánlati felhívást, illetve az ajánlatkérési dokumentációt 2004. február 13-án kapta kézhez, illetõleg a jogsértésrõl ezen a napon szerzett tudomást.
<br>Elõadta, hogy a kifogásolt értékelési részszempont sérti az esélyegyenlõséget tekintettel arra, hogy a 2004. január 5-én megjelent részvételi felhívás az 1995. évi XL. törvény olyan rendelkezésére hivatkozik, melyet a közbeszerzésekrõl szóló 2003. évi CXXIX. tv. 405. § (2) bekezdése 2004. január 1-jétõl hatályon kívül helyezett.
<br>A Döntõbizottság 2004. március 5-én kelt határozatával a közbeszerzési eljárást ideiglenes intézkedéssel felfüggesztette.
<br>Ajánlatkérõ 2004. március 9-én értesítette a részvételre jelentkezõket, hogy az ajánlati felhívásban és a dokumentációban meghatározott a "Helyi foglalkoztatottak aránya" értékelési szempontot törölte. Az új ajánlattételi határidõ a jelen közbeszerzési eljárás felfüggesztés megszûnésének idõpontjától számított 41. nap.
<br>2004. március 16-án kérelmezõ fentiekre tekintettel kiegészítette jogorvoslati kérelmét, s kérte jogsértés megállapítását arra való hivatkozással is, hogy ajánlatkérõ megsértette a Kbt. 24. § (1) bekezdésében foglalt, az eljárás tisztaságára vonatkozó alapelvet azzal, hogy a felfüggesztés ideje alatt hozott döntést a felhívás és a dokumentáció módosítására.
<br>Ajánlatkérõ 2004. március 11-én és március 16-án kelt beadványaiban kérte az álláspontja szerint okafogyott jogorvoslati kérelem elutasítását és kérelmezõ költségekben történõ marasztalását tekintettel arra, hogy 2004. március 9-én az ajánlati felhívását módosította, az értékelési részszempontok közül a helyi foglalkoztatottakra vonatkozó szempontot törölte. Elõadta, hogy az ajánlati felhívás módosítását valamennyi ajánlattevõnek egyidejûleg, írásban megküldte, új ajánlattételi határidõként a közbeszerzési eljárás felfüggesztése megszûnésének idõpontjától számított 41. napot jelölte meg.
<br>Elõadta, hogy a közbeszerzési eljárást még 2003-ban kívánta megindítani, amikor a vonatkozó jogszabályi rendelkezések még hatályban voltak. A részvételi felhívást még 2003. december 11-én küldte meg a Közbeszerzési Értesítõ részére, a hirdetmény csak a torlódás miatt jelent meg 2004. január 5-én, ezért tartalmazta az ajánlati felhívás és a dokumentáció a kifogásolt rendelkezést, mely módosításának szükségessége elkerülte a figyelmüket. Hivatkozott arra, hogy az ajánlati felhívást az eredeti ajánlattételi határidõt megelõzõen, az ajánlattevõk egyidejû, írásbeli értesítésével, új ajánlattételi határidõ megállapításával módosította, ezzel a jogsértõ állapotot megszüntette.
<br>Egyéb érdekeltek észrevételt nem tettek.
<br>A Döntõbizottság megállapította, hogy a kérelmezõ jogorvoslati kérelme az alábbiak szerint alaptalan.
<br>A közbeszerzésekrõl szóló 1995. évi XL. törvény (a továbbiakban: Kbt.) 24. § (1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.
<br>A Kbt. 48. § (1) bekezdése kimondja, hogy az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb.
<br>A Kbt. 64. §. (4) bekezdése szerint a két szakaszból álló eljárás ajánlati szakaszában - a tárgyalásos eljárás kivételével - az ajánlattételi határidõ nem határozható meg az ajánlati felhívás feladásától számított negyven napnál rövidebb idõtartamban.
<br>Az (5) bekezdés szerint a két szakaszból álló eljárásban az ajánlattételi határidõ meghosszabbítására a 47. §-ának (2)-(3) bekezdését, a közvetlenül megküldött ajánlati felhívás és az azzal kapcsolatosan kibocsátott dokumentáció módosítására a 48. §-ának (1) bekezdését kell alkalmazni azzal az eltéréssel, hogy hirdetmény közzététele helyett egyidejûleg, közvetlenül, írásban kell tájékoztatni az ajánlattevõket.
<br>A Kbt. 35. § (1) bekezdése szerint az ajánlatkérõ a felhívásban az összességében legelõnyösebb ajánlat elbírálása részszempontjainak és azok súlyszámainak meghatározása körében vagy az egyébként egyenértékû ajánlatok választásánál - az elõnyben részesítés elveit, illetõleg mértékét egyértelmûen meghatározva -, az esélyegyenlõség követelményére is tekintettel az 59. § (2)-(5) bekezdéseiben foglaltak fenntartása mellett további elõnyben részesítheti az ajánlatot, ha az a felhívásban meghatározott módon elõsegíti.
<br>a) Az országos, a regionális, illetve - a helyi önkormányzatokról szóló 1990. évi LXV. törvény 8. §-ának (1) bekezdésével összhangban - a helyi foglalkoztatáspolitikai célkitûzések érvényesítését, beleértve a munkahelyteremtés ösztönzését.
<br>A (3) bekezdés szerint az ajánlatkérõ a felhívásban az (1) bekezdés a)-d) pontjaiban meghatározott célok közül csak egyet részesíthet elõnyben és annak súlyszáma az ellenérték súlyszámának legfeljebb tíz százaléka lehet.
<br>A Magyar Közlönyben 2003. december 28-án kihirdetésre került a közbeszerzésekrõl szóló 2003. évi CXXIX. tv., melynek 405. §-a rendelkezik a hatályukat vesztõ rendelkezésekrõl. A (2) bekezdés kimondja, hogy 2004. január l-jén hatályát veszti a közbeszerzésekrõl szóló 1995. évi XL. törvény rendelkezései közül többek között a 35. §-a az ezen idõpont után megkezdett közbeszerzések vonatkozásában.
<br>Fentiek alapján tekintettel arra, hogy a jelen közbeszerzési eljárás a Kbt. 4. § (2) bekezdése értelmében az elõminõsítési eljárásban való részvételre történõ felhívást tartalmazó hirdetmény közzétételének idõpontjában, tehát 2004. január 5-én kezdõdött meg, jelen eljárásban a Kbt. 35. § -án alapuló bírálati részszempont már nem volt alkalmazható.
<br>A Döntõbizottság megállapította, hogy ajánlatkérõ a jogszabályváltozás miatt jogsértõ ajánlati felhívását, a hiba észlelését követõen haladéktalanul, a kérelemben foglaltakkal megegyezõen orvosolta. A jogszabálysértõ értékelési szempontot az ajánlati felhívásból és az ajánlatkérési dokumentációból törölte. A módosításról a részvételi jelentkezõket a törvény rendelkezéseinek megfelelõen egyidejûleg, írásban értesítette az ajánlati határidõt megelõzõen. Az ajánlati felhívás módosításának hatálybalépésérõl úgy rendelkezett, hogy a közbeszerzési eljárás felfüggesztésének megszûnését követõen lép hatályba, az ajánlattételi határidõt ettõl az idõponttól számított 41. napban állapította meg.
<br>Ajánlatkérõ ezen intézkedésével a jogsértést orvosolta, a kérelmezõ jogos érdekét sértõ állapotot megszüntette, tehát a Döntõbizottság az ajánlati felhívás jogsértõ rendelkezéseinek megsemmisítésére vonatkozó kérelmet annak megalapozatlanságára hivatkozással elutasította.
<br>Kérelmezõ kérte annak megállapítását is, hogy jogsértõ volt ajánlatkérõnek az az eljárása, mellyel az ajánlati felhívást az eljárás felfüggesztésének hatálya alatt orvosolta, mert ezzel sértette az eljárás tisztaságára vonatkozó alapelvet.
<br>A Döntõbizottságnak abban a kérdésben kellett állást foglalni, hogy sértette-e a verseny tisztaságára vonatkozó alapelvi rendelkezést az ajánlatkérõnek az a magatartása, hogy közölte a részvételre jelentkezõkkel, hogy az eljárás felfüggesztésének lejártát követõ hatállyal az ajánlati felhívás jogsértõ rendelkezéseit módosítja.
<br>A Döntõbizottság megállapította, hogy ajánlatkérõ döntésével korrigálta a jogszabályváltozás következtében jogsértõvé vált ajánlati felhívását és ajánlatkérési dokumentációját a kérelmezõ jogorvoslati kérelmében foglaltaknak megfelelõen. Ajánlatkérõnek ez a magatartása nem jelentette a verseny tisztaságának a sérelmét, hiszen az ajánlattevõk tudomására hozta szándékát az ajánlati határidõ lejártát megelõzõen, így a törvény által megszabott 41 napos ajánlattételi határidõ minden egyes ajánlattevõ számára újra megnyílt. Sem kérelmezõ, sem a többi ajánlattevõ jogát, jogos érdekét ez az intézkedés nem sértette, mivel éppen azt a jogsértõ állapotot kívánta megszüntetni, amelynek megszüntetésére a jogorvoslati kérelem és a jogorvoslati eljárás irányult. Fentiek alapján a Döntõbizottság ezt a kérelmet is elutasította.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.
<br>A Kbt. 88. § (1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.
<br>A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. április 1.
<br>
<br>Dr. Telek Katalin s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br><br></body></html>