<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3516/2004)
</h2>
<br>1024 Budapest, Margit krt. 85.
<br>Ikt.sz.: D.82/8/2004.
<br>
<br>Tárgy: a Malév Rt. jogorvoslati kérelme a HM Beszerzési és Biztonsági Beruházási Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõ bizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a MALÉV Rt. (1097 Budapest, Könyves Kálmán krt. 12-14., a továbbiakban: kérelmezõ) jogorvoslati kérelmét, melyet a HM Beszerzési és Biztonsági Beruházási Hivatal (1101 Budapest, Salgótarjáni út 18., a továbbiakban: ajánlatkérõ) "repülõjegy beszerzése hivatalos utaztatások vonatkozásában" tárgyú közbeszerzési eljárása ellen nyújtott be elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Az ajánlatkérõ a részvételi felhívását 2003. augusztus 21-én jelentette meg a Közbeszerzési Értesítõ 34. számában 6146/2003 szám alatt a Kbt. 70. § (1) bekezdés e) pontja szerinti hirdetmény közzétételével induló tárgyalásos eljárásra vonatkozón, a rendelkezõ részben megjelölt beszerzés tárgyában.
<br>A részvételi felhívás 9. c) pontja szerint az ajánlatok elbírálásának szempontja az összességében legelõnyösebb ajánlat.
<br>Az ajánlatkérõ meghatározta a 9. d) pontban a Kbt. 34. § (3) bekezdése szerinti bírálati részszempontokat és súlyszámokat:
<br>részszempontok
<br>súlyszámok
<br>- a kedvezménynyújtás mértékének ajánlati ára
<br>10
<br>- jegyár-visszatérítés %-os mértéke, az utazás megkezdése elõtti 48 órán belüli lemondási feltétel megléte esetén
<br>6
<br>- fizetési feltételek
<br>2
<br>alszempontok:
<br>- késedelmi kamat mértéke
<br>1
<br>- és felszámításának induló határideje
<br>1
<br>Az értékelés során adható pontszám 1-10-ig terjed.
<br>A Kbt. 34. § (3) bekezdés d) pontjára tekintettel ajánlatkérõ következõ módszer alapján értékeli az ajánlatokat: a részszempontonként legkedvezõbb ajánlat a legmagasabb pontot kapja, az azt követõk arányosságon alapuló pontokat kapnak.
<br>A részvételi felhívás 4. pontja szerint a vállalkozási szerzõdés idõtartama a szerzõdés megkötésétõl 2004. december 31.
<br>A részvételi jelentkezéseket ajánlatkérõ elbírálta, majd 2003. október 6-án eredményt hirdetett, mely szerint az alkalmasnak minõsített jelentkezõk a következõk: az Aeroviva Utazási Szolgáltató Kft., a BTI Hungary Kuoni Utazási Iroda Kft., a Chemol Travel Kft., az OTP Travel Kft. és a kérelmezõ. Az ajánlatkérõ az ajánlati felhívást az alkalmasnak minõsített részvételi jelentkezõk részére közvetlenül megküldte.
<br>Az ajánlati felhívás a 2. c) pontban tartalmazta, hogy az ajánlat tárgya vállalkozási szerzõdés, míg a 3. a) pont szerint a beszerzés tárgya és mennyisége a 3. d) pontban részletezett A, B, C pontokban meghatározott országokba történõ hivatalos utazások vonatkozásában repülõjegyek beszerzése. A 3. b) pont szerint a teljesítés határideje a szerzõdés megkötésétõl 2004. december 31-ig tart.
<br>Az ajánlatkérõ a 3. d) pontban a részajánlatot lehetõvé tette a három csoportra. Az ajánlatkérõ a többváltozatú ajánlat tételét kizárta, meghatározta az eljárás lefolytatásának menetét és az ajánlatkérõ által elõírt különös szabályokat, így a tárgyalások idõpontját, mely 2003. november 10-e volt azzal, hogy az öt ajánlattevõvel ugyanazon a napon meghatározott idõpontokban kerül sor a tárgyalásokra.
<br>Ajánlatkérõ az ajánlati felhívás 10. pontjában (beadandó iratok) elõírta:
<br>- az ajánlatkérõ elõírja, hogy ajánlattevõ köteles csatolni nyilatkozatát arról, hogy a IATA nyilvántartásában szereplõ jegykiadásra jogosult légitársaságok repülõjegyét jogosult forgalmazni,
<br>- az ajánlatkérõ elõírja, hogy az ajánlattevõ nyilatkozzon, hogy a tényleges forgalom után mennyi szabadjegyet tud biztosítani és milyen feltételekkel,
<br>- ajánlattevõ köteles csatolni nyilatkozatát arról, hogy a megvásárolt repülõjegyek árából minden díjtételtípusra hány %-os árkedvezményt biztosít a dokumentációban rögzítettek szerint,
<br>- ajánlattevõ köteles csatolni nyilatkozatát arról, hogy mekkora a jegyár-visszatérítés %-os mértéke, az utazás megkezdése elõtt 48 órán belüli lemondási feltétel esetén a dokumentációban rögzítettek szerint.
<br>Az ajánlatkérõ dokumentációt bocsátott az ajánlattevõk rendelkezésére, mely tartalmazta az általános információkat, valamint az értékelési szempontok tartalmát és az egyéb feltételeket. Az I. részben a 20. pontban a dokumentáció fejezeteiben megfogalmazottak érvényesülése, részletes szerzõdéses feltételek cím alatt az ajánlatkérõ elõírta, hogy az ajánlatkérõ és a nyertes ajánlattevõ között a szerzõdés az ajánlati felhívás, a jelen dokumentáció és a nyertesként kihirdetett ajánlat feltételei szerint, az ezekben megfogalmazott tartalommal jön létre. A feleknek ettõl eltérni, csak a Kbt. 73. § (1) bekezdésében meghatározottak esetében van lehetõsége.
<br>A dokumentáció II. értékelési szempontok tartalma fejezete részletezte ajánlatkérõ elõírásait. A kedvezménynyújtás mértéke értékelési szempontnál ajánlatkérõ nyilatkozat csatolását írta elõ arra vonatkozóan, hogy ajánlattevõ a publikált repülõjegy díjtételekbõl hány % árkedvezményt nyújt úgy, hogy ajánlattevõ csak egy átlagolt kedvezménymértéket jelölhet meg.
<br>Az ajánlatkérõ a tárgyalásokat 2003.november 10-én lefolytatta, majd az eredményhirdetés idõpontját 2003. december 22-re halasztotta.
<br>Az eljárás ellen 2003. november 18-án jogorvoslati kérelmet nyújtottak be. A Döntõbizottság D.598/8/2003. sz. határozatával a kérelemnek részben helyt adott és megállapította, hogy ajánlatkérõ megsértette a Kbt. 24. § (1) bekezdését, ezért az ajánlatok bontását követõ döntéseit megsemmisítette és ajánlatkérõvel szemben bírságot szabott ki.
<br>Ajánlatkérõ 2003. december 22-én újabb tárgyalást folytatott ajánlattevõkkel, majd 2004. február 2-án eredményt hirdetett, mely szerint az eljárás nyertese az "A" részajánlati körben a Chemol Travel, a második legkedvezõbb ajánlatot az Aeroviva Kft. tette, a "B" és "C" részajánlati körben a BTI Kuoni Utazási Iroda lett az eljárás nyertese, a második legkedvezõbb ajánlatot szintén az Aeroviva Kft. tette.
<br>A kérelmezõ 2004. február 6-án nyújtott be jogorvoslati kérelmet, melyben kérte a jogsértés megállapítását, az eljárást lezáró döntés megsemmisítését, ideiglenes intézkedéssel a szerzõdéskötés megtiltását. Kérelme indokaként elõadta a következõket:
<br>Az Aeroviva Kft. ajánlata nem felelt meg a felhívásban és dokumentációban elõírtaknak, mivel 2004. január 1. és 2004. december 31. között az alapajánlat nem jelölte meg kedvezménynyújtás alapját, illetve a dokumentációban foglaltaktól eltérõen nem a repülõjegy árára vonatkoztatva határozta meg. Álláspontja szerint ajánlatkérõnek már a tárgyalásokat megelõzõen érvénytelenné kellett volna az Aeroviva Kft. ajánlatát nyilvánítania.
<br>Elõadta, hogy a BTI Hungary Kuoni Utazási Iroda Kft. az általa nyújtott kedvezmény mértékének tartalmi elemeire adott magyarázatában a háromoldalú megállapodásokra hivatkozott. Mivel a BTI Kuoni Utazási Iroda Kft. a háromoldalú szerzõdéseket még nem kötötte meg, nem tudhatta, hogy a MALÉV Rt. milyen típusú és mértékû kedvezményeket fog biztosítani, tehát a BTI Hungary Kuoni Utazási Iroda Kft. ajánlata e tekintetben megalapozatlan.
<br>Kérte annak vizsgálatát, hogy a BTI Hungary Kuoni Utazási Iroda Kft. ajánlata nem tartalmazott-e egyéb kedvezményeket (pl. szabadjegy árkedvezményekre történõ beszámítását), mivel a dokumentáció konkrétan meghatározza, hogy ajánlatkérõ a kedvezménynyújtás értékelése során csak egy (átlagolt kedvezmény) értéket fog elfogadni, egyéb feltételeket nem lehet beépíteni a kedvezmény mértékébe.
<br>Elõadta, hogy a Chemol Travel Kft. az "A" részajánlati kör nyertese és a BTI Hungary Kuoni Utazási Iroda Kft. által megajánlott kedvezmények nem a valós piaci értéket fejezik ki, indokolatlanul magas árkedvezményeket ajánlottak. A nem megalapozott vállalások érintik a verseny tisztaságát, ezzel összefüggésben sértik a többi ajánlattevõ érdekeit.
<br>Kérte továbbá annak vizsgálatát is, hogy a kirívóan alacsony ellenszolgáltatásra történõ magyarázatkérés esetén elegendõ-e a tárgyalási jegyzõkönyvben rögzítve, a tárgyalások folyamán magyarázatot kérni az ajánlattevõtõl, nem szükséges-e ebben az esetben az írásbeliség és a többi ajánlattevõ értesítése.
<br>Annak a vizsgálatát is kéri, hogy érvényesnek teleintethetõ-e az ajánlat, illetõleg teljesíthetõ-e az ennek alapján megkötésre kerülõ szerzõdés, mely a jelenlegi piaci viszonyok között ilyen magas árkedvezményt tartalmaz.
<br>Ajánlatkérõ észrevételében kérte az álláspontja szerint megalapozatlan kérelem elutasítását.
<br>Elõadta, hogy az Aeroviva Kft. - ajánlatkérõ felhívására - a végsõ ajánlattételi lapon 2004. december 31-ig tartó idõszakra tette meg a kedvezményre vonatkozó ajánlatát. Az ajánlattételi határidõre benyújtott írásos ajánlat módosítására azért volt lehetõség, mert a tárgyalásos eljárásban nem áll fenn sem ajánlatkérõnek, sem ajánlattevõnek a Kbt. 48-50. § szerinti ajánlati kötöttsége.
<br>Az Aeroviva Kft. a kedvezménynyújtás alapját a repülõjegy árára vonatkoztatva adta meg, ugyanolyan megfogalmazással, mint a többi ajánlattevõ, tehát a "megvásárolt és publikált repülõjegy-díjtételekbõl" biztosítja a kedvezményt.
<br>Ajánlatkérõ elõadta, hogy kérelmezõ a BTI Hungary Kuoni Utazási Iroda Kft. "eredeti és a tárgyalások alapját képezõ" kedvezmény sérelmezésével egy megsemmisített eljáráshoz kapcsolódó tartalmi elemet támad, holott kérelmezõ nem az eredeti alapajánlatot, hanem a BTI Hungary Kuoni Utazási Iroda Kft. által megajánlott és az eredményhirdetésen kihirdetett kedvezményét sérelmezheti. Ajánlatkérõ ugyanis, mivel tárgyalásos eljárást folytatott le, az alapajánlatot nem is vette figyelembe az értékelés során. Ajánlatkérõ elõadta, hogy a BTI Hungary Kuoni Utazási Iroda Kft. végsõ ajánlata a kedvezmény elemeit tartalmazza, melyek között szabadjegy árkedvezményre történõ beszámítási tartalmi elem nincs. A Chemol Travel Kft. és a BTI Hungary Kuoni Utazási Iroda Kft. által megajánlott kedvezmény nagyságának sérelmezésére elõadja, hogy a Chemol Travel Kft.-tõl 2003. december 23-án írásban magyarázatot kért, melyre a válasz 2004. január 6-án érkezett. A BTI Hungary Kuoni Utazási Iroda Kft. végsõ ajánlatában megjelölt kedvezmény nem kirívó a többi ajánlathoz képest, ezért magyarázat kérésre nem volt szükség. Álláspontja szerint a Kbt. 57. § (2) bekezdésében elõírt magyarázatkérés a többi ajánlattevõ értesítésének kötelezettségét nem tartalmazza.
<br>Az egyéb érdekeltek a BTI Hungary Kuoni Utazási Iroda Kft. észrevételében kérte az álláspontja szerint megalapozatlan kérelem elutasítását. Elõadta, hogy a bontási jegyzõkönyvbõl ajánlatának érvénytelensége nem állapítható meg, valamint az sem, hogy a 2004. évi teljesítési idõszakra ne tett volna a kedvezmény mértékére ajánlatot. A BTI Kuoni álláspontja szerint a tárgyalásos eljárás sajátossága, hogy módot ad a szerzõdés feltételekrõl történõ tárgyalására, valamint az esetlegesen nem egyértelmû megfogalmazások tisztázására. Elõadta, hogy nem háromoldalú megállapodásokra, és különösen nem a kérelmezõvel kötendõ megállapodásokra alapozva tette meg ajánlatát. Az ajánlat megalapozott a különbözõ légitársaságokkal megkötött és érvényes, kétoldalú megállapodások révén. Az ajánlatkérõ nem írta elõ a háttérmegállapodások becsatolását, dokumentálását. Elõadta továbbá, hogy a BTI Hungary Kuoni Utazási Iroda Kft. nem kereste meg az ajánlattétel során kérelmezõt, mivel megítélése szerint a közbeszerzési eljárás során az egyik ajánlattevõ a másik ajánlattevõvel - háttérben - megállapodást nem köthet, mivel az a verseny tisztaságát sértené.
<br>Az érvénytelenségre vonatkozó kérelmi elemre vonatkozóan elõadta, hogy a kedvezmény mértékére vonatkozóan szabadjegy rendelkezésre bocsátását, árkedvezményekre történõ beszámítását nem ajánlotta meg, ez az iratokból egyértelmûen megállapítható. A kirívóan magas árkedvezmény kérelmi elem vonatkozásában elõadta, hogy a - társaság által tett 18,9%-os kedvezmény - az összegzésbõl is megállapíthatóan - nem tekinthetõ kirívónak, ezért ajánlatkérõt nem terheli a Kbt. 57. § (2) bekezdésében foglalt jogszabályi kötelezettség.
<br>A Döntõbizottság D.82/3/2004. számú ideiglenes intézkedéssel a B és C részajánlat körében a BTI Kuoni Utazási Iroda Kft.-vel ideiglenes intézkedéssel a szerzõdéskötést megtiltotta.
<br>A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a jogorvoslati kérelem megalapozatlan.
<br>A Kbt. 7l. § (2) bekezdése szerint a tárgyalásos eljárás során nem áll fenn az ajánlatkérõnek, illetve az ajánlattevõnek a 48-50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását. Ha az ajánlatkérõ az eljárás eredményét kihirdette, a szerzõdést a felhívás (illetve a dokumentáció) és az ajánlat eredményhirdetéskori tartalma szerint kell megkötni.
<br>A Kbt. 71. § (3) bekezdés második fordulata szerint e törvénynek a nyílt közbeszerzési eljárás lefolytatására vonatkozó egyéb rendelkezéseit a (4)-(6) bekezdésben, valamint a 71/A. és 71/B. §-ban foglalt eltérésekkel kell alkalmazni.
<br>A Döntõbizottság megállapította, hogy az Aeroviva Kft. az eredeti ajánlatában az árkedvezményre nézve azt a vállalást tette, hogy a megvásárolt publikált repülõjegy-díjtételekbõl 2003. december 12-ig 10%-os árkedvezményt biztosít. 2004. január 1-jétõl országosan bevezetésre kerül a légitársaságok által publikált nettó jegyár, melyre minden piaci szereplõ kezelési költséget tehet, azonban ez esetben az Aeroviva Kft. a kezelési költség felszámításától eltekint. Ezt követõen a tárgyalási jegyzõkönyvbõl kitûnõen (8. o.) az ajánlatkérõ rákérdezett az Aeroviva képviselõjétõl a vállalási határidõre, illetve a kedvezménynyújtás alapjára. A végsõ ajánlattételi adatlapon a felemelt 15%-os árkedvezményre vonatkozó ajánlatuk az ajánlati felhívás szerinti, 2004. december 31-i teljesítési határidõ-megjelöléssel történt, és a kedvezménynyújtás alapját is az ajánlati felhívás, valamint a dokumentáció (II. és III. pont) szerint a repülõjegyek árára vonatkoztatva adták meg az elõírásoknak megfelelõen, az ajánlat tehát érvényes volt. A Döntõbizottság álláspontja szerint az ajánlatkérõnek a végsõ ajánlatot kellett figyelembe vennie az érvényességi feltételeknek való megfelelés körében a Kbt. 71. § (2) bekezdésének elsõ fordulata alapján. Továbbá maga az alapajánlat is tartalmazott tartalmi elemet a 2004. január 1-jétõl - 2004. december 31-ig terjedõ teljesítési idõszakra. E tartalmi elem az volt, hogy marad a publikált jegyár és erre nem tesz további költségelemeket az Aeroviva Kft., és így érvényességi követelménynek eleget is tett.
<br>A Döntõbizottság megállapította, hogy a BTI Hungary Kuoni Utazási Iroda Kft. a 2003. december 22-i tárgyaláson és a végsõ ajánlattételi lapon a felhívásban és dokumentációban megjelölt feltételeken kívül egyéb kedvezményeket nem jelölt meg egyik bírálati részszempont vonatkozásában sem. Az elsõ bírálati részszempont vonatkozásában a publikált repülõjegyárakra az A, B, C részajánlattételi körökre az alábbi vállalást tette: az alap- és utólagos extra jutalék 6%-os, míg a háromoldalú megállapodások átlagolt kedvezménymértéke 12,9%-os kedvezmény, azaz mindösszesen 18,9%-os kedvezményt jelölt meg, tehát megfelelt annak az elõírásnak, hogy egy átlagolt kedvezményt kellett megadni a repülõjegyekre vonatkoztatva. A jegyárvisszatérítésre megadott 100%-os visszatérítési lehetõség megadása is a 2. részszempontnak, illetve a dokumentációnak (II. és III. pont) megfelelõen történt. A végsõ ajánlatban más egyéb kedvezmény nem került beépítésre egyik bírálati részszempont vonatkozásában sem.
<br>A Döntõbizottság nem fogadta el a kérelmezõ hivatkozását arra, hogy kizárólag a vele megkötött háromoldalú megállapodás alapján kerülhetett volna megajánlásra a BTI Hungary Kuoni Utazási Iroda Kft. részérõl a kedvezmény. Egyrészt a felhívás és a dokumentáció nem írta elõ e háromoldalú megállapodások megjelölését, csak azt, hogy az IATA-nyilvántartásban szereplõ repülõtársaságok jegyét forgalmazhatják az ajánlattevõk, másrészt elfogadta azt a hivatkozást, hogy az A, B, C relációk többségében nem csak a MALÉV Rt.-vel lehet ilyen megállapodást kötni.
<br>A Kbt. 24. § (2) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.
<br>A Kbt. 57. § (2) bekezdése szerint, ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.
<br>A Döntõbizottság nem találta megalapozottnak a kérelmezõnek a BTI Hungary Kuoni Utazási Iroda Kft. és a Chemol Travel Kft. vonatkozásában az indokolatlan magas árkedvezményekre hivatkozással történõ kérelmi elemét. Az ajánlatkérõ a Kbt. 57. § (2) bekezdése alapján írásban magyarázatot kért a Chemol Travel Kft.-tõl az árkedvezményre vonatkozóan, melyre a cég több indokot is megjelölt, így az általa a légitársaságok részére biztosított 4 milliárd forintot meghaladó forgalmat, melyre tekintettel a kétoldalú és az ajánlatkérõ bevonásával megkötendõ háromoldalú megállapodások, valamint az egyedi üzletpolitikai megfontolások lehetõvé teszik az átlagolt 27%-os kedvezmény biztosítását. A Döntõbizottság a megjelölt indokok alapján nem ítélte a Kbt. rendelkezéseivel ellentétesnek a Chemol Travel Kft.-nek az árkedvezmény mértékére tett vállalását. Ezek alátámasztották, hogy az ajánlat e részének megtételére nem alap nélkül került sor, hanem az adott ajánlattevõ pénzügyi, gazdasági és egyéb feltételrendszere lehetõséget ad az átlagosat meghaladó nagyságú kedvezmény nyújtására.
<br>Önmagában az ajánlatkérõ érdekét szolgáló kedvezõ ajánlati vállalások - amennyiben az ajánlat a beszerzés tárgyára vonatkozó mûszaki leírásnak megfelelõ mûszaki tartalommal teljeskörûen rendelkezik (ennek megfelelt a Chemol Travel Kft. ajánlata) - nem jelenthetik a többi ajánlattevõ vonatkozásában a verseny tisztaságának sérelmét.
<br>A BTI Hungary Kuoni Utazási Iroda Kft. által vállalt 18,9 %-os kedvezmény pedig a többi ajánlathoz képest - amelyek között 15%-os vállalást is tartalmazó volt az Aeroviva Kft. részérõl - nem minõsült kirívóan magas kedvezménynyújtásnak, tehát e körben magyarázat kérése sem volt szükséges az ajánlatkérõ részérõl. A Kbt. pedig nem tartalmaz arra nézve elõírást, hogy az ajánlatkérõnek a magyarázatkérésrõl a többi ajánlattevõt is értesíteni kellene.
<br>A Kbt. 76. § (1) és (2) bekezdése szerint a közbeszerzésekkel kapcsolatos jogorvoslat körében a bizottság hatáskörébe tartozik
<br>a) a közbeszerzési eljárás jogtalan mellõzése miatt indult eljárás lefolytatása;
<br>b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;
<br>c) az ajánlatkérõ döntésével szemben bármely érdekelt által benyújtott kérelem elbírálása.
<br>(2) A bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása.
<br>A Döntõbizottság a kérelmezõnek a fenti két ajánlattevõ ajánlata vonatkozásában az általa állított kirívóan magas kedvezmény teljesíthetõségével kapcsolatos kérelmi elemére nézve rámutat arra, hogy a megkötött szerzõdés teljesítése a Kbt. 76. § (2) bekezdése szerint bírósági hatáskörbe tartozik, illetve a szerzõdésre a Kbt. 75. § (2) bekezdése szerint a Ptk. rendelkezései az irányadóak.
<br>A Döntõbizottság a fenti indokok alapján a Kbt. 76. §-ában biztosított jogkörében eljárva a megalapozatlan kérelmet a Kbt. 88. § (1) bekezdés a) pontja alapján elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja. Budapest,
<br>
<br>Dr. Csanádi Péter s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>