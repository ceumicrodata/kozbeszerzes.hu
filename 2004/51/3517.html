<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3517/2004)
</h2>
<br>1024 Budapest, Margit krt. 85.
<br>Ikt.sz.: D.77/10/2004.
<br>
<br>Tárgy: a Multi-Lingua Kft. jogorvoslati kérelme az Igazságügyi Minisztérium közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõ bizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Multi-Lingua Kft. (1011 Budapest, Bem rakpart 26., képviseli dr. Bálint Éva ügyvéd, 1126 Budapest, Kléh István u. 4. mfszt. 2., a továbbiakban: kérelmezõ) jogorvoslati kérelmének, melyet az Igazságügyi Minisztérium (1055 Budapest, Kossuth tér 4., a továbbiakban: ajánlatkérõ) "európai közösségi joganyag fordítása, valamint magyar jogszabályok angol nyelvre történõ fordítása" tárgyú közbeszerzési eljárása ellen nyújtott be, helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 52. § (2) bekezdés d) pontjára tekintettel az 52. § (1) bekezdését és az 59. § (1) bekezdését, ezért ajánlatkérõvel szemben 2 000 000 Ft, azaz kettõ millió forint pénzbírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Köz beszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.
<br>A Döntõbizottság kötelezi ajánlatkérõt, hogy kérelmezõ részére a határozat kézbesítésétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai és érdemi észrevételei alapján az alábbi tényállást állapította meg:
<br>Ajánlatkérõ a Közbeszerzési Értesítõ 2001. május 16-án megjelent 20. számában tett közzé részvételi felhívást tárgyalásos eljárás megindítására.
<br>A részvételi felhívás 3. a) pontja tartalmazta a beszerzés tárgyát és mennyiségét az alábbiak szerint: európai közösségi joganyag fordítása, valamint magyar jogszabályok angol nyelvre történõ fordítása. A beszerzés mennyisége 27 000 lefordított oldal. A beszerzés tárgyának részletes ismertetését a jelentkezési segédlet és a dokumentáció is tartalmazza. Az ajánlatkérõ a megadott mennyiségtõl a szerzõdéskötés során felfelé legfeljebb 40%-kal eltérhet.
<br>A részvételi felhívás szerint a teljesítés határideje, illetve a szerzõdés idõtartama: a szerzõdés idõtartama a szerzõdéskötéstõl számított 10 hónap, az ajánlatban megadott részhatáridõnek megfelelõen az ajánlatkérõ eseti megrendelései alapján történõ teljesítéssel.
<br>A részvételi felhívás tartalmazta a részvételre jelentkezõktõl a pénzügyi, gazdasági és mûszaki alkalmasságuk igazolására kért adatokat és tényeket, az alkalmasság, illetõleg az alkalmatlanná minõsítés szempontjait.
<br>Ajánlatkérõ már a részvételi felhívásban megjelölte, hogy az összességében legelõnyösebb ajánlatot kívánja kiválasztani az alábbiak szerint:
<br>részszempontok
<br>súlyszámok
<br>- ajánlati ár
<br>80
<br>- vállalt részhatáridõ
<br>20
<br>Adható pontszám mindegyik részszempontra: 1-20-ig.
<br>Ajánlatkérõ a részvételi jelentkezések elkészítéséhez úgy nevezett segédletet is biztosított, amely tartalmazta a feladat meghatározását, a jelentkezések elbírálásának menetét, az útmutatót a jelentkezések elkészítéséhez, a mellékleteket, továbbá idõrendbeli táblázatot.
<br>A részvételi jelentkezés határidejéig 2001. június 1-jéig a következõ cégek nyújtották bejelentkezésüket: Euroscript S.a.r.l., Homonyik Senior & Junior Kft., Németh & Pásztor International Kft., Suprex Kereskedelmi és Szolgáltató Kft. és kérelmezõ.
<br>Ajánlatkérõ a részvételi jelentkezéseket érdemben elbírálta, és 2001. június 14-én a részvételi szakaszt lezáró döntését kihirdette. Ennek alapján az Euroscript S.a.r.l. és a Homonyik Senior & Junior Kft. részvételi jelentkezése érvénytelen a Kbt. 52. § (2) bekezdés d) pontja alapján.
<br>Az alkalmasnak minõsített jelentkezõket ajánlatkérõ az ajánlati felhívás átadásával ajánlattételre felhívta.
<br>Az ajánlattevõk részére ajánlatkérõ dokumentációt is biztosított. A dokumentációban a minõségi garancia körében ajánlatkérõ elõírta, hogy ajánlattevõ köteles térítésmentesen kijavítani a hibás fordítást a fordítás olyan tartalmi sérüléshez vezetõ hibája esetén, amely korrigálása túlmutat a lektori tevékenység keretein. Az ilyen jellegû hibák észlelése a lektorálásra kiírt közbeszerzési eljáráson nyertes ajánlattevõ feladata, amit az ajánlatkérõ közvetít. Az ajánlattevõnek rendelkeznie kell a hiba javításra visszaküldött fordítások térítésmentes és gyors javításához szükséges kapacitással.
<br>Ajánlatkérõ a minõségbiztosítás körében elõírta, hogy az ajánlattevõnek rendelkeznie kell olyan rendszerrel, amely dokumentált folyamatszabályozást ír elõ a fordítandó anyag átvételétõl a végtermék leszállításáig, illetve a hibás termék kijavítását is. Az ajánlatban tételesen be kell mutatni, hogy milyen rendszerrel tudja biztosítani az alábbi követelményeket:
<br>- a fordítási csomag hiánytalanul tartalmaz valamennyi dokumentumot, az egyes dokumentumok teljes terjedelmükben lefordításra kerültek,
<br>- az egyes fordítások útjai nyomon követhetõek, a fordítás aktuális fázisára vonatkozó adatok visszakereshetõk,
<br>- a kiadott fordítások elkészítési határideje betartásának figyelemmel kísérése, az idõbeni teljesítés biztosítása,
<br>- a fordításokra a további lektorálási szintekrõl, valamint a jogi-nyelvi ellenõrzésekbõl érkezõ észrevételeknek a fordítókhoz való visszacsatolása.
<br>A dokumentáció a részhatáridõ körében tartalmazta azt az elõírást, hogy az ajánlattevõnek meg kell adnia, hogy egy 1500 fordított oldal (1500 karakter/oldal szóközökkel) terjedelmû (elméleti) fordítási csomagot, mely maximum 30 jogszabályból áll (5 szakterületet lefedõen), az átadástól számított milyen munkanapokban számított határidõre tud leszállítani az ajánlatkérõnek. A részhatáridõ megadásánál figyelembe kell venni a párhuzamos teljesítéseket és az árajánlatára tekintettel meghatározható beszerzés mennyiségének a vállalt részhatáridõ alapján történõ teljesíthetõségét a szerzõdés idõtartama alatt.
<br>Az ajánlattételi határidõig 2001. július 6-ig valamennyi felkért ajánlattevõ az ajánlatát benyújtotta.
<br>A bontási jegyzõkönyv szerint a részhatáridõt az ajánlattevõk az alábbiak szerint vállalták munkanapban:
<br>Kérelmezõ
<br>4
<br>Németh & Pásztor Kft.
<br>6
<br>Suprex Kft.
<br>9
<br>Az ajánlatkérõ az ajánlattevõkkel 2001. július 11-én tárgyalásokat folytatott oly módon, hogy elõször az ajánlattevõkkel külön-külön, majd együttesen is tárgyalt. A tárgyalás eredményeként a kérelmezõ és a Németh & Pásztor Kft. ajánlatát nem módosította, a Suprex Kft. ajánlatát az ajánlati ár vonatkozásában és a részhatáridõ-vállalás tekintetében is módosította oly módon, hogy a részhatáridõ tekintetében a vállalását egy munkanapban jelölte meg.
<br>Ajánlatkérõ az ajánlatokat elbírálta, majd 2001. július 16-án eredményt hirdetett. A nyertes ajánlattevõ a Suprex Kereskedelmi és Szolgáltató Kft. lett. A nyertes ajánlatot követõ legkedvezõbb ajánlattevõ pedig kérelmezõ.
<br>Kérelmezõ 2001. július 18-án nyújtott be jogorvoslati kérelmet ajánlatkérõ közbeszerzési eljárást lezáró döntése ellen. Kérelmezõ kérte a jogsértés megállapítását, az eljárást lezáró döntés megsemmisítését, ideiglenes intézkedés alkalmazását, ajánlatkérõ kötelezését költségeinek megtérítésére. Kérelme indoklásaként elõadta, hogy ajánlatkérõ megsértette a Kbt. alapelvi rendelkezéseit azáltal, hogy lehetetlen vállalást tartalmazó ajánlatot fogadott el nyertesnek. A nyertes ajánlattevõ a fordítás tekintetében a részhatáridõ vállalását egy munkanapban határozta meg, mely idõtartam alatt a lefordítandó szöveg mennyiségére figyelemmel a teljesítés lehetetlen. Ugyanis a rendelkezésre álló dokumentációból kiderült, hogy a részhatáridõ 1500 fordított oldal terjedelmû csomagra vonatkozik, amely maximum 30 jogszabályból áll öt szakterületet lefedõen. Ebbõl pedig az következik, hogy egy joganyag terjedelme átlagosan 50 oldal, amelyre vonatkozóan a szakmai elõírás, hogy a fordítást egy joganyag vonatkozásában egy-egy fordító végezze el.
<br>Ajánlatkérõ érdemi észrevételében a megalapozatlan jogorvoslati kérelem elutasítását kérte. Elõadta, hogy már a részvételi felhívásában meghatározta a szerzõdés teljesítésére vonatkozó alkalmasság, illetõleg alkalmatlanság szempontjait, amely körében nagy hangsúlyt fektetett arra, hogy az ajánlattevõk a szakemberállományukat mutassák be, amely biztosítékot jelent számukra a megfelelõ minõségi munka elvégzésére. Ennek alapján választották ki a szerzõdés teljesítésére alkalmasnak minõsülõ ajánlattevõket. Az elbírálási szempontok között meghatározásra került a részhatáridõ vállalása, amelynél közölték, hogy az elbírálás során a rövidebb részhatáridõ vállalása minõsül kedvezõbbnek. Ajánlatkérõ által még elfogadhatónak tartott minimális részhatáridõ sem a részvételi, sem pedig az ajánlattételi szakaszban készült írásos dokumentációban rögzítésre nem került, így az értékelés során erre vonatkozó határt az ajánlat kérõnek nem volt módjában meghatározni. Ajánlatkérõ hivatkozott arra is, hogy a Németh & Pásztor Kft. az ajánlattevõkkel folytatott tárgyalások során ajánlatkérõi kérdés nélkül is úgy nyilatkozott, hogy az ajánlatkérõ által meghatározott elméleti fordítási csomag akár 24 óra alatt is lefordítható, azonban így õk nem tudják biztosítani az egységes fordítást és a minõség biztosítását. Emiatt az ajánlatukban tett részhatáridõ-vállalási idõtartamot nem is módosították. Ennek a nyilatkozatnak a tükrében ajánlatkérõ számára nem volt kétséges a 24 órán belüli teljesítés.
<br>Az egyéb érdekeltek részérõl a Németh & Pásztor Kft. álláspontja szerint is az ajánlatkérõ a nyertes ajánlattevõtõl irreális határidõt fogadott el. Álláspontja szerint az adott fordítási munka egy nap alatt is elvégezhetõ, azonban az így elkészült anyag használhatatlan lesz, mivel több fordító végzi a munkát, amely más-más stílust, illetve szóhasználatot eredményez, amely pedig jogszabályfordítás esetén megengedhetetlen. Álláspontja szerint az általuk megajánlott hat munkanap az a határidõ, amely alatt megfelelõ minõségben a munkát el lehet végezni.
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai és érdemi észrevétele alapján megállapította, hogy a jogorvoslati kérelem nem megalapozott, és a D.477/8/2001. sz. határozatban a jogorvoslati kérelmet elutasította.
<br>A döntés ellen kérelmezõ nyújtott be keresetet a Fõvárosi Bíróság 13.K.32.723/2001/7. sz. határozatában a Döntõbizottság határozatát hatályon kívül helyezte, és új eljárás lefolytatására kötelezte.
<br>Az I. fokú bíróság ítéletének indokolásában rámutatott arra, hogy az esélyegyenlõség elve akkor érvényesül, ha az ajánlatkérõ az ajánlatok elbírálása során jogtalan elõnyszerzést egyik ajánlattevõnek sem tesz lehetõvé. Jogtalan elõnyt jelent, ha az ajánlatkérõ egy teljesíthetetlen feltételt vállaló ajánlattevõt a teljesíthetõ feltételt vállaló ajánlattevõvel szemben kedvezõbb elbírálásban részesíti. Az 1 napos teljesítési határidõ elfogadása okkal vetette fel az esélyegyenlõség megsértésének kérdését.
<br>Az ítélet indoklása hivatkozott továbbá arra is, hogy a Magyar Fordítóirodák Egyesületének Etikai Bizottsága szakmai véleménye is alátámasztotta az 1 napos határidõ lehetetlenségét.
<br>Az új eljárásban a Döntõbizottságnak, amennyiben vitatja a Magyar Fordítóirodák Egyesületének Etikai Bizottsága szakmai véleményét, e körben bizonyítási eljárást kell lefolytatnia.
<br>A Fõvárosi Ítélõtábla az I. fokú bíróság ítéletét helyben hagyta. Rámutatott, hogy a közbeszerzések céljával összeegyeztethetetlen és megengedhetetlen eljárás, ha a teljesíthetetlen feltételt vállaló ajánlattevõ a teljesíthetõ feltételt vállalóval szemben elõnyben részesül. A megismételt eljárásban a Kbt. 52. § (2) bekezdés d) pontja vizsgálatára figyelemmel kell lenni.
<br>A Döntõbizottság ennek alapján a jogorvoslati eljárást 2004. február 5-én megindította. Az eljárás megindításáról értesítette a kérelmezõt, ajánlatkérõt és az egyéb érdekelteket a jogorvoslati kérelem, valamint a Fõvárosi Ítélõtábla ítéletének megküldésével.
<br>A kérelmezõ a jogorvoslati kérelmét továbbra is fenntartotta, kérte a jogsértés megállapítását.
<br>Ajánlatkérõ a korábbi jogorvoslati eljárásban, illetõleg a peres eljárásban tett nyilatkozatait továbbra is fenntartotta, ennek alapján kérte a megalapozatlan kérelem elutasítását. A szerzõdés teljesítése idõközben megtörtént, a szerzõdés 10 hónapos idõtartama alatt azonban az elméleti csomagnak teljes mértékben megfelelõ fordítási igény nem jelentkezett, azonban jellemzõ volt a nagy oldalszámú fordítási csomagok rövid határidõre történõ kiadása, melyet a nyertes ajánlattevõ az általa visszaigazolt határidõre mindig leszállított. Az elméleti feltételt leginkább megközelítõ folyamatos teljesítésekbõl példaként hivatkozott arra, amikor 801,5 fordított oldalt kellett 3 munkanap határidõvel leszállítani 6 szakterületet lefedõen 55 jogszabály vonatkozásában. A visszaérkezett dokumentumokból megállapítható volt, hogy egy-egy fordító 3 munkanap alatt 254, 201, 92,5 oldalt fordított le. Elõfordult, hogy egyetlen összefüggõ dokumentumból és annak módosításaiból álló 1861 közlönyoldalból (kb. 3000 fordított oldalból) álló csomag, amely megkövetelte, hogy egyetlen fordító végezze a fordítást. A határidõ 56 munkanapban került megállapításra, tehát egyetlen fordítónak napi 53 oldalt kellett fordítani, ami fordítási kötelezettség egybeesik az elméleti csomag szerint átlagosan egy fordítóra esõ fordítási igénnyel.
<br>A Magyar Fordítóirodák Egyesületének Etikai Bizottsága szakvéleményével kapcsolatosan ajánlatkérõ hivatkozott arra, hogy a magyarországi fordítóknak és fordítóirodáknak csupán egyik szakmai szervezete, a kérelmezõ ügyvezetõ igazgatója az egyesület elnökségi tagja. Ajánlatkérõ hivatkozott továbbá arra, hogy a SUPREX Kft. a tárgyalás során elsõ ízben 0,5 munkanapra módosította az ajánlatát, melyet ajánlatkérõ felhívására gondolt át újra és tette meg ajánlatát 1 munkanapra. A Németh & Pásztor Kft., mint az eljárásban részt vevõ másik ajánlattevõ sem zárta ki az elméleti fordítási csomag 1 nap alatti teljesíthetõségét, így jogszerûen fogadták el a SUPREX Kft. által vállalt teljesítési határidõt. A tárgyaláson a SUPREX Kft. vállalása valamennyi ajánlattevõ számára nyilvánvaló volt, azt a tárgyaláson egyikük sem vitatta és ajánlatukat ennek ismeretében - bár erre lehetõségük lett volna - egyikük sem módosította. Ennek alapján nem indulhattak ki abból, hogy a nyertes ajánlat lehetetlen vállalást tartalmaz.
<br>A Döntõbizottság a nyertes ajánlattevõt is felhívta, hogy az I. fokú bíróság által figyelembe vett szakvéleményre észrevételt tehet, aki ezzel a jogával nem élt.
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem megalapozott.
<br>A Kbt. 79. (1) bekezdése szerint a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 73. § (3) bekezdésében foglaltak szerint a közigazgatási szervet a bírósági ítélet rendelkezései és indoklása köti, annak tartalmát a megismételt eljárás és a határozathozatal során köteles figyelembe venni.
<br>A fenti rendelkezésekre tekintettel a Döntõbizottság az alábbiakat állapította meg:
<br>A Kbt. 24. § (1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.
<br>(2) Az ajánlatkérõnek biztosítania kell az esélyegyenlõséget az ajánlattevõk számára.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 52. § (1) bekezdés szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 59. § (1) bekezdés szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.
<br>A Döntõbizottságnak abban a kérdésben kellett állást foglalnia, hogy a nyertes ajánlattevõ teljesíthetõ vállalást tette-e, amikor 1 munkanapban határozta meg a teljesítési határidõt. Ez 1 munkanap alatt 1500 fordított oldal terjedelmû, maximum 30 jogszabályból álló 5 szakterületet lefedõ fordítási csomag teljesítését jelentette.
<br>A Döntõbizottság áttekintette az ajánlattevõk e körben tett vállalásait is. A kérelmezõ 4, a Németh & Pásztor Kft. 6, míg a SUPREX Kft. eredetileg 9 munkanapot jelölt meg. A SUPREX Kft. a többi ajánlattevõ ajánlatának ismeretében módosította a vállalási határidõt 9 napról 0,5, majd ajánlatkérõ felhívása alapján 1 munkanapra.
<br>A Magyar Fordítóirodák Egyesületének Etikai Bizottsága szakvéleményében az 1 napos teljesítési határidõ vállalását teljesen abszurdnak és utopisztikusnak tekintette. Ezt az álláspontot tükrözte lényegében Németh & Pásztor Kft. álláspontja is, amely önmagában ugyan nem zárta ki, hogy a fordítás 1 nap alatt elkészüljön, azonban azt használhatatlannak minõsítette.
<br>Az ajánlatkérõ a szakvéleményt nem cáfolta meg, önmagában pedig az a körülmény, hogy a kérelmezõ ügyvezetõje a Magyar Fordítóirodák Egyesülete elnökségének tagja, nem kérdõjelezi meg a szakvélemény valóságtartalmát. Ajánlatkérõ nem bizonyította, hogy a vállalás reális, teljesíthetõ 1 nap alatt. A szerzõdés idõközben egyébként teljesült is, azonban a teljesítés során sem került sor olyan helyzetre, hogy 1 nap alatt kellett volna az ajánlatkérõ által meghatározott fiktív fordítási csomagot teljesíteni.
<br>A fentiekbõl következõen ajánlatkérõ olyan ajánlatot fogadott el, amelyben a teljesítési határidõ vállalása irreális volt, így nem felelhetett meg az ajánlati felhívás, illetve dokumentáció elõírásainak, ezért az érvénytelen volt.
<br>Az ajánlatkérõ jogsértõ módon járt el, amikor nem minõsítette az ajánlatot érvénytelennek, ezzel a magatartásával megsértette a Kbt. 52. § (2) bekezdés d) pontjára tekintettel a Kbt. 52. § (1) bekezdését.
<br>Ajánlatkérõ az érvénytelen ajánlatot nyertesként is kihirdette, ez a magatartása pedig a Kbt. 59. § (1) bekezdésének megsértését is eredményezte.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, az f) pont alapján döntött a bírság kiszabásáról és a h) pont alapján rendelkezett a költségek viselésérõl.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A Döntõbizottság a bírság kiszabásánál figyelemmel volt az (5) bekezdésben foglaltakra, arra a körülményre, hogy ajánlatkérõ által tanúsított jogsértõ magatartása eredményezte az érvénytelen ajánlat nyertesként történõ kihirdetését. Az érvénytelen ajánlat nyertesként történõ kihirdetése a Döntõbizottság gyakorlatában súlyos jogsértésnek minõsül. A minimális összegû bírságnál magasabb összegû bírság megállapítását azért tartotta indokoltnak, mert a beszerzés értéke kimagaslóan magas összegû, közel 200 M Ft volt. A bírság mértékét a megengedõ 30% helyett a beszerzés értékének mindösszesen 1%-ban állapította meg. A Döntõbizottság személlyel szemben bírságot nem alkalmazott, ugyanis a becsatolt iratok alapján egyértelmûen nem volt megállapítható, hogy magáért a jogsértõ döntésért személy szerint kit terhel a felelõsség.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 17.
<br>
<br>Dr. Engler Magdolna s. k., Hámori András s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>