<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3680/2004)
</h2>
<br>1024 Budapest, Margit krt. 85.
<br>Ikt.sz.: D.122/5/2004.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás a Magyar Agrárkamara közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõ bizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által a Magyar Agrárkamara (1119 Budapest, Etele út 57., a továbbiakban: ajánlatkérõ) "Egyéni szélessávú internet elérés-telepítés és -szolgáltatás biztosítása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ 2004. február 16-án tájékoztatta a Döntõbizottság elnökét arról, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdés c) pontja alapján a rendelkezõ részben meghatározott tárgyban.
<br>Ezt követõen elõadta, hogy a Kbt. 70. § (1) bekezdés e) pontja alapján a tárgyalásos eljárás alkalmazását megalapozó körülmény az, hogy az ellenszolgáltatás összege és a beszerzéshez kapcsolódó szolgáltatások köre, mértéke elõre nem határozható meg pontosan, a beszerzés összetett, a szerzõdéses feltételek kialakítása csak tárgyalások folyamán lehetséges.
<br>Ismertette, hogy eljárása fedezetét az Informatikai és Hírközlési Minisztériummal kötött támogatási szerzõdés biztosítja. A támogatás nyújtásának célja az információs társadalom kiszélesítése, az állampolgárok szélesebb körének bevonása, illetve az állami szolgáltatások színvonalának és széles körû elérhetõségének javítása információs eszközökkel. Konkrétan az ügyfélszolgálati irodákba telepítendõ 138, valamint a kamara által megjelölt további 62 helyen, összesen 200 új nyilvános eMagyarország Pont kialakítása. A támogatási szerzõdésben kötelezettségként írták elõ, hogy minden telepítési helyen legkésõbb 2004. április 15-ig köteles megkezdeni és 2006. december 31ig folyamatosan biztosítani a teljesítést.
<br>"Gyorsított eljárás indoklása" cím alatt közölte, hogy a fedezet rendelkezésre állásának ideje és a szolgáltatás teljesítéséhez szükséges idõ közötti idõtartam rövidsége miatt a nyílt vagy meghívásos eljárás nem lenne lefolytatható.
<br>A Döntõbizottság részére megküldte az ajánlati felhívását. Ebben választott eljárásfajtaként a Kbt. 70. § (1) bekezdés c) pontját jelölte meg rendkívüli sürgõssége hivatkozással, ugyanakkor az eljárás alkalmazása feltételeinek indokolása körében a Kbt. 70. § (1) bekezdés e) pontját jelölte meg és azt indokolta.
<br>Felhívásában meghatározta a pénzügyi, gazdasági és mû szaki alkalmassági követelményeit, rendelkezett arról, hogy az ajánlatokat a legalacsonyabb összegû ellenszolgáltatás szempontja alapján bírálja el. Ismertette továbbá az eljárása lefolytatásának menetét.
<br>Ajánlattételre az Elender Üzleti Kommunikációs és Szolgáltató Rt.-t, az Axelero Rt.-t, a Hungaro DigiTel Kft.-t, a GTS-Datanet Távközlési Kft.-t és az Enternet 2001. Kft.-t hívta fel.
<br>Csatolta a megkötött támogatási szerzõdést.
<br>Ajánlatkérõ 2004. február 19-én tájékoztatta arról a Döntõbizottság elnökét, hogy módosítja, kiegészíti a közbeszerzési eljárása megindításáról szóló tájékoztatóját.
<br>Eszerint: "a hirdetmény közzététele nélküli tárgyalásos eljárás alkalmazását megalapozó körülmény, hogy a Kbt. 70. § (1) bekezdés c) pontja szerinti feltétel következett be amiatt, hogy a közbeszerzés finanszírozása az IHM által biztosított állami támogatásból történik, melynek feltételeit tartalmazó 8346/2/2004. számú támogatási szerzõdés - melyet 2004. február 13-án kapott ajánlatkérõ kézhez - 2004. április 15. napját jelölte meg teljesítési határnapként".
<br>Ezt követõen taglalta, hogy a tárgyalásos eljárás indokolt a Kbt. 70. § (1) bekezdés e) pontja alapján is.
<br>A Döntõbizottság elnöke 2004. február 27-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból nem állapítható meg egyértelmûen a választott eljárásfajta jogalapjának fennállása.
<br>Indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ írásbeli észrevételében kérte a jogorvoslati eljárás megszüntetését, mert álláspontja szerint jogszerûen folytatta le a közbeszerzési eljárását, a Kbt. 70. § (1) bekezdés c) pontja szerinti feltételek fennállnak. Ajánlatkérõ nem követett el mulasztást.
<br>Ismertette, hogy a támogatási szerzõdés megkötésének folyamatában részt vett, de sem a döntés meghozatalának, sem aláírásának idõpontjára nem volt ráhatása. Ajánlatkérõ a szerzõdést 2003. január 31-én írta alá és személyesen vette át az eljárás gyorsítása érdekében 2003. február 13-án már a támogató által is aláírt támogatási szerzõdést.
<br>Ajánlatkérõ megvizsgálta a beszerzési lehetõségeket, azok lebonyolítási idejét, és annak alapján megállapította, hogy más eljárásfajta lefolytatására nem áll rendelkezésre elegendõ idõtartam. A szerzõdés aláírása (2004. január 31.) és a kötelezõ megkezdés idõpontja (2004. április 15.) alapján összesen 74 nap állt rendelkezésére, a teljesítéshez 35 nap szükséges. Így a közbeszerzési eljárásra - a szerzõdéskötéssel együtt - 35 nap maradna, a minimálisan szükséges 50 nappal szemben. Továbbá még ezen az idõtartamon belül 7 nap szükséges egy központosított közbeszerzés keretében lebonyolított számítógépek és egyéb eszközök üzembe helyezéséhez.
<br>Tájékoztatta a Döntõbizottságot, hogy az ajánlattételi határidõre, 2004. február 18-ra minden felhívott ajánlattevõ benyújtotta az ajánlatát, és ezt követõen lefolytatták a tárgyalásokat és kihirdetésre került az eljárást lezáró döntés. Ajánlatkérõ minden ajánlattevõt alkalmasnak és minden ajánlatot érvényesnek fogadott el, az eljárás nyertese az Elender Üzleti Kommunikációs és Szolgáltató Rt. lett. Ajánlatkérõ 2004. február 23-án kötötte meg a szerelési és szolgáltatási szerzõdést az eljárás nyertesével.
<br>A Döntõbizottság elsõdlegesen az ajánlatkérõ által választott eljárásfajta jogalapját vizsgálta.
<br>A Döntõbizottság ajánlatkérõ által a Döntõbizottság elnöke részére küldött kiegészítõ tájékoztatás és a jogorvoslati eljárás során tett írásbeli észrevétele alapján megállapította, hogy ajánlatkérõ a Kbt. 70. § (1) bekezdés c) pontjára alapította a hirdetmény közzététele nélküli tárgyalásos közbeszerzési eljárását és erre tekintettel a Döntõbizottság ezen eljárásfajta feltételeinek fennállását vizsgálta a jogorvoslati eljárás során.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (1) bekezdés c) pontja szerint: "Az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából."
<br>A Kbt. fenti rendelkezése több együttes feltétel fennállásához köti ezen eljárásfajta alkalmazását.
<br>A Döntõbizottság az alábbi indokokra tekintettel megállapította, hogy a választott eljárásfajta feltételei fennállnak.
<br>A Kbt. fenti elõírása értelmében a rendkívüli sürgõsséget indokló körülmények nem eredhetnek az ajánlatkérõ mulasztásából.
<br>A támogatási szerzõdés 1.5. és 1.6. pontjában rögzítették, hogy az informatikai, távközlés-fejlesztési és frekvenciagazdálkodási célelõirányzat felhasználásának és kezelésének szabályairól szóló 11/2001. (IV. 24.) MeHVM rendelet 3/A. § (1) bekezdés s) pontja alapján a miniszter egyedi döntéssel támogathatja az internet elõterjesztését, melynek alapján - a felek közötti együttmûködési megállapodás szellemében - az IHM vissza nem térítendõ egyedi támogatást nyújt összesen 200 új nyilvános eMagyarország Pont kialakítására.
<br>A Döntõbizottság a 2004. január 31. napján megkötött támogatási szerzõdés rendelkezései alapján megállapította, hogy ajánlatkérõ felé kötelezõ jelleggel került megállapításra az, hogy 2004. április 15-tõl kezdõdõen biztosítania kell a telepítési helyeken a szolgáltatást. Erre tekintettel a rendkívüli sürgõsség vonatkozásában ajánlatkérõ terhére következtetések nem vonhatók le.
<br>A teljesítéshez szükséges hozzávetõlegesen egy hónapos idõtartam figyelembevételével az is egyértelmûen megállapítható, hogy más eljárásfajta lefolytatására nem áll elegendõ idõ a rendelkezésére.
<br>Ajánlatkérõ a támogatási szerzõdés megkötését követõen intézkedett a közbeszerzési eljárása indításáról, így vele szemben mulasztás nem állapítható meg.
<br>A Kbt. 79. (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.
<br>A Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 23.
<br>
<br>Dr. Nagy Gizella s. k., Hámori András s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>