<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type"
 content="text/html; charset=iso-8859-2">
  <title></title>
</head>
<body 
 text="black" link="black" alink="blue" vlink="black">
<h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3745/2004) </h2>
<br>
1024 Budapest, Margit krt. 85. <br>
Ikt.sz.: D.74 /25/2004. <br>
<br>
Tárgy: az OCÉ-Hungária Kft. I. r. és az EURO-PROFIL Szerviz Kft. II. r.
kérelmezõ jogorvoslati kérelme a Pénzügyminisztérium közbeszerzési
eljárása ellen. <br>
<br>
A Közbeszerzési Döntõbizottság (a továbbiakban: Döntõbizottság) a
Közbeszerzések Tanácsa nevében meghozta az alábbi <br>
<br>
HATÁROZAT-ot: <br>
<br>
A Döntõbizottság az OCÉ-Hungária Kft. (1135 Budapest, Hun u. 2., a
továbbiakban: I. r. kérelmezõ) és az EURO-PROFIL Szerviz Kft. (1173
Budapest, Határhalom u. 4., a továbbiakban: II. r. kérelmezõ) által a
Pénzügyminisztérium (1051 Budapest, József nádor tér 2-4., postacím:
1369 Budapest, Pf. 481, a továbbiakban: ajánlatkérõ), "fénymásoló- és
nyomtatókonszolidáció a Pénzügyminisztérium területén" tárgyú
beszerzési eljárása ellen benyújtott jogorvoslati kérelmek alapján
folyamatban levõ jogorvoslati eljárásban az I. r. kérelmezõ
jogorvoslati kérelmének helyt ad, és megállapítja, hogy ajánlatkérõ
megsértette a közbeszerzésekrõl szóló 1995. évi XL. törvény (a
továbbiakban: Kbt.) 2. § (1) bekezdését. A Döntõbizottság megsemmisíti
ajánlatkérõ eljárást indító ajánlati felhívását és azt követõ
döntéseit. A Döntõbizottság a II. r. kérelmezõ jogorvoslati kérelmét
elutasítja. <br>
A Döntõbizottság ajánlatkérõt 2 000 000 Ft (azaz kettõmillió forint)
bírsággal sújtja. <br>
Ajánlatkérõ a bírság összegét a határozat kézhezvételétõl számított 15
napon belül a Közbeszerzések Tanácsa Magyar Államkincstárnál vezetett
10032000-01720361-00000000 számú számlájára köteles befizetni. <br>
Kötelezi a Döntõbizottság ajánlatkérõt, hogy a határozat
kézhezvételétõl számított 15 napon belül fizessen meg az I. r.
kérelmezõ részére 150 000 Ft (azaz egyszázötvenezer forint) igazgatási
szolgáltatási díjat, ezt meghaladóan az eljárás során felmerült
költségeiket a felek maguk viselik. <br>
A határozat ellen fellebbezésnek helye nincs. A határozat
felülvizsgálatát annak kézhezvételétõl számított 15 napon belül
keresettel a Fõvárosi Bíróságtól lehet kérni. A keresetlevelet a
Fõvárosi Bírósághoz címezve, de a Döntõbizottsághoz kell benyújtani. A
keresetlevél benyújtásának a határozat végrehajtására nincs halasztó
hatálya. <br>
<br>
INDOKOLÁS <br>
<br>
A Döntõbizottság a központosított közbeszerzési eljárás, ajánlatkérõ
beszerzési eljárása iratai és a felek nyilatkozata alapján az alábbi
tényállást állapította meg: <br>
A Miniszterelnökség Közbeszerzési és Gazdasági Igazgatósága
(késõbbiekben Központi Szolgáltatási Fõigazgatóság) 2002. december
18-án indította meg részvételi felhívás közzétételével a hirdetmény
közzététele nélküli tárgyalásos közbeszerzési eljárást a központosított
közbeszerzés hatálya alá tartozó és ahhoz önként csatlakozó intézmények
analóg és digitális másoló- és sokszorosító-, valamint
multifunkcionális gépekkel történõ ellátása és kapcsolódó
szolgáltatások teljesítése technológiai know-how platformonkénti
részteljesítésekben az 1054/2000. (VI. 20.) kormányhatározat
normatíváira alapulóan, a szerzõdés teljes idõszaka alatt. <br>
A részajánlat tételét technológiai know-how platformokon lehetõvé
tette. A teljesítés határidejét a szerzõdés megkötésétõl 2004. június
30-ig terjedõ idõtartamban állapította meg. <br>
A Miniszterelnökség Közbeszerzési és Gazdasági Igazgatósága ajánlati
felhívásában és dokumentációjában határozta meg beszerzése pénzügyi,
gazdasági és mûszaki specifikációját. Rögzítette a dokumentáció 6.
oldalán, hogy "a keretszerzõdések tartalmazzák majd az adott szállító
által forgalmazható másoló- és sokszorosítógépeket, valamint a
kiegészítõket, kellékeket és ezek értékét. Ezen termékek és áraik a
keretszerzõdésben meghatározottak szerint változhatnak. A szállítói
termék és árlistáknak a szerzõdés idõtartama alatt a nyilvános
szállítói központosított közbeszerzési weboldalakon szabadon
hozzáférhetõnek kell lenni. <br>
Rendelkezett arról "Projektár" címszó alatt, hogy "ha az intézmény
(vevõ) által tervezett beszerzés összetettebb, a vevõ kérhet, a
szállítónak lehetõsége van többletszolgáltatásokat (az árak
megváltozatása nélkül) vagy akár alacsonyabb árakat (projektár)
ajánlani. Projektár kizárólag a legalább öt alapkészülék és a hozzá
rendelhetõ kiegészítõk bármelyikének vagy a minimum nettó 10 000 000 Ft
átadási áron (végleges, számlázási áron) kalkulált egyszeri megrendelés
esetén alkalmazható. Projektmegrendelések létrejöttéhez az intézmény
(vevõ) és a szállító - a keretszerzõdés feltételeinek megtartásával -
egyedi szerzõdést köt, amelynek feltételeirõl a vevõ és a szállító
köteles (a szállítási feltételek meghatározását követõen, de a
szerzõdés megkötését megelõzõen) írásban tájékoztatni a beszerzõt". <br>
A központosított közbeszerzõ pontosan meghatározta a tájékoztatás
tartalmát kiterjedõen alapgépekre, kiegészítõkre, ár és terméklista
megnevezésére, árakra, rögzítette továbbá a 2. pontban, hogy "az
alapgép és kiegészítõinek projektárba nem tartozó további szolgáltatás
megnevezését, leírását (amennyiben azt a keretszerzõdéses
szervizárlistája nem tartalmazza), az alkalmazott (átadási árhoz
viszonyított kedvezmény mértékét %-ban kifejezve, valamint
projektárat". <br>
A központosított beszerzõ rögzítette a dokumentáció 10. oldalának 2.1.
b) pontjában az általános mûszaki követelmények között, hogy a platform
termékei feleljenek meg minimum 6 normatívának az alábbiak közül: <br>
<br>
<table cellpadding="2" cellspacing="2" border="1"
 style="text-align: left; width: 50%;">
  <tbody>
    <tr>
      <td
 style="width: 50%; text-align: center; vertical-align: middle;">C-01-02-01</td>
      <td
 style="width: 50%; text-align: center; vertical-align: middle;">C-01-01-01</td>
    </tr>
    <tr>
      <td
 style="width: 50%; text-align: center; vertical-align: middle;">C-01-02-02</td>
      <td
 style="width: 50%; text-align: center; vertical-align: middle;">C-01-01-02</td>
    </tr>
    <tr>
      <td
 style="width: 50%; text-align: center; vertical-align: middle;">C-01-02-03</td>
      <td
 style="width: 50%; text-align: center; vertical-align: middle;">C-01-01-03</td>
    </tr>
    <tr>
      <td
 style="width: 50%; text-align: center; vertical-align: middle;">C-01-02-04</td>
      <td
 style="width: 50%; text-align: center; vertical-align: middle;">C-01-01-04</td>
    </tr>
    <tr>
      <td
 style="width: 50%; text-align: center; vertical-align: middle;">C-01-02-05</td>
      <td
 style="width: 50%; text-align: center; vertical-align: middle;">
C-01-01-05</td>
    </tr>
    <tr>
      <td
 style="width: 50%; text-align: center; vertical-align: middle;">C-01-03-01</td>
      <td
 style="width: 50%; text-align: center; vertical-align: middle;">C-01-01-06</td>
    </tr>
    <tr>
      <td
 style="width: 50%; text-align: center; vertical-align: middle;">A-03-00<br>
(dokumentáció szerint)</td>
      <td
 style="width: 50%; text-align: center; vertical-align: middle;">C-01-01-07</td>
    </tr>
    <tr>
      <td
 style="width: 50%; text-align: center; vertical-align: middle;">C-01-04-01</td>
      <td
 style="width: 50%; text-align: center; vertical-align: middle;">C-05-00</td>
    </tr>
  </tbody>
</table>
<br>
&nbsp;A központosított beszerzõ meghatározta a termék fogalmi körét az
alábbiak szerint: "A termékek alatt értjük az alapkészülékeket, az
ezekhez rendelhetõ platformra jellemzõ kiegészítõket, upgrade-elemeket
(pl. finiser, hálózati kártya stb.), kellékanyagokat (toner, starter,
fényhenger, festékezõ modul stb.), valamint a nevesített
szolgáltatáscsomagokat (mint például a karbantartás, pénzügyi termék-
és szolgáltatás-finanszírozás stb.)". <br>
Az általános gazdasági követelmények között rögzítette, hogy: "Maximum
5 éves, a 125/1996. (VI. 24.) kormányrendelet hatálya alá tartozó
intézmények pénzügyi lehetõségeihez igazított termék- és
szolgáltatás-finanszírozási módozatok (mint például a teljes körû
szerviz, bérlet, lízing, outsourcing) szerepeltetése". <br>
A központosított beszerzõ követelményként támasztotta a termékre,
szolgáltatásokra vonatkozóan "Magasabb szintû szolgáltatások" címszó
alatt "ajánlatkérõ megköveteli a bérleti konstrukció termék és ártábla
szerinti megajánlását, és elvárja a másolós piacra jellemzõ minden
olyan szolgáltatás megajánlását, amely a beszerzés, karbantartás vagy
üzemeltetés költségcsökkentését teszik lehetõvé. Ajánlattevõ mutassa be
(maximum 4 oldalban) az általa alkalmazottakat, valamint azok
kalkulációs sémáit". <br>
A központosított beszerzõ 2003. március 21-én hirdette ki az eljárást
lezáró döntését részenként, összesen 10 részteljesítésre az alábbiak
szerint: "Minolta részteljesítésre: Colorspectrum Kft., OCÉ
részteljesítésre: OCÉ Hungária Kft., Toshiba részteljesítésre:
Technotrade Informatika Rt., Ricoh részteljesítésre: Ricoh Hungary
Irodaszerek Kft., CANON részteljesítésre: Mûszertechnika Rendszerház
Kft., Delta Elektronik Kft., SHARP részteljesítésre:
Selectrade-Computer Kft., Kyocera-Mita részteljesítésre: Trendex
Holding Rt., Panasonic részteljesítésre: Trendex Holding Rt., Konica
részteljesítésre: Euro-Profil Szerviz Kft., Xerox részteljesítésre:
Xerox Magyarország Kft. és még kilenc megjelölt ajánlattevõ". <br>
A központosított beszerzõ meghatározta részteljesítésenként a
rendelkezésre álló keretösszeget, ameddig kielégíthetõk a beszerzési
igények. <br>
A központosított beszerzõ 2003 márciusában kötötte meg a nyertesekkel a
keretszerzõdéseket. A keretszerzõdések tartalma azonos volt, az eltérés
a megkötött keretszerzõdések között, azok mellékleteiben volt, melyek
tartalmazták az egyes ajánlattevõk ajánlatának ártábláit, illetve
ajánlatuk vonatkozó részeit. <br>
A keretszerzõdés 2. pontjában kikötötték, hogy a központosított
közbeszerzés személyi hatálya alá tartozó szervezetek, intézmények
egyoldalú jognyilatkozattal, illetõleg a megrendelések teljesítésével
kapcsolatban esetlegesen felmerült intézményspecifikus igények esetén a
jelen keretszerzõdési feltételeket megtartva a minõsített szállítóval
megkötendõ egyedi szerzõdés útján jogosultak a nyertes termékekre,
illetõleg a nyertes minõsített szállító által opcionálisan megajánlott
kiegészítésekre, bõvítésekre, változatokra stb. vonatkozó
beszerzéseiket megvalósítani. Rögzítették a keretszerzõdések 11.1.
pontjában, hogy a keretszerzõdés tárgya analóg és digitális
másolástechnikai eszközök szállítása és kapcsolódó szolgáltatások
teljesítése azzal, hogy a konkrét termékek és árak, a nyújtandó
minimális kedvezmény mértékét, valamint a termékek mûszaki
specifikációját a keretszerzõdés pontosan meghatározott melléklete
tartalmazza. A keretszerzõdések IV. 3. pontja szerint, amennyiben a
megrendelésekben speciális intézményi igények fogalmazódnak meg, ezek
kielégítését is vállalja a minõsített szállító. A speciális igények
kielégítése is a keretszerzõdés szolgáltatási ár- és
kedvezményrendszere alapján történik, az ezt meghaladó igények esetén
minõsített szállító vevõvel egyedi szerzõdést köt. A központosított
beszerzõ kikötötte a keretszerzõdés VI. 3. pontjában, hogy
termékváltás/újtermék-bejelentés nem tehetõ az analóg termékek egyik
kategóriájában, továbbá a szolgáltatások esetén sem. Egyébként a
termékváltás/új termék bevezetése az aktuális árlista benyújtásával és
annak engedélyezésével történhet. <br>
A keretszerzõdés VII. 5. pontja dokumentációval azonosan tartalmazza a
projektárra vonatkozó elõírásokat. <br>
Rögzítették a keretszerzõdés IX. 5. pontjában, hogy a vevõ és a
minõsített szállító a meghatározottaktól eltérõ, a szolgáltatás és
ellátás jellegének megfelelõ ütemezésû, határidejû vagy halasztott
fizetésben is megállapodhat. <br>
A Canon részteljesítésre a Mûszertechnika Rendszerház Kft.-vel és a
Delta Elektronik Kft.-vel megkötött keretszerzõdés 2. számú melléklete
tartalmazza a termékártáblában az alapgépeket, kiegészítõket,
kellékeket, a szervizszolgáltatást és a teljes körû üzemeltetési
szolgáltatást. A 12. számú melléklet vonatkozik a vevõk által
választható magasabb szintû szolgáltatásokra (egyedi dokumentumkezelési
rendszerek, egyéb szolgáltatások, finanszírozások), azok leírására és
áraira. Ennek keretében rögzítésre került: "az ajánlattevõ által
biztosított Outsourcing konstrukciók esetében a vevõk az elkészített
dokumentumok után példányonként fizetnek. A vevõk által fizetendõ
szolgáltatási díjért cserébe az ajánlattevõ biztosítja az összes
szükséges berendezést, kellékanyagot, mûszaki szolgáltatást, valamint
igény esetén a másolópapírt, illetve a feladatok ellátásához szükséges
személyzetet". Közölte a 107. oldalon, hogy a konstrukció árképzése
egyedi, a fizetendõ díj arányos az elkészített másolatok/nyomatok
számával. <br>
A bérleti konstrukció esetében került konkrétan meghatározásra a
fizetendõ ár, havi díj. <br>
A Toshiba részteljesítésre a Technotrade Informatika Rt.-vel kötött
keretszerzõdés termékártáblája az alapgépeket, a kiegészítõket és a
szervizszolgáltatást tartalmazza. <br>
Xerox részteljesítésre a Xerox Magyarország Kft. és társai minõsített
szállítóval kötött keretszerzõdés termék ártáblája az alapgépeket, a
kiegészítõket, a szervizszolgáltatást, a teljes körû üzemeltetési
szolgáltatást tartalmazza. A szolgáltatások között feltüntette még az
analízistámogatást, a megoldáskonzultációt, bérleti konstrukciót. <br>
Ricoh részteljesítésre a Ricoh Hungary Irodaszerek Kft.-vel kötött
keretszerzõdés termékártáblája az alapgépeket, a kiegészítõket, a
szervizszolgáltatást, a teljes körû üzemeltetési szolgáltatást
tartalmazza. Emellett az egyedi szolgáltatások leírása körében
részletezésre került a tartós bérleti konstrukció a havi bérleti díj
kiszámításának közlésével együtt. E körben választhatóként határozta
meg a Facility Managementet is, mint a bérlet és a teljes körû
üzemeltetési rendszer egy még magasabb szintû változatát, amikor
nemcsak berendezés, hanem emberi erõforrás kihelyezése is megvalósul,
különösen házon belüli sokszorosítónál ajánlották. E konstrukcióhoz
árat, alkalmazási feltételeket nem adtak meg. <br>
OCÉ részteljesítésre az OCÉ-Hungária Kft.-vel kötött keretszerzõdés
termékártáblája az alapgépeket, a kiegészítõket, a szervizszolgáltatást
és a bérleti szerzõdés általános feltételeit foglalja magában; az
utóbbi nem tartalmaz árat, illetve árkonstrukciót. <br>
Ajánlatkérõ 2003. december 18-án küldte ki "Ajánlati felhívás
fénymásoló- és nyomtatókonszolidáció a Pénzügyminisztérium területén"
megnevezésû felhívását és dokumentációját a Danka Magyarország Kft., az
Infocopy Kft., a Canon Hungária Kft., a Technotrade Informatikai Rt., a
Lexmark Kft., a Xerox Magyarország Kft., a Ricoh Hungária Kft., az
OCÉ-Hungária Kft. és a Trendex Holding Rt. részére. <br>
Közölte, hogy a Pénzügyminisztérium (továbbiakban: ajánlatkérõ)
ajánlatot kér nyomtatási, valamint fénymásolási igényeinek
központosított szolgáltatás keretében történõ kielégítésére, az MKGI
által korábban lebonyolított központosított közbeszerzési
keretszerzõdésen belül. Kikötötte az 1.2. pontban, hogy a pályázaton az
MKGI-vel keretszerzõdést kötött beszállítók, illetve a
keretszerzõdésben nevesített szállítóik vehetnek részt. Rögzítette a 2.
pontban az ajánlatkérés tárgya vonatkozásában, hogy: "ajánlatkérõ
célja, hogy az ajánlatkérõ által megjelölt mûködési területen a
jelenlegi nyomtató/fénymásoló/faxok/szkennerek helyett egy
nyilvántartási, üzemeltetési és költség szempontból is hatékonyabb,
újabb és korszerûbb mûködési mód kidolgozására kér javaslatot garantált
minõségi szintû outsourcing szolgáltatás keretében". <br>
Ajánlatkérõ a 2.1. pontban határozta meg az ajánlattevõ feladatát.
Közölte, hogy részletes szakmai és kereskedelmi ajánlatot vár az
ajánlattevõktõl az erõforrás-kihelyezés szolgáltatás kialakítására és
mûködésére, és meghatározta annak fõ jellemzõit. Az 5/28. oldalon
határozta meg táblázatos formában az MFD1, MFD2, MFD3 Speciális,
Nyomdai2, Nyomdai2 (alternatív), Színes 1 funkcióra a követelményeit
többek között: fekete/fehér minimum lap/perc, méretkezelés, színes
minimum lap/perc, felbontás dpi, lapadagoló, géptetõ, duplex, elvárt
papírkapacitás, papírtálcák száma szempontok szerint. Elõírta, hogy
másolatok, nyomatok után eszköztípusonként egy díj legyen megadva,
kérte továbbá a költségek részletezését is a beszerzésre, kialakításra,
szolgáltatásra. <br>
Közölte, hogy ajánlatot vár meglévõ gépparkjának teljes/részleges
visszavásárlására. <br>
A szakmai ajánlat vonatkozásában a 2.2.1. pontban elõírta, hogy "az
erõforrás-kihelyezés és SLA-szolgáltatásra, az eszközparkra, a
költségmenedzselõ és a központi teljesítménymenedzselõ rendszerre az
általános szolgáltatási feltételekre és a teljes rendszer kialakítását
megvalósító projektre vonatkozó szakmai javaslatokat, mennyiségi és
minõségi paramétereket kell megadni". Kérte két referencia bemutatását
is. Ajánlatkérõ 2.2.1.1.-2.2.1.4.4. pontok között határozta meg a
szakmai specifikációs követelményeit. A 2.2.1.5. pontban az elvárt
szolgáltatás fõbb elemeit és ajánlatkérõ elvárásait rögzítette.
Ajánlatkérõ a 2.2.2. pontban közölte, hogy a kereskedelmi ajánlatnak
tartalmaznia kell az eszközárakat, vállalási díjakat, javasolt fizetési
konstrukciót, visszavásárlási garanciát és értékét a meglévõ
eszközparkra. A kereskedelmi ajánlatot három futamidõre kérte megadni
erõforrás-kihelyezés szolgáltatásra vonatkozó díjszabás, illetve
fizetési konstrukció mellett. Kérte a költségek részletezését az
ajánlatban a közölt szempontok szerint. <br>
Elõírta, hogy az ajánlatnak tartalmaznia kell az MKGI igazolását,
nevesített MKGI-alvállalkozókat. <br>
Ajánlatkérõ részletesen szabályozta eljárása lefolytatásának menetét.
Megadva az ajánlat kötelezõ tartalmi elemeit, opcionális részként
határozta meg a visszavásárlási garanciát ajánlatkérõ meglévõ
eszközparkjára és a kivásárlási garanciát. Ajánlatkérõ a 3.1.6. pontban
közölte, mely esetekben minõsül eredménytelennek az eljárása, többek
között abban az esetben, ha az ajánlatkérõ az eljárást indoklás nélkül
eredménytelennek nyilvánítja. A 3.1.7. pontban közölte az ajánlatok
elbírálása vonatkozásában: "felügyeleti rendszer 50%, ajánlati ár 50%". <br>
Az ajánlati felhívás kiküldését követõen több felhívott kérdést
intézett az ajánlatkérõhöz. <br>
Az I. r. kérelmezõ 2004. január 9-én kereste meg az ajánlatkérõt,
melyben kifejezésre juttatta, hogy a dokumentáció rendelkezései szerint
a beszerzési igényt az MKGI által kötött keretszerzõdésen belül
kívánják megvalósítani, ugyanakkor az eljárási mód és több pont
rendelkezése ennek ellentmond. E körben hivatkozott arra, hogy
ajánlatkérõ outsourcing szolgáltatás keretében kívánja lecserélni
gépparkját, mely szolgáltatás nem volt része az MKGI által kiírt
közbeszerzési eljárásnak és így a megkötött keretszerzõdéseknek sem. A
megajánlott termékek lehívásának módja, az ajánlatkérés is ellentétes a
keretszerzõdés 2. pontjával, mely értelmében megrendelés keretében
lehet a lehívást realizálni. A dokumentációban az állami normatíváktól
eltérõ mûszaki igényeket, paramétereket fogalmaztak meg. Erre
tekintettel kérdezte, hogy egy új eljárásban való részvételre kérték-e
fel vagy az MKGI-vel kötött keretszerzõdés alapján lehívást kívánnak-e
érvényesíteni. Amennyiben pedig megrendelést érvényesítenek, miért nem
a keretszerzõdés feltételei szerint teszik. Kérte továbbá - többek
között - az értékelési rendszer szempontjainak közlését. <br>
Ajánlatkérõ 2004. január 19-én módosította az ajánlati felhívása,
dokumentációja tartalmát. Nem kérte az MKGI igazolását, de továbbra is
követelményként támasztotta, hogy csak nevesített MKGI-alvállalkozó
lehet bevont ajánlattevõ, törölte az opcionális részre vonatkozó
ajánlattétel lehetõségét. <br>
Ajánlatkérõ a feltett kérdésekre válaszolt és rögzítette, hogy "nem új
pályázatokat, hanem az MKGI-keretszerzõdéseket nem sértõ
projektajánlatokat várunk az ajánlattevõktõl. Az MKGI- keretszerzõdések
tartalmazzák az "emberi erõforrás" bevonását, igaz, hogy nem
számszerûsítve, a szolgáltatási árakban nem szerepel ez a tevékenység.
A keretszerzõdések tartalma és hatálya ajánlattevõként más és más
lehet. Ezt ajánlatkérõ az ajánlati felhívás megküldése elõtt nem
vizsgálta, ezért ajánlattevõ kizárólagos felelõssége annak eldöntése,
hogy ajánlata nem sérti-e keretszerzõdését". <br>
Ajánlatkérõ, - az I. r. kérelmezõ kérdésére adott válaszában - közölte,
hogy nem új eljárást folytat le, hanem az MKGI- keretszerzõdés alapján
folytatja az eljárását, amennyiben a kérelmezõ keretszerzõdése ezt nem
tartalmazza, akkor erre a kérelmezõnek nincs lehetõsége. Az ajánlati
felhívása 2.1. pontjában levõ táblázatban használt funkciómegjelölés
valóban nem egyezik az 1054/2000. (VI. 30.) Korm. határozatban
alkalmazott kategóriamegjelölésekkel. Az egyértelmû megfeleltetés
érdekében megadta, hogy <br>
MFD 1 alatt "D2", <br>
MFD2 alatt "D4", <br>
MFD3 SPECIÁLIS alatt "A", <br>
Nyomdai2, illetve Nyomdai2 (alternatív) alatt "D5", <br>
Színesi alatt "A" kategóriákat értünk. <br>
A visszavásárlásra pedig az ajánlati felhívás módosítása következtében
nincs szükség. <br>
A Canon Hungária Kft. arról tájékoztatta az ajánlatkérõt, hogy a Canon
gyártói platform esetében nem a Canon Hungária Kft., hanem a
Mûszertechnika Kft. és a Delta Elektronik Kft. kötött szerzõdést az
MKGI-vel. <br>
Az ajánlatkérõ közölte a Canon Hungária Kft.-vel, hogy amennyiben õk az
ajánlatkérést nem ítélik teljesíthetõnek az MKGI-vel kötött szerzõdés
alapján, de a Canon platformon van olyan szerzõdési rész, amely alapján
ajánlat adható, akkor a Canon Hungária Kft. gondoskodjon arról, hogy az
ajánlatkérés feltételeinek megfelelõ vállalkozás adjon ajánlatot. <br>
A II. r. kérelmezõ 2004. február 2-án jelezte az ajánlatkérõ felé, hogy
tudomására jutott, hogy a Pénzügyminisztérium beszerzése során
ajánlattételi felhívással keresett meg beszállítókat a központosított
közbeszerzési keretszerzõdés alapján. Kérte, hogy számára is
biztosítsák a beszerzésben való részvétel lehetõségét. <br>
Ajánlatleérõ 2004. február 9-i keltezésû levelében arról tájékoztatta a
II. r. kérelmezõt, hogy az intézmények nem kötelezhetõk arra, hogy
minden keretszerzõdéssel rendelkezõ gyártó- platformtól ajánlatot
kérjenek. Közölte továbbá, hogy amennyiben a most kért ajánlatok
alapján nem lesz eredményes az eljárása, úgy kér a II. r. kérelmezõtõl
is ajánlatot. <br>
Az ajánlatkérõ által meghatározott határidõre, 2004. február 6-ra hat
ajánlattevõ nyújtott be ajánlatot: a Danka Kft., a Mûszertechnika
Rendszerház Kft.-Delta Elektronik Kft. (közös ajánlat), a Ricoh Hungary
Kft., a Technotrade Informatikai Rt., a Xerox Magyarország Kft. és az
I. r. kérelmezõ. Ajánlatkérõ az ajánlatokat 2004. február 9-én
felbontotta. <br>
Az I. r. kérelmezõ 2004. február 2-án nyújtotta be a jogorvoslati
kérelmét, majd hiánypótlást követõen D.74/2004. szám alatt indította
meg a jogorvoslati eljárást a Döntõbizottság. <br>
A II. r. kérelmezõ 2004. február 16-án nyújtotta be a jogorvoslati
kérelmet, melyet a Döntõbizottság D.93/2004. szám alatt indított meg. A
Döntõbizottság a két jogorvoslati eljárást D.74/2004. szám alatt
egyesítette. <br>
Az I. r. kérelmezõ tárgyaláson pontosított jogorvoslati kérelmében két
ok miatt kérte jogsértés megállapítását. <br>
Az elsõ kérelmi eleme arra vonatkozott, hogy ajánlatkérõ nem
folytathatja le beszerzési igénye kielégítését központosított
közbeszerzési eljárás keretén belül. A központosított keretszerzõdés
alapján csak a keretszerzõdésben pontosan meghatározott konkrét
berendezések és kapcsolódó szolgáltatások beszerzése valósítható meg.
Jelen esetben ajánlatkérõ beszerzési igénye outsoursing szolgáltatásra
vonatkozott, melyet nem tartalmaz a központosított keretszerzõdés. A
központosított közbeszerzési eljárásnak a tárgyát álláspontja szerint
termékek és az azokhoz kapcsolódó szolgáltatások képezték, az
outsoursing önálló szolgáltatási forma, ezért nem tartozik a
központosított közbeszerzési eljárás beszerzési tárgyához. Erre a
közbeszerzési értékhatár alatt folytathatna le ajánlatkérõ beszerzési
eljárást, az értékhatár felett viszont köteles közbeszerzési eljárást
lefolytatni. <br>
A második kérelmi elemében azt kifogásolta, hogy ajánlatkérõ a
központosított közbeszerzési eljárás feltételrendszeréhez képest
szigorúbban, illetve másként határozta meg a mûszaki
követelményrendszerét. A központosított közbeszerzési eljárás az állami
normatívákat megállapító 1054/2000. (VI. 30.) Korm. határozat
elõírásain alapult. Ehhez képest ajánlatkérõ attól eltérõen adta meg
igényét, mely kérelmi elemét a 2004. március 3-án benyújtott írásbeli
beadványában az alábbiak szerint pontosított: <br>
<br>
Ajánlatkérõi igény, b) A normatíva elõírásai: <br>
i) 1200 dpi felbontás, i) Nincs korlátozva <br>
ii) legalább 6 papírbemeneti tálca, ii) Nincs korlátozva <br>
iii) 5000 lap papírkapacitás, , iii) Min. 1000 lap <br>
iv) A3 + papírméret (305 x 457 mm) , iv) DIN A3 (297 x 420 mm) <br>
<br>
<br>
Az I. r. kérelmezõ álláspontja szerint ajánlatkérõ beszerzési eljárása
sérti az esélyegyenlõség elvét is azzal, hogy egyes esetekben -
álláspontja szerint - másolópapírral együtt kérte az ajánlattételt
azáltal, hogy a másolás költségének a megadását másolópapírral együtt
is értette. A másolópapír-beszerzés más központosított közbeszerzési
eljárásban történt, és azon más személyi kör is vett részt. <br>
Hivatkozott továbbá arra, hogy maga az outsourcing kifejezés is
mindössze két platform keretszerzõdésében szerepel, és ajánlatkérõ
mûszaki követelményrendszere alapján csak egy beszállító tehetne eleget
az igények kielégítésének. <br>
Jogorvoslati kérelmében elõadta, hogy ajánlatkérõ felhívásának a
tartalma nem volt számára egyértelmû, ezért kért tõle tájékoztatást,
melyet 2004. január 19-én vett át. Ezt az idõpontot jelölte meg
tudomásra jutásának idõpontjaként. Kérte ideiglenes intézkedésként az
eljárás felfüggesztését. <br>
A II. r. kérelmezõ jogorvoslati kérelmében azt sérelmezte, hogy
ajánlatkérõ nem hívta fel ajánlattételre a beszerzési eljárásában. A
II. r. kérelmezõ is a központosított közbeszerzési eljárás nyertese
lett a Konica részteljesítés vonatkozásában, vele is kötött
keretszerzõdést az MKGI. Ajánlatkérõ eljárása sérti a Kbt. 24. § (1) és
(2) bekezdésében meghatározott alapelveket, a verseny tisztaságát,
nyilvánosságát és az esélyegyenlõséget. Hivatkozott továbbá arra, hogy
2002. szeptember 30-a és december 2-a között egy berendezésüket
térítésmentesen helyezték ki tesztelésre az ajánlatkérõhöz, mely
hibátlanul üzemelt. Így ajánlatkérõ kizárása a részvételi lehetõségbõl
erre tekintettel sem érthetõ. <br>
Kérte ideiglenes intézkedésként az eljárás felfüggesztését. <br>
Ajánlatkérõ kérte a jogorvoslati kérelmek elutasítását. <br>
Írásbeli beadványaiban és tárgyalási nyilatkozatában is egyértelmûen
azt közölte, hogy ajánlatkérõ nem folytat le új közbeszerzési eljárást,
hanem a központosított közbeszerzési eljárásban megkötött
keretszerzõdések alapján kívánja beszerzési igényét kielégíteni. <br>
Írásbeli észrevételében ismertette az outsourcing lehetséges
értelmezését a gyakorlatban, majd taglalta saját ajánlati felhívásának
a rendelkezéseit. Tárgyalási nyilatkozatában kiemelte, hogy beszerzési
igénye olyan outsourcing szolgáltatásra vonatkozik, mellyel
biztosítható az ajánlatkérõ teljes igényének (gépek, üzemeltetés,
személyi állomány) a kielégítése méghozzá akként, hogy
költséghatékonyan valósuljon meg olyan elszámolás, díjfizetés mellett,
amely a másolatok számához igazodik. Kérte ugyan felhívásában a
költségek részletezését (pl. bérlet, üzemeltetés stb.), ez azonban csak
a megalapozott ajánlattétel ellenõrzésére szolgált, ettõl függetlenül a
másolatok számához igazodó díjfizetéssel kíván megállapodást kötni.
Álláspontja szerint a központosított közbeszerzési eljárás kiterjedt az
out sourcing szolgáltatásra is, ezt a dokumentáció a termék fogalmánál,
illetve a részletezésben tartalmazta. Azt elismerte, hogy általában a
központosított közbeszerzési eljárásban a személyi hatálya alá tartozó
intézmények igényeinek kielégítése általában a mellékletekben meglevõ
terméklisták alapján valósul meg. A keretszerzõdés IV. 3. pontja
ugyanakkor lehetõséget ad speciális intézményi igények kielégítésére
méghozzá akként, hogy egyedi szerzõdés megkötésére is sor kerülhet.
Ajánlatkérõ hivatkozott a keretszerzõdés VII. 5. pontjára, a
projektárra, illetve projektajánlatokra is. E szabályozás alapján
szerinte lehetõség van többletszolgáltatásokat is megajánlani és a
projekt- megrendelések esetén egyedi szerzõdést kötni. Megítélése
szerint jelen esetben fennállnak a projektajánlat kérésének feltételei,
mert ajánlatkérõ ötnél több eszközt kíván beszerezni, így kérhet
projektárat vagy többletszolgáltatást. <br>
Elõadta, hogy beszerzési eljárása indítása elõtt nem vizsgálta meg a
keretszerzõdéseket olyan szempontból, hogy mely tartalmaz outsourcing
szolgáltatást, de ettõl függetlenül csak attól az ajánlattevõtõl
elégítené ki igényét, akinek a keretszerzõdése és annak mellékletei
alapján erre jogszerû lehetõsége van. Konkrétan hivatkozott arra, hogy
a Canon gyártói platform keretszerzõdésének 7. számú mellékletében az
egyedi rendszerek, szolgáltatások, finanszírozások körében ismertetésre
került, hogy "komplex szolgáltatások biztosítása eszköz és
humánerõforrás- kihelyezéssel (outsourcing szolgáltatások)". Továbbá a
Ricoh gyártói platform keretszerzõdésének 8. számú mellékletében a 3.
pontban szintén rögzítésre került a Facility Management, mely
tartalmazza az emberierõforrás-kihelyezést is. <br>
Közölte, hogy valóban nem szerencsés az ajánlati felhívása egyes
részeinek a megfogalmazása, illetve túl is szabályozta beszerzési
igénye kielégítését, de tartalmában nem kívánt új közbeszerzési
eljárást lefolytatni. <br>
Hivatkozott arra is, hogy az ajánlatok bekérése szervezett tájékozódás
és információgyûjtés volt a kiválasztás megalapozásához. <br>
Ajánlatkérõ álláspontja szerint mûszaki szempontból sem sértette meg a
központosított közbeszerzési eljárás szabályait. A központosított
közbeszerzési eljárás a vonatkozó állami normatíván alapult, mely az
alapkövetelményeket határozta meg. Ehhez képest nem jogsértõ, ha
többlet mûszaki igénye van. A mûszaki igénye a keretszerzõdésekben
meghatározott termékekre vonatkozik, továbbá a keretszerzõdések
rendelkezései alapján lehetõség van termékváltásra, és így is
megvalósítható beszerzési igénye kielégítése. Így nem fedi a valóságot
azon I. r. kérelmezõi hivatkozás, hogy csak egy minõsített szállító tud
a kiírásnak megfelelõ berendezést szállítani. <br>
Ajánlatkérõ tájékoztatta arról a Döntõbizottságot, hogy beszerzési
eljárását a jogorvoslati eljárás során is folytatta, és folyamatosan
küldte meg a Döntõbizottság részére az annak során keletkezett
iratokat. Ajánlatkérõ 2004. február 16-án a benyújtott ajánlatok
pontosítására hívta fel az ajánlattevõket, megadva az általános és
kiegészítõ információkat ahhoz, melynek mellékletét képezte a
módosított, a kitöltötten benyújtandó táblázat. <br>
Ebben szintén kérte a díjak, költségek részletezését és a havi díj
meghatározását. Két esetben a bruttó FF, illetve színes nyomat A/4-es
lapra vetített költségénél kérte papírral megadni az ajánlatot, melyhez
zárójelben hozzáfûzte, hogy nem kötelezõ. Ez szintén tartalmazza az
outsourcingot és az emberi erõforrást is. <br>
Írásbeli észrevételében kiemelte, hogy 2004. február 16-án módosította
felhívása specifikációját is, mely szerint nem szükséges már 8000 lap
kapacitás, és ennek megfelelõen módosul a papírtárcák száma is. <br>
Ajánlatkérõ részére újabb kérdéseket tettek fel, melyeket megválaszolt.
Ennek során azt a tájékoztatást adta, hogy beszerzési igénye nem
vonatkozik papírbeszerzésre, csak tájékoztató jelleggel kérte, hogy
papírral együtt is adják meg a költséget, de ezt sem kötelezõ jelleggel
kérte. A papírt az ajánlatkérõ biztosítaná a szolgáltatáshoz. <br>
A Ricoh Hungary Kft., a Xerox Magyarország Kft., a Mûszertechnika
Rendszerház Kft. nyújtott be ajánlatkiegészítést, pontosítást. <br>
Ajánlatkérõ 2004. március 8-án tájékoztatta arról a Döntõbizottságot és
az eljárásában részt vevõket, hogy beszerzési tárgyában a döntést, az
eredményhirdetést a jogorvoslati kérelmek elbírálásáig, de legfeljebb
30 napig elhalasztja, kérte az ajánlatok érvényességének megerõsítését.
Ajánlatkérõ részére a Xerox Magyarország Kft., a Technotrade
Informatikai Rt., a Ricoh Hungary Kft., a Mûszertechnika-Rendszerház
Kft. tett nyilatkozatot ajánlata érvényességi idejének 30 napos
meghosszabbításáról. <br>
A jogorvoslati eljárás során bejelentette a Döntõbizottság részére,
hogy megállapította: a Danka Magyarország Kft. nem minõsül minõsített
szállítónak a központosított közbeszerzési eljárásban. Erre tekintettel
2004. március 8-án tájékoztatta õt arról, hogy az eljárás további
részében nem vehet részt. <br>
Ajánlatkérõ becsatolta azt az okiratot, melyben az I. r. kérelmezõ a
benyújtott ajánlata vonatkozásában 2004. március 10-én tájékoztatta õt
arról, hogy álláspontja szerint ajánlatkérõ eredeti, illetve módosított
elõírásai kizárják cégüket az ajánlattevõi körbõl. Hivatkozott ebben
arra is, hogy nem szerepel az MKGI-val kötött keretszerzõdésben az
ajánlatkérés tárgya, az outsourcing, illetve a meghatározott mûszaki
paraméterek, és erre tekintettel nem kívánnak újabb módosított
ajánlatot tenni. <br>
Ajánlatkérõ becsatolta a Központi Szolgáltatási Fõigazgatóság részére
küldött megkeresését és az arra adott 2004. március 16-i keltezésû
választ. A Központi Szolgáltatási Fõigazgatóság ebben ismertette, hogy
a bérlet és az üzemeltetés mint termék szerepel a központosított
közbeszerzés hatályos fénymásolós keretszerzõdései árlistáiban. Az
emberi erõforrás nem szerepel a termékek között. Az eszközszállítás
mellett természetesen csak abban az esetben és mértékben szerepelnek
ezek a szolgáltatások, amilyen mértékben azt a nyertes ajánlattevõ az
adott platformon meg tudta ajánlani. Rögzítette, hogy - véleménye
szerint - az outsourcing egy ügyfélérzékeny szolgáltatásfajta, melynek
tartalmára, terjedelmére a piac nem alkalmaz sablon- megoldásokat.
Közölte, hogy az ajánlatkérõ mint a központosított közbeszerzés hatálya
alá tartozó intézmény az érvényben levõ keretszerzõdések alapján
végezheti beszerzési igénye ki elégítését olyan elemekre, amelyek a
szerzõdések terméklistáiban megtalálhatók. A keretszerzõdésekben nem
szereplõ termékek, szolgáltatások igénybevételére csak saját
hatáskörben történõ - tehát keretszerzõdéseken kívül - beszerzés
keretében van mód. <br>
Ajánlatkérõ álláspontja szerint a II. r. kérelmezõ vonatkozásában
jogsértést nem követett el. A központosított közbeszerzési eljárás
szabályai alapján nem kötelezettsége minden egyes gyártó platformtól
ajánlat, megrendelés kérése, fenntartotta a korábban a II. r. kérelmezõ
részére adott írásbeli válaszában foglaltakat. <br>
A Döntõbizottság az alábbi indokokra tekintettel megállapította, hogy
az I. r. kérelmezõ jogorvoslati kérelme alapos. <br>
A Kbt. 1. § és 2. §-a határozza meg a közbeszerzési törvény hatálya alá
tartozó ajánlatkérõket és beszerzéseket. A Pénzügyminisztérium a Kbt.
1. § a) pontja alapján a Kbt. személyi hatálya alá tartozik. A
beszerzése tárgyára és az általa a Döntõbizottság részére megadott
becsült értékére tekintettel a Kbt. 2. § (1) bekezdése alapján erre a
beszerzésre kötelezõ közbeszerzési eljárást lefolytatni. <br>
A Kbt. 3. § (1) bekezdése értelmében a kormány a Magyar Közlönyben
közzétett határozatával a közbeszerzések központosított eljárás
keretében történõ lefolytatását rendelheti el az általa irányított
szervezetek vonatkozásában, meghatározva annak személyi és tárgyi
hatályát, valamint az ajánlatkérésre jogosult költségvetési szervet. <br>
A központosított közbeszerzési eljárás egy speciális közbeszerzési
eljárás, amelyre vonatkozó részletes szabályokat a Kbt. 3. § (4)
bekezdése és a 96. § (1) bekezdés b) pontja alapján a 125/1996. (VII.
24.) kormányrendelet (továbbiakban: kormányrendelet) állapítja meg. <br>
A központosított közbeszerzési eljárás rendeltetése, hogy az egyes
intézmények helyett a központi beszerzõ folytatja le a központi
közbeszerzési eljárást, ennek keretében kerül meghatározásra a
megkötött szerzõdésben a beszerzési igény kielégítésének
feltételrendszere (ár, minõség, mennyiség stb.). Az egyes intézmények
erre tekintettel már csak a tényleges teljesítés folyamatában vesznek
részt oly módon, hogy a megállapított feltételrendszer mellett kérik a
szerzõdésben meghatározott tárgyakra beszerzési igényük kielégítését a
szállítóktól. <br>
A Kbt. fenti rendelkezéseinek összevetése alapján megállapítható, hogy
a költségvetési szervek vagy a Kbt. 3. § (1) bekezdése alapján a
központosított közbeszerzési eljárás szabályai szerint tudják
biztosítani beszerzési igényeik kielégítését, vagy amennyiben nem
terjed ki az adott beszerzésre a központosított eljárás
szabályrendszere, illetve arra vonatkozóan nincs érvényes és hatályos
központi keretszerzõdés, akkor kötelesek a Kbt. általános szabályai
szerint lefolytatni a közbeszerzési eljárást. <br>
Az egyértelmûen megállapítható, hogy a Pénzügyminisztérium a
központosított közbeszerzés személyi hatálya alá tartozó költségvetési
szerv. <br>
A Döntõbizottságnak jelen jogvitában abban a kérdésben kellett állást
foglalni, hogy a Pénzügyminisztérium beszerzési igényének kielégítése
megvalósítható-e a központosított közbeszerzési eljárás szabályai
alapján, vagy arra a közbeszerzési eljárás általános szabályai alapján
kell lefolytatni közbeszerzési eljárást. <br>
A kormányrendelet 1. § (1) bekezdése elõírja, hogy a központosított
közbeszerzés személyi hatálya alá tartozó költségvetési szervek a
központosított közbeszerzési eljárás körébe tartozó árubeszerzéseik és
szolgáltatás megrendelései során kötelesek a rendelet szabályai szerint
eljárni. <br>
A kormányrendelet 5. § (4) bekezdése szerint az intézmény és nyertes
ajánlattevõ köteles megtartani a keretszerzõdés feltételeit beszerzési
igényeik kielégítése során. <br>
A kormányrendelet 3. § (1) bekezdése értelmében az 1. számú melléklet
állapítja meg a kiemelt termékek jegyzékét. <br>
A Döntõbizottság megállapította, hogy a melléklet rendelkezése alapján
"irodatechnikai berendezések, tartozékaik, a mûködésükhöz szükséges
kellékanyagok és szolgáltatások másoló- és sokszorosítógépek" a
központosított közbeszerzési eljárás hatálya alá tartozik. <br>
A Döntõbizottság megállapította, hogy a központosított közbeszerzési
eljárást a beszerzõ, a Miniszterelnöki Hivatal Közbeszerzési és
Gazdasági Igazgatósága - a Pénzügyminisztérium által is beszerezni
kívánt tárgyban - lefolytatta és 2004. június 30-ig terjedõen kötötte
meg know-how platformonként a keretszerzõdéseket a nyertesekkel,
összesen 10 részteljesítésre, a fentiekben ismertetettek szerint. <br>
A keretszerzõdések mindegyike azonosan tartalmazza a szerzõdések
általános szabályozását, és az egyes szerzõdések mellékleteiben
állapították meg az ártáblákat, a konkrét beszerzési tárgyakat, az
ellenértéket. <br>
A Döntõbizottság jelen jogorvoslati eljárás keretében sem a
központosított közbeszerzési eljárást, sem az annak alapján megkötött
keretszerzõdéseket nem vizsgálta. A megkötött érvényes és hatályos
keretszerzõdésekhez a Döntõbizottság és a felek is kötve voltak,
vannak. A Döntõbizottság ezért a megkötött keretszerzõdések alapján
vizsgálta ajánlatkérõ beszerzési igénye kielégítését. <br>
A kormányrendelet 5. § (3) bekezdés e) pontja és a megkötött
keretszerzõdések rendelkezése alapján az intézményi igények kielégítése
megvalósulhat egyoldalú jognyilatkozattal vagy a nyertes ajánlattevõvel
szerzõdés megkötése útján. <br>
A Döntõbizottság összevetette ajánlatkérõ outsourcingra vonatkozó -
fentiekben ismertetett (egyszeri díjfizetés melletti szolgáltatás, mely
magában foglalja a gépeket, a szervizelést, a személyi erõforrást,
pénzügyi konstrukciót stb.) - beszerzési igényét a központosított
közbeszerzési eljárás alapján megkötött azon keretszerzõdések
tartalmával, akiket ajánlatkérõ felhívott, és akik ajánlatot nyújtottak
be. <br>
A Döntõbizottság megállapította, hogy az ajánlattevõk keretszerzõdései
és azok mellékletei nem tartalmaznak olyan ártáblát, amely az
outsourcing szolgáltatásra vonatkozna. Nem került tehát meghatározásra
az ártáblában ez a szolgáltatás, annak feltételrendszere, ellenértéke,
díja. <br>
Erre tekintettel a Döntõbizottság megállapította, hogy egyoldalú
jognyilatkozattal, a gyakorlatban lehívással a Pénzügyminisztérium nem
tudja a központosított közbeszerzési eljárás alapján beszerzési igényét
kielégíteni. <br>
A Döntõbizottság - ajánlatkérõ hivatkozására - vizsgálta azt a kérdést
is, hogy a keretszerzõdések általános rendelkezései, illetve egyes
keretszerzõdések mellékletének nem konkrét hivatkozásai alapot
nyújtanak-e ajánlatkérõ beszerzési igénye kielégítésére a
központosított közbeszerzési eljárás keretein belül. <br>
A Döntõbizottság határozata 3. és 4. oldalán ismertette a
keretszerzõdések azon pontjait (2. pont, IV. 3. pont, VII. 5. pont és
IX. 5. pont), melyek arra vonatkozóan tartalmaznak rendelkezést, hogy
lehetõség van speciális intézményi igények kielégítésére, projektárak
kérésére. <br>
A Döntõbizottság álláspontja szerint a keretszerzõdések fenti pontjai
önmagukban nem nyújtanak jogalapot arra, hogy annak alapján
megvalósítható legyen valamely költségvetési szerv beszerzési igényének
kielégítése. Ezek ugyanis nem tartalmazzák azokat a minimális tartalmi
elemeket, amelyek szükségesek, hogy a központosított közbeszerzési
eljárás keretében a teljesítés megvalósítható legyen. A keretszerzõdés
fenti pontjainak a rendeltetése, hogy az egyébként konkrétan az
ártáblában már rögzített feltételeken kívül vagy azok mellett tovább
specifikálják a teljesítés folyamatát, egyediesítve az egyes
intézmények beszerzési igényeihez. Azonban az általános rendelkezések
nem helyettesíthetik, nem pótolhatják a mellékleteknek a központosított
közbeszerzési eljárás során történõ megállapítását. Ebben az esetben
ugyanis az egyes intézményi beszerzõk ténylegesen azon tárgyakra le nem
folytatott közbeszerzési eljárás nélkül, illetve közbeszerzési
eljárásban nem rögzített feltételek mellett elégíthetnék ki beszerzési
igényüket. <br>
A Döntõbizottság vizsgálta azon keretszerzõdéseket is - nevezetesen a
Mûszertechnika-Rendszerház Kft.-vel és a Delta Elektronik Kft.-vel, a
Ricoh Hungary Irodaszerek Kft.-vel kötötteket -, amelyek mellékletei
valamilyen formában tartalmazzák az outsourcing szolgáltatást. A
vizsgálat alapján a Döntõbizottság megállapította, hogy egyik
keretszerzõdésben, illetve mellékleteikben sem került meghatározásra
konkrét feltételrendszer (pl. ár, díj, idõintervallum, mely gépekre
vonatkozik). <br>
A Döntõbizottság álláspontja szerint erre tekintettel ezek a
keretszerzõdések is a fentiek szerint ítélendõk meg. A mellékletek
fentiekben ismertetett minimális tartalma nem nyújt jogalapot arra,
hogy az egyes intézményi beszerzõk maguk határozhassák meg egyedi
megállapodásukban a beszerzési igényük kielégítésének teljes
feltételrendszerét. <br>
A Döntõbizottság megítélése szerint az intézményi beszerzõk sem a
Kbt.-ben, sem a kormányrendeletben nem kaptak felhatalmazást arra, hogy
a központi beszerzõ helyett maguk határozzák meg a beszerzési igényeik
kielégítésének feltételrendszerét. Erre tekintettel a Döntõbizottság
álláspontja szerint jogsértõen járt el az ajánlatkérõ. A becsatolt
keretszerzõdések és mellékleteik alapján ugyanis egyértelmûen
megállapítható, hogy nem állnak fenn beszerzési igénye kielégítésének a
központosított közbeszerzési eljárás keretében való kielégítési
feltételei, nem tudja egyoldalú nyilatkozattal azokat lehívni, és
azokra nem köthetõ speciális megállapodás sem. <br>
A Döntõbizottság álláspontja szerint az sem alapozza meg ajánlatkérõ
eljárását, hogy a keretszerzõdések VI. 3. pontja elvileg lehetõséget
biztosít termékváltásra. Jelen esetben egyrészt nem történt ilyen
termékváltás, másrészt a keretszerzõdés ezen pontja kifejezetten
kizárja szolgáltatások esetében új termék beszerzését. <br>
A Döntõbizottság álláspontja szerint nem alapos az ajánlatkérõ azon
hivatkozása sem, hogy csak piackutatást, tájékozódást folytatott.
Ajánlatkérõ elõadása ellentétes az okirati bizonyítékokkal. Az ajánlati
felhívása, dokumentációja, a benyújtott ajánlatok alapján azt lehet
megállapítani, hogy ajánlatkérõ indított és folytat egy beszerzési
eljárást. Ajánlatkérõ az eljárását nem szüntette meg, így ez az állapot
jelenleg is fennáll. <br>
A Döntõbizottság a fentiekben részletesen megindokolta, hogy
ajánlatkérõ a központosított közbeszerzési eljárás szabályai és a
megkötött keretszerzõdések alapján nem tudja kielégíteni a jogszabályi
elõírásokat betartva a beszerzési igényét. <br>
Ugyanakkor tényként állapítható meg, hogy fennáll, folyamatban van egy
beszerzési eljárása. <br>
A Döntõbizottság álláspontja szerint ajánlatkérõ erre a beszerzési
eljárásra, miután saját maga a Kbt. 1. § a) pontja alapján a Kbt.
személyi hatálya alá tartozik, köteles lett volna közbeszerzési
eljárást indítani, mivel beszerzési igénye a Kbt. 2. § (1) bekezdése
alapján annak tárgyára és értékére tekintettel a Kbt. tárgyi hatálya
alá tartozik. Így ajánlatkérõ megsértette a Kbt. 2. § (1) bekezdését
akkor, amikor nem közbeszerzési eljárást indított beszerzési igénye
kielégítésére. E magatartásával megvalósította a közbeszerzési eljárás
mellõzését. <br>
Az I. r. kérelmezõ jogorvoslati kérelme nem idõ elõtti, ajánlatkérõ
indított és folytat egy eljárást, a jogellenes állapot fennáll. A Kbt.
79. § (9) bekezdése kifejezetten kimondja a közbeszerzési eljárás
mellõzésére, hogy megindítható a jogorvoslati eljárás. Az ellenkezõ
jogértelmezés ahhoz vezetne, hogy nem lehetne megakadályozni a jogsértõ
eljárások befejezését, jogellenes szerzõdések megkötését. <br>
A Döntõbizottság a Kbt. 76. § (1) bekezdés a) és b) pontjában
meghatározott jogkörében eljárva a Kbt. 88. § (1) bekezdés d) pontja
alapján állapította meg a rendelkezõ részben meghatározott jogsértést.
A Döntõbizottság a Kbt. 88. § (1) bekezdés c) pontja alapján
semmisítette meg ajánlatkérõ eljárást indító és azt követõ döntéseit. <br>
Az I. r. kérelmezõ pontosított további kérelmi elemében kifogásolta az
ajánlatkérõ által megadott mûszaki specifikációt. A Döntõbizottság
álláspontja szerint e kérdés már nem vizsgálható figyelemmel arra, hogy
ajánlatkérõ az outsourcing szolgáltatási igényét központosított
közbeszerzési eljárás keretén belül jogszerûen nem elégítheti ki. <br>
Megjegyzi a Döntõbizottság, hogy a központosított közbeszerzési eljárás
keretén belüli beszerzéssel a mûszaki specifikációnak önmagában nincs
kiemelt szerepe. A beszerzési igények kielégítése ugyanis az
ártáblákban megajánlott termékekbõl valósítható meg. <br>
A "papírbeszerzéssel" kapcsolatban pedig azt állapította meg a
Döntõbizottság, hogy ajánlatkérõ ezt nem írta elõ kötelezõ jelleggel. <br>
A II. r. kérelmezõ jogorvoslati kérelmét az alábbi indokokra
tekintettel nem ítélte alaposnak a Döntõbizottság. <br>
Sem a Kbt., sem a kormányrendelet rendelkezései nem tartalmaznak arra
vonatkozó elõírást, hogy az egyes intézmények beszerzésük esetén
kötelesek lennének a konkrét lehívást, megrendelést megküldeni minden
egyes központosított keretszerzõdéssel rendelkezõnek. Erre tekintettel
nem jogsértõ az, ha az egyes intézmények nem minden keretszerzõdéssel
rendelkezõ részére küldenek megrendelést. Így a II. r. kérelmezõ
elõterjesztett jogorvoslati kérelme nem alapos. Jelen esetben arra
tekintettel sem alapos a II. r. kérelmezõ jogorvoslati kérelme, mert a
Döntõbizottság a fentiekben megállapította, hogy ajánlatkérõ beszerzési
igénye nem elégíthetõ ki a központosított közbeszerzési eljárás
keretein belül. <br>
A Döntõbizottság a fenti indokokra tekintettel a Kbt. 88. § (1)
bekezdés a) pontja alapján utasította el a II. r. kérelmezõ
jogorvoslati kérelmét. <br>
A Döntõbizottság a Kbt. 88. § (1) bekezdés f) pontjának kötelezõ
rendelkezése alapján döntött a bírság kiszabásáról. <br>
E szakasz szerint a Döntõbizottság bírságot szab ki az e törvény
szabályait megszegõ, illetõleg a nyilvánvaló jogsértés ismeretében
szerzõdést kötõ szervezettel és a jogsértésért, illetve a
szerzõdéskötésért felelõs személlyel, illetõleg a szervezettel
jogviszonyban álló, a jogsértésért felelõs személlyel és szervezettel
szemben. <br>
A Kbt. 88. § (4) és (5) bekezdése az alábbiak szerint szabályozza a
bírság kiszabásának alapvetõ elveit. <br>
A (4) bekezdése szerint a bírság mértéke a közbeszerzés értékének
legfeljebb harminc százaléka, de legalább a jogsértõ cselekmény
elkövetésének idõpontjában hatályos éves költségvetési törvényben
meghatározott összeg. Ez jelenleg 1 000 000 Ft, magánszemélyek esetében
100 000 Ft. <br>
Az (5) bekezdése szerint a bírság összegét az eset összes körülményére
- így különösen a jogsérelem súlyára, a közbeszerzés tárgyára és
értékére, az eljárást segítõ együttmûködõ magatartására, az e törvénybe
ütközõ magatartás ismételt tanúsítására - tekintettel kell
megállapítani. Ha a jogsérelem a közbeszerzési eljárás jogtalan
mellõzésével valósul meg, a kiszabandó bírság legalább a bírság
minimális összegének kétszerese. <br>
A Döntõbizottság a jogsértés reparálhatóságára tekintettel a
közbeszerzési eljárás mellõzésénél irányadó minimális bírságot, 2 000
000 Ft-ot szabta ki. <br>
Ajánlatkérõ bejelentette, hogy felelõsségi okiratot nem készített
(miután álláspontja szerint nem közbeszerzési eljárást folytatott le).
Erre tekintettel a Döntõbizottság a rendelkezésre álló okirati
bizonyítékok alapján nem tudott megalapozott következtetést levonni a
személyi felelõsségre. <br>
A Döntõbizottság a Kbt. 88. § (1) bekezdés h) pontja alapján
rendelkezett az eljárási költségek viselésérõl. <br>
A Döntõbizottság a jogorvoslati eljárás során ideiglenes intézkedést
nem hozott, mert annak a Kbt. 82. § (2) bekezdésében meghatározott
feltételei nem álltak fenn. <br>
A bírósági jogorvoslatot a Kbt. 89. § (1) bekezdése biztosítja. <br>
<br>
Budapest, 2004. március 25. <br>
<br>
Dr. Nagy Gizella s. k., Székelyné Bihari Mária s. k., <br>
közbeszerzési biztos közbeszerzési biztos <br>
<br>
Dr. Engler Magdolna s. k., <br>
közbeszerzési biztos <br>
<br>
<br>
<br>
</body>
</html>
