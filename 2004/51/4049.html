<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (4049/2004)
</h2>
<br>
<br>3.Kf.27.022/2003/9.
<br>
<br>A Fõvárosi Ítélõtábla a dr. Katona Miklós ügyvéd (1054 Budapest, Alkotmány u. 27.) által képviselt Országos Egészségbiztosítási Pénztár (1139 Budapest, Váci út 73. ) felperesnek a dr. Csanádi Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében - amely perbe az alperes pernyertessége érdekében a dr. Feskovics Erzsébet ügyvéd (1023 Budapest, Zsigmond tér 10.) által képviselt INTHERA Kereskedelmi és Vállalkozó Szervezõ Kft. (1222 Budapest, Háros u. 103.) beavatkozott - a Fõvárosi Bíróság 13.K.32.992/2001/9. sorszám alatt 2002. április 11. napján hozott ítélete ellen az alperes részérõl 10. sorszám, a felperes részérõl 11. sorszám alatt elõterjesztett fellebbezésére, valamint a Fõvárosi Ítélõtábla elõtt a beavatkozó részérõl 4. sorszám alatt elõterjesztett csatlakozó fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét részben megváltoztatja és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 50 000 (ötvenezer) forint elsõ és másodfokú perköltséget.
<br>Kötelezi a felperest, hogy 15 napon belül fizessen meg az alperesi beavatkozónak 30 000 (harmincezer) forint elsõ és másodfokú perköltséget.
<br>A fellebbezési illetéket az állam viseli.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>A felperes mint ajánlatkérõ a veleszületett vérzékenység kezelésére szolgáló készítmények beszerzésére az 1999. április 1-jétõl június 30-ig terjedõ idõszak közötti szükséglet kielégítésére a Kbt. 70. § b) pontja alapján hirdetmény közzététele nélküli tárgyalásos eljárást kezdeményezett. Ajánlati felhívását 1999. április 20-án közvetlenül megküldte nyolc vállalkozás részére. A felhívás 3. a) pontja a beszerzés tárgyát és mennyiségét a 2/1995. (II. 8.) NM rendelet (a továbbiakban: R.) 7. számú melléklet szerinti, a veleszületett vérzékenység kezelésére szolgáló nevesített készítményekre hivatkozva határozta meg, megjelölve az egy betegségtípusra, azon belül több faktorhiányra vonatkozó szükségletet. Az 1999. április 27-i ajánlattételi határidõre három ajánlat érkezett. A felperes tárgyalást folytatott az ajánlattevõkkel, ennek során közölte a beavatkozóval, hogy az általa ajánlott és az 1999. április 19-i felperesi megrendelésre a tárgyalás napján le is szállított 100 000 NE Fandhi készítményt magasabb minõségi kategóriába tartozó készítménnyel váltja ki, a leszállított mennyiség ellenértékét kiegyenlíti, de ennél nagyobb mennyiséget nem rendel. Ennek közlése után csak a másik két ajánlattevõvel folytatta a tárgyalást. A felperes mindhárom ajánlattevõt nyertesnek hirdette ki, a beavatkozót az általa korábban leszállított mennyiségû Fandhi készítményre. A szerzõdések összértéke 449 M Ft-ot tett ki.
<br>A beavatkozó jogorvoslati kérelme és az alperes elnökének indítványa alapján indult jogorvoslati eljárásban az alperes D.79/18/1999. számú határozatában megállapította, hogy a felperes megsértette a Kbt. 24. § (1) bekezdését, valamint a Kbt. 26. § (1) bekezdésére figyelemmel a 70. § b) pontját. Egyebekben a jogorvoslati kérelmet elutasította. Az ajánlatkérõnek a kérelmezõre vonatkozó eljárást lezáró döntését megsemmisítette. A jogsértések miatt a felperessel szemben 8 millió Ft bírságot szabott ki. Határozatának indokolásában kifejtette, hogy a Kbt. 70. § b) pontja szerint nem volt helye tárgyalásos eljárásnak, és a felperes által a jogorvoslati tárgyaláson hivatkozott sürgõsség sem indokolhatta a tárgyalásos eljárást, mert a folyamatos ellátás biztosítására köteles felperes saját mulasztására hivatkozva az utólagos beszerzést nem tehette jogszerûvé, annál is inkább, mert a jogszabályi rendelkezések nem írtak elõ negyedévenkénti megrendelést. Rámutatott, hogy a Kbt. 70. § b) pont alkalmazásának csak akkor lehet helye, ha csak egy és kizárólag egy meghatározott személy képes az adott szerzõdést teljesíteni, és a teljesítés kizárólagosságát a beszerzés tárgyával kapcsolatban fennálló mûszaki-technikai sajátosságok, mûvészi szempontok vagy kizárólagos jogok védelme teremti meg. A veleszületett vérzékenység kezelésére számos készítményt forgalmaznak, maga a hivatkozott R. 7. sz. melléklete is több készítményt nevesít, ezek gyártóit és forgalmazóit egyaránt alkalmasnak kell tekinteni a szerzõdés teljesítésére. A VIII. faktor kezelésére hat készítmény, ebbõl következõen a szerzõdés teljesítésére is hat személy alkalmas. Ezért nem teljesült az a feltétel, hogy csak egy személy képes az adott szerzõdés teljesítésére. Az nem indokolja a 70. § b) pontjának alkalmazását, hogy minden terméknek csak egy gyártója van, mert több gyártó van, aki ugyanarra a felhasználási célra alkalmas terméket állít elõ, ily módon a termékek egymással helyettesíthetõk. Jogszerûtlennek minõsítette a beavatkozó kizárását, mert arra csak a Kbt. 5
<br>
<br>2. § (2) bekezdése és az 53. § (1) bekezdése alapján lett volna lehetõség, de a felperes sem az ajánlat érvénytelenségét, sem az ajánlattevõ kizárásának okát nem állapította meg. Azzal, hogy indokolatlanul megszakította a tárgyalást a beavatkozóval, korlátozta az esélyegyenlõséget. Azzal a magatartásával pedig, hogy õt részben nyertesnek nyilvánította, súlyosan megsértette a verseny tisztaságát deklaráló Kbt. 24. §-át.
<br>A felperes keresetében az alperes határozatának felülvizsgálatát, elsõdlegesen a jogsértés megállapításának és a bírság kiszabásának mellõzését, másodlagosan a kiszabott bírság összegének jelentõs mérséklését kérte.
<br>Az elsõfokú bíróság ítéletében a keresetnek részben helyt adott és az alperes határozatát részben megváltoztatva, a verseny tisztaságának megsértését mellõzte, egyben a bírság mértékét 3 000 000 Ft-ra mérsékelte. Egyebekben a felperes keresetét elutasította. Az elsõfokú bíróság ítélete ellen mindkét peres fél fellebbezett. A Magyar Köztársaság Legfelsõbb Bírósága Kf.VI.37.776/2000/8. számú végzésével az elsõfokú bíróság ítéletet hatályon kívül helyezte és az elsõfokú bíróságot a per újabb tárgyalására és újabb határozat hozatalára utasította arra alapítottan, hogy az ítélet indokolása hiányos és ellentmondásos, nem felel meg a polgári perrendtartásról szóló 1952. évi III. törvény (a továbbiakban: Pp.) 221. § (1) bekezdésben írt követelménynek, a bírság mérséklésénél pedig nem tûnnek ki a mérlegelés szempontjai. Iránymutatásában elõírta, hogy a megismételt eljárásban a tényállás kimerítõ tisztázását követõen a kereset tárgyában a Pp. 213. § (1) bekezdése alapján kell dönteni és annak a Pp. 221. § (1) bekezdés szerinti indokát kell adni.
<br>A megismételt eljárásban mindkét peres fél fenntartotta korábbi nyilatkozatait, beavatkozóként perbe lépett a jogorvoslati kérelem elõterjesztõje.
<br>Az elsõfokú bíróság ítéletében az alperes határozatát a 8 millió forint bírságra vonatkozó részében hatályon kívül helyezte és az alperest e körben új eljárásra kötelezte, ezt meghaladóan a felperes keresetét elutasította. A keresetben hivatkozott eljárási szabálysértéseket értékelve megállapította, hogy azok részben nem állnak fenn, részben pedig nem hatottak ki az ügy érdemi eldöntésére. Ítéletében leszögezte, hogy a felperes a hirdetmény közzététele nélküli tárgyalásos eljárás alkalmazását a Kbt.70. § b) ponttal indokolta, ezért a bíróságnak is csak az ott írt feltételek fennállását kellett vizsgálnia. Elemezte a Kbt. 70. § b) pontjának feltételeit, és megállapította, hogy az R. 7. sz. melléklete a veleszületett vérzékenység kezelésére szolgáló tíz olyan készítményt nevesít, amelyek - ajánlatkérõi szûkítés hiányában - egyaránt alkalmasak a beszerzés részbeni teljesítésére. A felperes maga is nyolc lehetséges ajánlattevõnek küldte meg az ajánlati felhívását, de a felperesi hivatkozásnak megfelelõen a készítményenkénti egy gyártó, ill. forgalmazó vállalkozások számításba vétele is azt mutatja, hogy a cégek köre nem volt teljes. Akkor járt volna el a felperes helyesen, ha olyan eljárásfajtát választ, amely biztosítja a 7. sz. mellékletben felsorolt készítmények gyártói és forgalmazói számára a versenyben való részvétel lehetõségét és a megajánlható készítmények minõségi összehasonlítását.
<br>Álláspontja szerint a felperes megsértette a verseny tisztaságának alapelvét, amikor a Fandhi készítmények vonatkozásában a közbeszerzési eljáráson kívül leszállított mennyiségre hirdette ki õt az eljárás nyertesének. Ugyanez az eljárás sérti a Kbt. 52. §-át és az esélyegyenlõség alapelvét is, mert a beavatkozó érvényesnek tekintett ajánlatát szakmai kifogásokra hivatkozással ténylegesen figyelmen kívül hagyta, látszólag nyertesnek hirdette ki, holott az ajánlatot valójában nem értékelte. Mindezek alapján megállapította, hogy a felperes megvalósította az alperes határozatában írt jogsértéseket. A bírság vonatkozásában kifejtette, hogy kiszabásának jogalapja fennáll, de az alperes az azt megalapozó körülményeket határozatában nem nevesítette, ezért annak megalapozottsága és jogszerûsége nem állapítható meg.
<br>Az elsõfokú bíróság ítélete ellen bejelentett fellebbezésében az alperes az ítéletnek az alperesi határozat hatályon kívül helyezésére vonatkozó rendelkezésének megváltoztatását és a felperes keresetének teljes egészében történõ elutasítását kérte. A bírságra vonatkozó ítéleti megállapításokat megalapozatlannak tartotta, mivel a határozat meghozatalakor hatályos Kbt. 88. § (1) bekezdés f) pontján és a (4) bekezdésen kívül a kiszabható bírság mértékére, a kiszabásnál irányadó, az azt megalapozó körülményekre és szempontokra vonatkozó jogszabályi elõ írás a Kbt.-ben nem volt. Az alperes határozata rögzítette a jogsértés súlyát, a beszerzés értékét, tehát a történeti tényállásra és a hatályos jogi szabályozásra tekintettel jogszerû volt.
<br>A felperes fellebbezése az elsõfokú bíróság ítéletének hatályon kívül helyezésére irányult. Az ítélet kiegészítését, illetve pontosítását tartotta szükségesnek, mert az eljárási szabálysértések közül az ítélet nem tett említést arról a kérelemrõl, amely az alperes elnökének egy televízió hírmûsorában az érdemi vizsgálatot megelõzõen az ügy érdemében tett nyilatkozatát kifogásolta. Az elsõfokú bíróság megállapításával szemben a jogorvoslati eljárással kapcsolatban nem jogi álláspontja kifejtésének hiányát rótta fel, hanem a Kbt. 70. § b) pontjának alkalmazhatóságát szakmai szempontból alátámasztó szakmai véleménye kifejtésének hiányát. Érdemben megismételte mind a Kbt. 70. § b) pontja alkalmazhatóságával, mind a Kbt. 24. § sérelmével kapcsolatban kifejtett álláspontját. Utalt arra, hogy a megismételt eljárásban a bíróság érdemi bizonyítást nem folytatott le, a Legfelsõbb Bíróság által feltárt ellentmondásokat nem oldotta fel, ítélete önmagában is ellentmondásos, hiányos és pontatlan.
<br>A beavatkozó csatlakozó fellebbezésében az elsõfokú bíróság ítéletének megváltoztatását, az ítélet bírságra vonatkozó részének hatályon kívül helyezését és ebben a körben az alperes új eljárásra kötelezésének mellõzését és perköltség megállapítását kérte. Arra hivatkozott, hogy az alperes határozatának meghozatalakor hatályos Kbt. a bírság kiszabásának egyetlen feltételét, nevezetesen a Kbt. szabályainak megszegését írta elõ, amelyet mind az alperes, mind az elsõfokú bíróság megállapított. Egyéb törvényi feltételt a Kbt. nem jelölt meg, a bírság kiszabásánál irányadó szempontokat csak a 2002. január 1-jétõl hatályos 2001. évi LXXIV. törvény iktatta be.
<br>Az alperes fellebbezési ellenkérelmében a felperes keresetének teljes elutasítását kérte. Álláspontja szerint az elsõfokú bíróság választ adott a felperes eljárási kifogásaira akkor, amikor kimondta, hogy az eljárásjogi szabálysértés okán hatályon kívül helyezésre csak akkor kerülhet sor, ha az az ügy érdemére vonatkozik és a perben nem orvosolható. Az alperes határozatában az ügy érdemében tett megállapításokat az elsõfokú bíróság is osztotta, az ügyet érdemben elbírálta, az elsõfokú ítélet hatályon kívül helyezésének nincs jogi indoka.
<br>A felperes fellebbezése nem alapos, az alperes fellebbezése és az alperesi beavatkozó csatlakozó fellebbezése alapos.
<br>A Fõvárosi Ítélõtábla a Pp. 249. § (2) bekezdése értelmében elrendelt bizonyításkiegészítés keretében ismételten meghallgatta az alapeljárásban már tanúvallomást tévõ dr. Miskovits Esztert, és a tanú vallomása eredményeként az elsõfokú bíróság által megállapított tényállást részben kiegészítette. Az így kiegészített tényállás alapján az elsõfokú bíróság döntését és a levont jogkövetkeztetéseket az alperesi határozatnak a bírság kiszabására vonatkozó részének kivételével megalapozottnak találta.
<br>Helyesen hivatkozott arra az elsõfokú bíróság, hogy a felperes a tárgyalásos eljárás alkalmazását a Kbt. 70. § b) pontjára alapította, ezért a bíróság csak az e pontban írt feltételek fennállását vizsgálhatta. A Kbt. 70. § b) pont értelmében akkor van helye a tárgyalásos eljárás alkalmazásának, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni. Ebbõl következõen két feltételnek kell megfelelni e tárgyalásos eljárás választása során, úgymint kizárólag egy meghatározott személy, és csak ez az egy személy legyen képes a szerzõdés teljesítésére, továbbá ezt a kizárólagosságot a beszerzés tárgyához kapcsolódóan fennálló mûszaki-technikai, mûvészeti szempontok vagy a kizárólagos jogok védelme teremtse meg. Az alperes nem zárta ki annak lehetõségét, hogy a beszerzés tárgya szerinti, az ajánlati felhívásban felsorolt betegségek kezelésére szolgáló készítmények a Kbt. 70. § b) pontja szerinti szempontokhoz képest speciális jellege ellenére e pontba sorolható legyen, ha egyébként a törvényi feltételeknek megfelel. Ezért a továbbiakban az volt vizsgálható, hogy ez okból kizárólag csak egy személy képes-e teljesíteni. Helyesen állapította meg az elsõfokú bíróság, hogy a törvényi feltételek hiányában a tárgyalásos eljárás e formájának választása azért nem volt indokolt, mert a veleszületett vérzékenység kezelésére nem csak és kizárólag egy készítmény alkalmas, hanem számos készítmény, amelyeket a R. 7. számú melléklete nevesít. Az ajánlati felhívás hat faktorhiány gyógykezelésének szükségletére vonatkozott, és ez az R.-bõl megállapíthatóan tíz készítménnyel volt lefedhetõ. Ezt a megállapítást támasztja alá a tanú vallomása is, mert a R. 7. sz. mellékletének 12. pontjában felsorolt készítmények és az ajánlati felhívás elétárása után úgy nyilatkozott, hogy adott faktorhiányú betegség gyógyítására több készítmény is alkalmas, például az ajánlati felhívás elsõ pontjában feltüntetett - az alperesi határozatban is külön ne
<br>vesített - VIII. faktorhiányban szenvedõ betegek kezelésére a Fandhi készítményen kívül alkalmas a Humafactor 8 készítmény is. Az a körülmény, hogy minden terméknek csak egy gyártója van, még nem ad alapot a Kbt. 70. § b) pontjának alkalmazására és annak sincs relevanciája e Kbt. rendelkezés szempontjából, hogy a kezelõorvos által egy adott gyógyszer alkalmazására beállított beteg ritkán és csak indokolt esetben vált készítményt. Önmagában az a tény, hogy egy adott készítmény kiváltására lehetõség van, már megalapozza az egy faktorszámot érintõ betegségen belül alkalmazható készítmények egymással történõ helyettesíthetõségét. Kényelmi, a beteg szervezetében rejlõ vagy anyagi szempontok indokolhatják egy jól bevált készítményhez való ragaszkodást, de ez nem befolyásolja azt a megállapítást, hogy adott faktorhiányban szenvedõ betegség gyógykezelésére több készítmény alkalmas, egymással indokolt esetben helyettesíthetõ. Erre tekintettel nem állapítható meg a Kbt. 70. § b) pontja szerinti eljárás választásának indokoltsága, ezért helyesen fogadta el az elsõfokú bíróság az alperes érvelését a Kbt. 70. § b) pontban foglalt feltételek hiányára, amely a Kbt. 26. § (1) bekezdésének sérelmét is megalapozta.
<br>Ugyancsak helyes volt az elsõfokú bíróság érvelése a tekintetben, hogy a felperes megsértette a Kbt. 24. § (1) bekezdésében megfogalmazott, a verseny tisztaságának biztosítására vonatkozó kötelezettségét. Tényként volt megállapítható ugyanis, hogy a felperes a beavatkozó által a közbeszerzési eljárás keretén kívül, azt megelõzõen megrendelt és az 1999. április 27-i tárgyalási nap délelõttjén leszállított 100 000 NE egységi Fandhi készítményt bevonta a közbeszerzési eljárásba annak ellenére, hogy e szállítmány nem volt, nem lehetett a beavatkozó ajánlatának része. A felperes a Fandhi készítményre vonatkozó minõségi kifogásra tekintettel a beavatkozó ajánlatát lényegében kizárta a további eljárásból, ám döntésének a Kbt. 52. § (2) bekezdése és 53. § szerinti indokolását mellõzte. Csak a korábbi megrendelés elõteljesítése miatt vonta be az eljárásba a beavatkozó ajánlatát, ezzel a magatartásával pedig megsértette a Kbt. 24. § (1) bekezdését.
<br>Nem osztotta a Fõvárosi Ítélõtábla a felperesnek az eljárási szabálysértések tárgyában hivatkozott fellebbezési kérelmét sem. Az elsõfokú bíróság az eljárási szabályok sérelmének összegzéseként mindenre kiterjedõen állapította meg a mellõzés okait, ezzel az eljárási szabályok megsértésére vonatkozó tény állást teljes körûvé tette.
<br>Nem értett egyet a másodfokú bíróság az elsõfokú bíróságnak az alperesi határozat bírságra vonatkozó hatályon kívül helyezõ rendelkezésének indokaival. Helyesen hivatkozott arra az alperes, hogy a határozat meghozatalakor hatályos normaszöveg az alperesnek arra biztosított lehetõséget, hogy az alkalmazandó jogkövetkezmények körében bírságot szabjon ki az e törvény szabályait megszegõ szervezet vagy a szervezettel jogviszonyban álló, a jogsértésért felelõs személlyel szemben. A Kbt. 88. § (4) bekezdése szerint bírság kiszabására csak akkor kerülhet sor, ha a bizottság a közbeszerzési eljárást lezáró döntést vagy a közbeszerzési szerzõdés megkötését követõen az eljárás jogellenességét állapította meg, továbbá ha az (1) bekezdés e) pontja szerint az ajánlattevõt eltiltotta a közbeszerzési eljárásban való részvételtõl. A bírság mértéke a közbeszerzés értékének legfeljebb harminc százaléka, de legalább ötszázezer forint. Az alperes határozatának e két feltételnek kell megfelelnie, és ennek a követelménynek az alperes határozata eleget is tesz, részletesen tartalmazza továbbá valamennyi jogsértést, melyek az összegszerûség meghatározása során jelentõséggel bírnak. A mérlegelés szempontjait - mint arra az alperesi beavatkozó is helyesen hivatkozott - csak a 2001. évi LXXIV. törvény 151. § (1) bekezdése állapította meg 2002. január 1-jétõl hatályosan, az ezt követõen megkezdett beszerzésekre és az azokkal kapcsolatban kérelmezett, kezdeményezett vagy hivatalból indított jogorvos lati eljárásokra alkalmazandóan. A jogsértés megállapítására a Kbt. 88. § (4) bekezdésében írt okból került sor, a beszerzés 449 millió forintos összértékére tekintettel a bírság annak 30%-át - amely 234,7 millió forint lett volna - nem haladta meg, de meghaladta a minimumként elõírt 500 000 Ft-ot, így nem volt indoka a határozat ezen része hatályon kívül helyezésének.
<br>Mindezek alapján a Fõvárosi Ítélõtábla az elsõfokú bíróság ítéletét a Pp. 253. § (2) bekezdés értelmében részben megváltoztatta és a felperes keresetét elutasította.
<br>A sikertelenül fellebbezõ felperest a Pp. 78. § (1), (2) és 79. § (1) bekezdése alapján kötelezte az alperes részére a felmerült együttes elsõ és másodfokú perköltség megfizetésére.
<br>Az alperesi beavatkozó részére megállapított perköltség a Pp. 83. § (1) bekezdésén alapul. Az összeg megállapításánál a Fõvárosi Ítélõtábla figyelemmel volt arra, hogy a beavatkozó az alapeljárásban nem vett részt.
<br>A feljegyzett kereseti és fellebbezési illetéket az illetékekrõl szóló 1990. évi XCIII. törvény (a továbbiakban: Itv.) 39. § (3) bekezdésének c) pontja, a 43. § (3) bekezdése, valamint a 46. § (1) bekezdése és a 64. § folytán alkalmazandó 6/1986. (VI. 26.) IM rendelet 14. § alapján - figyelemmel a felperest az Itv. 5. § (1) bekezdésének h) pontja alapján megilletõ személyes illetékmentességre - az állam viseli.
<br>
<br>Budapest, 2004. március 24.
<br>
<br>Dr. Sára Katalin s. k., Dr. Páldy Zsuzsanna s. k.,
<br>a tanács elnöke elõadó bíró
<br>
<br>Dr. Szõke Mária s. k.,
<br>bíró
<br><br></body></html>