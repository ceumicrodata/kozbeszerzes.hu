<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (3979/2004)
</h2>
<br>
<br>3.Kf.27.251/2003/3.
<br>
<br>A Fõvárosi Ítélõtábla a dr. Klinger Ádám András jogtanácsos által képviselt Vaisala Oyj (POB. 26. FIN-00421 Helsinki, Finnország) felperesnek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottsága (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében, amely perbe az alperes pernyertessége érdekében a dr. Lõrincz Ernõ jogtanácsos által képviselt HungaroControl Magyar Légiforgalmi Szolgálat (1075 Budapest, Pf. 80) beavatkozott a Fõvárosi Bíróság 13.K.30.832/2002/15. sorszám alatt 2003. január 23-án hozott ítélete ellen a felperes által 16. sorszám alatt bejelentett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi a felperest, hogy 15 napon belül fizessen meg az alperesnek 20 000 (húszezer) forint másodfokú perköltséget.
<br>Kötelezi a felperest, hogy fizessen meg a magyar államnak - az illetékhivatal külön felhívására - 24 000 (huszonnégyezer) forint fellebbezési illetéket.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>Az alperesi beavatkozó jogelõdje a Közbeszerzési Értesítõ 2001. július 25-i számában részvételi felhívást tett közzé a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdés a) pontja alapján tárgyalásos eljárás megindítására repülõtéri meteorológiai adatgyûjtõ rendszer kiépítése tárgyban. A részvételi felhívás 3. a) pontja elõírta, hogy a rendszernek meg kell felelnie az ICAO és a WMO III/A kategóriájú leszállópályára vonatkozó ajánlásainak. A részvételi felhívás 9. b) pontja rögzítette a részvételre jelentkezõknek a szerzõdés teljesítésére alkalmatlanná minõsítés szempontjait. A 4. francia bekezdés szerint alkalmatlan az a részvételre jelentkezõ, aki legalább kettõ, minimum kétpályás repülõtér meteorológiai rendszerére vonatkozó referenciával nem rendelkezik. A 9. c) pont értékelési szempontként az összességében legelõnyösebb bírálati szempontot jelölte meg. A részvételi felhívás 12. pontja rögzítette a már kiválasztott résztvevõk nevét, köztük a felperest és a késõbbiekben nyertesnek nyilvánított Almos Systems Ltd. társaságot. A 2001. augusztus 22-i jelentkezési határidõben három társaság nyújtotta be ajánlatát, akiknek részvételi jelentkezését a beavatkozó elbírálta és a 2001. szeptember 5-i eredményhirdetésen két társaságot, az Almos Systemst és a felperest kérte fel ajánlattételre. A részvételi szakasz eredményérõl a beavatkozó a Közbeszerzési Értesítõ 2001. október 3-i számában hirdetményt tett közzé. Az ajánlatok benyújtását követõ tárgyalások lefolytatása után a beavatkozó a felkérés végsõ ajánlattételre dokumentáció ismeretében elkészített végleges ajánlatokat elbírálta és 2001. december 22-én kihirdetett döntésével az eljárás nyertesének az Almos Systemst Ltd.-t nyilvánította. Döntését mindkét ajánlattevõnek 2001. december 27-én írásban megküldte, amelyhez csatolta az összegzés az eljárásról dokumentumot is. A nyertessel a szerzõdést 2002. január 27-én kívánta megkötni.
<br>A felperes jogorvoslati kérelmében az eljárást lezáró döntés megsemmisítését kérte arra hivatkozással, hogy a beavatkozó az ajánlatok értékelésekor eltért az ajánlati dokumentációban és a részvételi felhívásban rögzített feltételektõl és szempontoktól. Jogorvoslati kérelmét a 2002. január 22-én megtartott tárgyaláson azzal egészítette ki, hogy a nyertes ajánlattevõ ajánlattételre alkalmatlan, és ezért ki kellett volna zárni a további eljárásból, mert az ajánlatában szerepeltetett lézeres látástávolság-érzékelõ vonatkozásában nem rendelkezik a kellõ számú referenciával. E tényrõl csak a részére 2001. december 27-én megküldött összegzés az eljárásról dokumentációból szerzett tudomást.
<br>Az alperes D.9/12/2002. számú határozatával a felperes jogorvoslati kérelmének részben - az értékelés vonatkozásában - helyt adott és megállapította, hogy a beavatkozó megsértette a közbeszerzésekrõl szóló 1995. évi XL. törvény (a továbbiakban: Kbt.) 55. § (6) bekezdését, ezért a beavatkozó eljárást lezáró döntését megsemmisítette. Egyebekben a jogorvoslati kérelmet megalapozatlanság és elkésettség okán elutasította. A megalapozatlanságot azzal indokolta, hogy az ajánlattevõ által a felhívásban megengedett módon a tárgyalások során alternatívaként megajánlott lézeres távolságmérõ nem teszi az ajánlatot érvénytelenné, mert az a meteorológiai rendszernek csak egy részét képezi, nem jelent a beszerzés tárgyától jelentõs eltérést, valamint nem volt kizáró ok az újabb, a jelenleginél fejlettebb távolságmérõ megajánlása. Az elkésettség vonatkozásában hivatkozott a Kbt. 79. § (7) bekezdésében meghatározott jogvesztõ határidõkre, és arra, hogy az ajánlatok benyújtásának határideje 2001. szeptember 5-e volt, melyhez képest a 2002. január 10-én benyújtott és január 22-én kiegészített jogorvoslati kérelem még akkor is elkésett, ha a kétszakaszos tárgyalásos eljárásban az ajánlatkérõnek az elsõ szakasz eredményeként alkalmasnak minõsített ajánlattevõket a második szakaszban lehetõsége lenne alkalmatlanná nyilvánítani.
<br>Az alperes határozata ismeretében a beavatkozó elvégezte az ajánlatok ismételt értékelését, amellyel szemben a felperes ismételten jogorvoslati kérelemmel élt. Az e tárgyban hozott D.136/9/2002. számú határozatot a felperes keresettel megtámadta, az ügy elbírálása folyamatban van.
<br>A felperes keresetében az alperes határozatának megváltoztatását kérte arra hivatkozással, hogy jogorvoslati kérelmében az eljárást lezáró döntés megsemmisítésén túlmenõen a nyertes ajánlattevõ alkalmatlanná nyilvánítását is kérte. Támadta az alperes határozatának az elkésettségre vonatkozó jogi indokolást is, mert álláspontja szerint a kilencvennapos határidõt 2001. december 27-étõl, az eljárást lezáró döntéstõl kellett volna számítani. Bizonyítási indítványt terjesztett elõ a beavatkozónak a Nemzetközi Repülésügyi Szervezet ACAO nemzetközi repülõterekre vonatkozó ajánlásának III/A pályára vonatkozó szabványának becsatolására, valamint szakértõ kirendelését kérte, egyik esetben sem jelölte meg, hogy a bizonyítási indítvány elõterjesztésének mi a célja.
<br>Az elsõfokú bíróság ítéletével a felperes keresetét elutasította. A nyertes ajánlattevõ alkalmatlanná nyilvánítására alapított kereset vonatkozásában megállapította, hogy a kétszakaszos eljárás elsõ, részvételi szakaszának célja a részvételre jelentkezõk közül a szerzõdés tejesítésére alkalmas pályázók kiválasztása annak érdekében, hogy a második, ajánlattételi szakaszban már kizárólag alkalmasnak minõsített ajánlattevõk vegyenek részt. Az ajánlattételi szakaszban az alkalmasság vizsgálata fel sem merülhet, mert ennek a szakasznak a célja a benyújtott ajánlatok értékelése alapján az ajánlatok versenyeztetése. A részvételi szakaszt lezáró döntés 2001. szeptember 5-én kihirdetésre került, ekkor a felperes is tudomást szerzett a nyertes ajánlattevõ alkalmassági feltételeknek való megfelelõségérõl, így ezen idõponttól kezdõdött a számára nyitva álló jogorvoslati határidõ. Ehhez képest csak a 2002. január 22-i jogorvoslati tárgyaláson sérelmezte a referencia hiányát. Utalt arra, hogy nem volt indoka a jogorvoslati határidõt az eljárásról készült összegzés kézhezvételéhez kötni, mert az nem érinti a részvételi szakaszt lezáró döntés elleni jogorvoslati határidõ számítását. A tárgyalásos eljárás során nem áll fenn a Kbt. 48-50. § szerinti ajánlati kötöttség, ami nem járhat azzal, hogy az eljárás alapján megkötött szerzõdés tárgya olyan jellemzõjében térjen el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását. A felperes maga sem hivatkozott jogorvoslati kérelmében arra, hogy az ajánlati felhívás 3. a) pontjában megjelöltek tiltották volna lézeres távolságmérõ alkalmazását, ezért az erre vonatkozó bizonyítási indítvány teljesítését mellõzte. Az ajánlatok mû szaki tartalmának értékelése pedig új ajánlatkérõi értékelés tárgya.
<br>Az elsõfokú bíróság ítélete ellen a felperes terjesztett elõ fellebbezést. Álláspontja szerint az elsõfokú bíróság érdemben nem vizsgálta a felperes keresetét, nem foganatosította a felperes bizonyítási indítványát, ezért az elsõ fokú ítélet megalapozatlan. Sérelmezte, hogy sem az alperes, sem a bíróság nem foglalkozott azzal, hogy az alperesi beavatkozó a pályázati feltételek teljesítését valóban megvizsgálta-e. Hivatkozott arra, hogy a nyertes ajánlattevõ által felajánlott rendszer nem került kiépítésre.
<br>Az alperes és az alperesi beavatkozó ellenkérelmükben az elsõfokú bíróság ítéletének helybenhagyását kérték.
<br>A felperes fellebbezése nem alapos.
<br>Az elsõfokú bíróság a tényállást helyesen állapította meg, és abból helyes jogi következtetésre jutott. Megállapításával a Fõvárosi Ítélõtábla is egyetért, ezért azt megismételni nem kívánja.
<br>A fellebbezéssel kapcsolatban kiemeli, hogy a perbeli közbeszerzési eljárás a Kbt. 70. § (1) bekezdésének a) pontja alapján azért indult, mert a korábbi nyílt közbeszerzési eljárásban kizárólag érvénytelen ajánlatok érkeztek. A hirdetmény közzétételével induló tárgyalásos eljárás elsõ, részvételi szakaszának célja, hogy a Kbt. 44-46. §-aival összhangban meghatározza az ajánlattevõknek a szerzõdés teljesítéséhez szükséges mûszaki, pénzügyi és gazdasági alkalmassága, illetve a szerzõdés teljesítésére alkalmatlanná nyilvánítás kritériumait. A részvételi szakasz eredményének a Kbt. 64. § (1) bekezdése szerinti kihirdetésével a kétszakaszos eljárás elsõ szakasza lezárult. A (2) bekezdés szerint a részvételi szakasz eredményét közzé kell tenni. A részvételi szakasz eredményének kihirdetésével nyilvánvalóvá vált minden résztvevõ számára az alkalmasnak vagy alkalmatlannak minõsített résztvevõk száma, személye és a minõsítés indoka. Ezért - mint azt az elsõfokú bíróság helyesen megállapította - ezt az idõpontot kell a Kbt. 79. § (7) bekezdése szempontjából irányadó tudomásszerzés idõpontjának tekinteni.
<br>A felperes a részvételi felhívás 9. b) pontjának 4. bekezdésében írt referencia hiányára hivatkozással kérte a nyertesnek hirdetett társaság alkalmatlanná minõsítését. Az alkalmassághoz kacsolódóan azonban lényegében az ajánlat mûszaki tartalmával szemben fogalmazott meg kifogásokat. Az ajánlattevõ mûszaki szempont szerinti alkalmatlansága és az ajánlat mûszaki tartalmának nem megfelelõsége a Kbt. szabályai szerint más-más következményt vonhat maga után. Az ajánlattevõ alkalmassága a Kbt. 44-46. §-ai szerint ítélhetõ meg, az ajánlat a Kbt. 52. § (2) bekezdése alapján lehet érvénytelen, ha nem felel meg - többek között - az ajánlati felhívás és dokumentáció követelményeinek. Az ajánlat mûszaki tartalmát kifogásoló felperesi érvek perbeli vizsgálatára nem kerülhetett sor, mert az erre vonatkozó felperesi kérelemnek helyt adó alperesi határozat nyomán az alperesi beavatkozó új döntést hozott. A felperes az alperes határozatának ezt a részét keresettel nem támadta, az újabb döntés felülvizsgálata során van arra lehetõség, hogy a felperes e tárgyban elõadott kifogásait az eljáró hatóságok vizsgálják. Ennek a pernek a tárgya lehet a mûszaki tartalommal kapcsolatban elõterjesztett bizonyítási indítványok értékelése is.
<br>Mindezekre tekintettel a Fõvárosi Ítélõtábla az elsõfokú bíróság ítéletét a polgári perrendtartásról szóló 1952. évi III. tör vény (a továbbiakban: Pp.) 253. § (2) bekezdése alapján helybenhagyta.
<br>A pervesztes felperest a Pp. 78. § (1), (2) és 79. § (1) bekezdése alapján kötelezte a másodfokú eljárásban felmerült perköltség viselésére.
<br>A pervesztes felperes az illetékekrõl szóló 1990. évi XCIII. törvény (a továbbiakban: Itv.) 39. § (3) bekezdésének c) pontja, a 43. § (3) bekezdése, valamint a 46. § (1) bekezdése és a 64. § folytán alkalmazandó 6/1986. (VI. 26.) IM rendelet 13. § (2) bekezdése alapján köteles a tárgyi illetékfeljegyzési jog miatt le nem rótt fellebbezési illeték megfizetésére.
<br>
<br>Budapest, 2004. március 3.
<br>
<br>Dr. Sára Katalin s. k., Dr. Páldy Zsuzsanna s. k.,
<br>a tanács elnöke elõadó bíró
<br>
<br>Dr. Szõke Mária s. k.,
<br>bíró
<br>
<br>
<br><br></body></html>