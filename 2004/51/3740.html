<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3740/2004)
</h2>
<br>1024 Budapest, Margit krt. 85.
<br>Ikt.sz.: D.120/9/2004.
<br>
<br>Tárgy: a Pro Regio Kht. jogorvoslati kérelme a Miniszter elnöki Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Pro Regio Közép-magyarországi Regionális Fejlesztési és Szolgáltató Kht. (1052 Budapest, Városház u. 7., képviseli: dr. Szakál Róbert ügyvéd, 1111 Budapest, Bartók Béla út 56., a továbbiakban: kérelmezõ) jogorvoslati kérelmét, melyet a Miniszterelnöki Hivatal (1055 Budapest, Kossuth tér 2-4., nevében eljár: Központi Szolgáltatási Fõigazgatóság Közbeszerzési Igazgatósága, 1054 Budapest, Báthori u.12., a továbbiakban: ajánlatkérõ) "a Nemzeti Civil Alapprogram fejezeti kezelésû célelõirányzatával kapcsolatos kezelõi tevékenység ellátása" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Az ajánlatkérõ 2003. december 31-én, a Közbeszerzési Értesítõ 52. számában ajánlati felhívást tett közzé nyílt közbeszerzési eljárás megindítására a rendelkezõ részben meghatározott tárgyban.
<br>Az ajánlati felhívás 11. a) pontjában határozta meg az ajánlattevõk pénzügyi, gazdasági és mûszaki alkalmassága igazolására kért adatok és tények körében többek között az alábbiakat:
<br>"azoknak a szakembereknek a bemutatása szakmai önéletrajzuk csatolásával (amely tartalmazza a képzettségüket, szakmai gyakorlati idejüket), valamint iskolai végzettséget, képzettséget igazoló okiratok másolatban történõ csatolásával, továbbá a gyakorlati tapasztalatukat részletesen bemutató nyilatkozattal, akiket az ajánlattevõ be kíván vonni a teljesítésbe".
<br>A 11. b) pont szerint a szerzõdés teljesítésére alkalmatlanná minõsítésének szempontjai között: alkalmatlan az az ajánlattevõ, aki nem rendelkezik legalább 2 fõ irodai alkalmazottal, akik legalább középfokú végzettséggel és 1 éves gyakorlattal rendelkeznek.
<br>A felhívás 16.11. pontjában ajánlatkérõ hiánypótlásra lehetõséget adott a Kbt. 44. és 46. §-ai szerinti igazolások vagy nyilatkozatok utólagos csatolására, formai hiányosságok pótlására.
<br>Az ajánlati felhívás 16.8. pontja tartalmazta az ajánlat beadási formájára vonatkozó alábbi elõírásokat, melyeket a dokumentációban megismételt: "az ajánlatokat cégszerûen aláírva, 4 példányban (1 eredeti és 3, az eredetivel mindenben azonos tartalmú másolati példány), roncsolásmentesen nem bontható kötésben, folyamatos lapszámozással és tartalomjegyzékkel ellátva".
<br>Az ajánlattételi határidõre, 2004. február 10-re kérelmezõn kívül a Magyar Államkincstár nyújtotta be ajánlatát.
<br>Kérelmezõ ajánlatának 118. oldalán csatolta Farkas Piroska nyilatkozatát szakmai tapasztalatairól, melyben a szakmai gyakorlati idõt illetõen az alábbi adatok szerepeltek:
<br>- 1999. március-1999. május,
<br>- 2002. szeptember-2002. november,
<br>- 2003. szeptember-
<br>2004. február 19-én ajánlatkérõ értesítette kérelmezõt, hogy az ajánlatában csatolt iratok alapján alkalmatlan a szerzõdés teljesítésére tekintettel arra, hogy nem igazolta 1 fõ irodai alkalmazott egyéves gyakorlatát. Tájékoztatta kérelmezõt arról, hogy a Kbt. 53. § (2) bekezdése szerint az eljárás további szakaszából kizárja.
<br>Ajánlatkérõ a 2004. március 1-jei eredményhirdetésen a Magyar Államkincstár nyertességét kihirdette, majd március 9-én a szerzõdést megkötötte.
<br>Kérelmezõ 2004. február 26-án jogorvoslati kérelmet nyújtott be, melyet 2004. március 3-án kiegészített. Kérte a kizárására vonatkozó, továbbá az eljárást lezáró ajánlatkérõi döntés megsemmisítését, ajánlatkérõ költségek viselésére való kötelezését, és ideiglenes intézkedésként a közbeszerzési eljárás felfüggesztését, illetve a szerzõdéskötés megtiltását.
<br>Kérelme indokaként elõadta, hogy az általa a mûszaki alkalmasság körében csatolt nyilatkozat vonatkozásában ajánlatkérõ az ajánlati felhívás 16.11. pontjában foglaltak ellenére jogsértõ módon nem adott lehetõséget a hiánypótlásra. Álláspontja szerint az ajánlatában csatolt nyilatkozatot tévesen állította ki, így az alkalmatlanságát eredményezõ hiba mint formai hiányosság hiánypótlás során pótolható lett volna. Elõadta, hogy egyrészt az általa a Döntõbizottsághoz benyújtott, pontosított okiratokból megállapítható, hogy a megjelölt irodai alkalmazott a nyilatkozatban foglaltaktól eltérõen ténylegesen rendelkezik az egyéves gyakorlati idõvel. Másrészt sérelmezte azt is, hogy ajánlatkérõ nem vette figyelembe az ajánlat beadásának idõpontja és az eredményhirdetés közötti idõszakot, mely idõszak alatt az alkalmazott munkaviszonya fennállt, s ezen idõszak figyelembevételével is meghaladta a gyakorlati idõ az alkalmassági szempontként megjelölt egy évet. Kérte továbbá annak vizsgálatát, hogy a nyertesként kihirdetett ajánlattevõ ajánlatának valamennyi oldala hitelesítve van-e, és amennyiben nem, kérte annak megállapítását, hogy a nyertes ajánlat érvénytelen. Álláspontja szerint valamennyi közbeszerzési eljárásban fennáll az ajánlattevõknek azon kötelezettsége, hogy az ajánlat minden oldalát hitelesítsék.
<br>Ajánlatkérõ a kérelemmel kapcsolatos észrevételében és a jogorvoslati eljárás során tartott tárgyaláson tett nyilatkozatában jogszerûnek tartotta a kizárásra és a nyertes megállapítására vonatkozó döntését, és kérte a kérelem elutasítását megalapozatlanságra való hivatkozással.
<br>Elõadta, hogy kérelmezõ ajánlatának 118. oldalán található nyilatkozat alapján az irodai alkalmazott összesített gyakorlati ideje 11 hónap 12 nap, tehát az ajánlati felhívásban elõírt alkalmassági kritériumnak nem felel meg. Elõadta, hogy az ajánlatba csatolt, a gyakorlati idõ igazolására kiállított nyilatkozat vizsgálata során a megjelölt hónapokat teljes hónapként vette figyelembe, azonban a jelenleg fennálló munkaviszonyra vonatkozó gyakorlati idõt csak az ajánlat beadásának napjáig fogadhatta el.
<br>Elõadta, hogy az ajánlatkérõ a kérelmezõ által becsatolt iratokból köteles megállapítani az alkalmasságot, kérelmezõ az ajánlatában szereplõ adatok helytállóságáért felelõsséggel tartozik, így az elírásra vonatkozó hivatkozás megítélése szerint nem elfogadható.
<br>A nyertes ajánlat vonatkozásában elõadta, hogy sem az ajánlati felhívás, sem a dokumentáció nem tartalmazott olyan elõ írást, hogy ajánlattevõ köteles minden oldalt szignálni. Formai követelményként e körben csak a cégszerû aláírást, a folyamatos lapszámozást és a tartalomjegyzéket írta elõ, e feltételeknek a nyertes ajánlat megfelelt, így az ajánlat érvényes volt.
<br>Egyéb érdekelt észrevételt nem tett.
<br>A Döntõbizottság megállapította, hogy a jogorvoslati kérelem megalapozatlan.
<br>A Kbt. 43. § (1) bekezdése elõírja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. A Kbt. 43. § (3) bekezdése szerint az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>Ajánlatkérõ az ajánlati felhívásban is és a dokumentációban is elõírta a mûszaki alkalmasság igazolása körében az alkalmatlanná minõsítés szempontjai között, hogy ajánlattevõnek rendelkeznie kell 2 fõ irodai alkalmazottal, akiknek 1 éves gyakorlatát igazolnia kell. Kérelmezõ ajánlatában megjelölt egyik irodai alkalmazott nyilatkozatában az igazolt gyakorlati idõ az ajánlat beadásának napjáig csak 11 hónap és 12 nap, tehát a nyilatkozat nem felelt meg az ajánlati felhívásban meghatározott feltételeknek, melynek következtében az ajánlat a Kbt. 52. § (2) bekezdése d) pontja alapján érvénytelen.
<br>A Döntõbizottság nem fogadta el kérelmezõ azon érvelését, hogy a nyilatkozat tartalmazta az 1 év gyakorlati idõ igazolását, mert ajánlatkérõnek az ajánlat beadása és az eredményhirdetés idõpontja között eltelt idõt is figyelembe kellett volna vennie. Ajánlatkérõ jogszerûen járt el akkor, amikor a nyilatkozat alapján az ajánlat beadásának idõpontjában fennálló állapotot vizsgálta tekintettel arra, hogy az ajánlati felhívás feltételeinek az ajánlat beadásakor az ajánlattevõnek már meg kell felelnie.
<br>Nem fogadta el a Döntõbizottság a kérelmezõnek arra való hivatkozását sem, hogy a nyilatkozatot a valóságtól eltérõen töltötte ki, s az a kijavított formában már megfelel a felhívás elõírásainak, és ajánlatkérõ jogsértõen járt el, amikor nem biztosított hiánypótlási lehetõséget a számára.
<br>A Döntõbizottság elsõdlegesen rámutat arra, hogy az ajánlattevõ felelõssége, hogy ajánlatát tartalmi szempontból is megfelelõen készítse el. Elírásra való hivatkozással utólagos javításra a Kbt. nem biztosít lehetõséget.
<br>A Kbt. 43. § (4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.
<br>A Kbt. fenti rendelkezései alapján a Döntõbizottságnak abban a kérdésben kellett állást foglalnia, hogy az ajánlattevõ által csatolt nyilatkozat tekinthetõ-e formailag hiányosnak.
<br>E tekintetben a Döntõbizottság azt állapította meg, hogy kérelmezõ nyilatkozata nem volt hiányos, tartalmazta az irodai alkalmazott szakmai tapasztalatait a munkahelyek és az idõszakok megjelölésével. Kérelmezõ a nyilatkozat tartalmának megváltoztatását, a gyakorlati idõ idõtartamának két hónappal hosszabb idõtartamban történõ megjelölését kívánta volna, mely nem formai hiányosság pótlása. A Döntõbizottság állás pontja szerint a Kbt. idézett rendelkezése értelmében a kérelmezõ által benyújtott nyilatkozat vonatkozásában hiánypótlásnak nem volt helye. Ajánlatkérõ tehát nem járt el jogsértõ módon akkor, amikor hiánypótlás nélkül a kérelmezõ alkalmatlanságát megállapította és a kizárásáról határozott. Fentiek alapján a Döntõbizottság ezt a kérelmi elemet mint megalapozatlant elutasította.
<br>Kérelmezõ kérte annak megállapítását is, hogy a nyertes ajánlattevõ ajánlata érvénytelen, amennyiben az ajánlat valamennyi oldalát ajánlattevõ nem hitelesítette.
<br>A Kbt. 43. § (1) bekezdésében foglaltak szerint az ajánlattevõnek az ajánlati felhívásban, illetve a dokumentációban meghatározott formai követelményeknek kell eleget tennie.
<br>A Döntõbizottság megállapította, hogy sem az ajánlati felhívás, sem a dokumentáció nem tartalmazott olyan formai követelményt, hogy az ajánlat minden oldalát hitelesíteni kell.
<br>A Döntõbizottság nem fogadta el kérelmezõnek azt az érvelését, hogy valamennyi közbeszerzési ügyben általános gyakorlat az ajánlatok oldalankénti hitelesítése. A Kbt. az ajánlatok benyújtásának formai követelményeire azt az elõírást tartalmazza, hogy az ajánlatkérõ az ajánlati felhívásban, illetve a dokumentációban határozhatja meg azokat, ezzel a formai elõírások meghatározását az ajánlatkérõre bízza. Ajánlatkérõ sem az ajánlati felhívásban, sem a dokumentációban nem írta elõ az ajánlat minden oldalának hitelesítését, ezért megalapozatlan kérelmezõ a nyertes ajánlatának formai hiányosságára vonatkozó kérelme is.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította.
<br>A Kbt. 88. § (1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.
<br>A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 19.
<br>
<br>Dr. Telek Katalin s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>
<br><br></body></html>