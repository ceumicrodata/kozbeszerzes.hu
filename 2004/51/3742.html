<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type"
 content="text/html; charset=iso-8859-2">
  <title></title>
</head>
<body 
 text="black" link="black" alink="blue" vlink="black">
<h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3742/2004) </h2>
<br>
1024 Budapest, Margit krt. 85. <br>
Ikt.sz.: D.80/12/2004. <br>
<br>
Tárgy: a Mepex Kft. jogorvoslati kérelme az Országos
Egészségbiztosítási Pénztár közbeszerzési eljárása ellen. <br>
<br>
A Közbeszerzési Döntõbizottság (a továbbiakban: Döntõbizottság) a
Közbeszerzések Tanácsa nevében meghozta az alábbi <br>
<br>
HATÁROZAT-ot: <br>
<br>
A Döntõbizottság a MEPEX Kft. (1171 Budapest, Nógrádkövesd u. 46.,
képviseli: dr. Takács Zoltán ügyvéd, 6723 Szeged, Malom u. 6., a
továbbiakban: kérelmezõ) jogorvoslati kérelmét, melyet az Országos
Egészségbiztosítási Pénztár (1039 Budapest, Váci út 73/A, képviseli:
dr. Katona Miklós ügyvéd, 1054 Budapest, Alkotmány u. 27., a
továbbiakban: ajánlatkérõ) "Az E-alapból finanszírozott költségvetési
intézmények 2004. évi szívbillentyûigényeinek teljesítése" tárgyú
közbeszerzési eljárása ellen nyújtott be, elutasítja. <br>
A jogorvoslati eljárás során felmerült költségeiket a felek maguk
viselik. <br>
A határozat ellen fellebbezésnek helye nincs. A határozat
felülvizsgálatát annak kézhezvételétõl számított 15 napon belül
keresettel a Fõvárosi Bíróságtól lehet kérni. A keresetlevelet a
Fõvárosi Bírósághoz címezve, de a Döntõbizottsághoz kell benyújtani. <br>
<br>
INDOKOLÁS <br>
<br>
A Döntõbizottság a közbeszerzési eljárás iratai és a felek
nyilatkozatai alapján az alábbi tényállást állapította meg: <br>
Ajánlatkérõ a Közbeszerzési Értesítõ 2003. december 17-i 51. számában
tette közzé ajánlati felhívását nyílt eljárás megindítására a
rendelkezõ részben meghatározott tárgyban. <br>
Ajánlatkérõ felhívása 3. a) pontjában az összesen 2000 db
szívbillentyûigényét 3 termékcsoportba: I. egylemezes mechanikus
mûbillentyûk, II. kétlemezes mechanikus mûbillentyûk, III. stentelt
biológiai mûbillentyûk, bontotta. Ezen belül 17 terméksoron részletezte
a technikai kivitel és az ahhoz tartozó mennyiségi igény
megjelölésével. <br>
A 6. terméksoron aortapozícióban varrókeret pyrolith-carbon bevonattal
400 db, míg a 8. terméksoron mitrális pozícióban varrókeret
pyrolith-carbon bevonattal 300 db határozta meg a beszerzési igényét. <br>
Ajánlatkérõ a felhívása 3. c) és d) pontjában a részajánlattételt és a
többváltozatú ajánlattételt megengedte, terméksoronként. <br>
A felhívás 11. pontjában határozta meg a pénzügyi, gazdasági és mûszaki
alkalmasság igazolásával kapcsolatos követelményeit. Ajánlatkérõ a
felhívása 13. a) pontjában akként rendelkezett, hogy az ajánlatokat az
összességében legelõnyösebb ajánlat szempontja alapján bírálja el. A
részszempontokat és a súlyszámokat meghatározott terméksoroknál
eltérõen állapította meg. <br>
A 6. terméksornál aortapozícióban varrókeret, pirolit-carbon
bevonattal: <br>
részszempontok <br>
súlyszámok <br>
- a 21 mm-es mechanikus aortamûbillentyû szájadékának in vitro mért
effektív felülete (effective orficiea area-EOA) <br>
2 <br>
- a 21 mm-es mechanikus aortamûbillentyû varrókeretének külsõ átmérõje
a beültetés síkjában (tissue anulus diameter-T.A.D. = implantation
diameter) <br>
2 <br>
- a 21 mm-es mechanikus aortamûbillentyû magassága a billentyû zárt
állapotában (orifice height) <br>
1 <br>
- a 21 mm-es mechanikus aortamûbillentyûn in vitro mért nyomásgrádiens <br>
3 <br>
- operatív használati érték <br>
4 <br>
- ár <br>
10 <br>
A 8. terméksornál mitrális pozícióban varrókeret, pirolit-carbon
bevonattal : <br>
részszempontok <br>
súlyszámok <br>
- a 27 mm-es mechanikus mitrális mûbillentyû szájadékának in vitro mért
effektív felülete (effective orficiea area-EOA) <br>
2 <br>
- a 27 mm-es mechanikus mitrális mûbillentyû varrókeretének külsõ
átmérõje a beültetés síkjában (tissue anulus diameter-T.A.D. = implanta
tion diameter) <br>
2 <br>
- a 27 mm-es mechanikus mitrális mûbillentyû magassága a billentyû zárt
állapotában (orifice height) <br>
1 <br>
- a 27 mm-es mechanikus mitrális mûbillentyûn in vitro mért
nyomásgradiens <br>
3 <br>
- operatív használati érték <br>
4 <br>
- ár <br>
10 <br>
Ajánlatkérõ közölte, hogy az 1-13. és a 15-17. terméksorok esetében a
mûbillentyûk haemodinamikai paramétereinek (effective orifice area és
nyomásgradiens) bírálatakor a Food and Drug Administration által
kiadott Replacement Heart Valve Guidance (1), valamint az ISO 5840
szabványban Cardiovascular Implants - Cardiac Valve Prosthesis (2)
rögzített, standardizált laboratóriumi hidrodinamikai vizsgálati
módszerekkel és adott feltételek mellett - 70/min frekvencia, 5
liter/min cardiac output, 100 Hgmm nyomás - mért adatok az irányadóak. <br>
<br>
1. Replacement Heart Valve Guidance, Version 4.1, Oct. 1994. U.S.
Department of Health and human Services, Public Health Service, FDA,
Division of Coardiovascular, Respiratory and Neuroligical Devices. <br>
<br>
2. Cardiovascular Implants-Cardiac Valve Prostheses. ANSI/AAMI/ISO
5840, 1996. Americal National Standar Institute. <br>
Ajánlatkérõ valamennyi részszempont esetében az adható pontszámot 0-10
pont között állapította meg és közölte, hogy az elbírálás módszere az
arányosítás, a legjobb paraméterekkel rendelkezõ ajánlat kapja a
maximális pontszámot, a többi arányosan kevesebbet. <br>
Ajánlatkérõ rögzítette a felhívásában, hogy a bírálat során a gyártó
cég hivatalos igazolásával alátámasztott gyári adatok összehasonlítása
történik meg. <br>
Ajánlatkérõ dokumentációt is készített, mely tartalmazta az ajánlatok
benyújtásával szemben támasztott formai és tartalmi követelményeket, a
szakmai, mûszaki specifikációt és az ajánlatok elbírálásának részletes
szabályait. A dokumentáció II. pontjában az általános követelmények
között ajánlatkérõ elõírta többek között: <br>
- az ajánlat laboratóriumi körülmények között mért, a gyártó cég
hivatalos igazolásával alátámasztott gyári adatokat tartalmazzon, <br>
- a mechanikus mitrális billentyûbõl 25-tõl 33-ig terjedõ, aortából
19-tõl 29-ig terjedõ skálát kell biztosítani. <br>
Ajánlatkérõ a kétlemezes mechanikus mûbillentyûk esetében
követelményként támasztotta dokumentációja 12. oldalán, hogy:
"lemezének alapanyaga lehet grafit vagy pyrolith, de a lemez érpálya
felé nézõ felszíne pyrolith-carbon bevonatú legyen." <br>
Ajánlatkérõ a dokumentáció 4.2. pontjában a 20. oldalon elõírta az
ajánlat kötelezõ tartalma vonatkozásában, hogy az ajánlatban a szakmai,
mûszaki feltételek minden megadott szempontjára ki kell térni.
Ajánlatkérõ ismertette a dokumentáció 24. oldalán, hogy a szakmai
összehasonlítás bírálati szempontonként két lépésben történik. Az elsõ
lépés, hogy a szakmailag legjobb ajánlat kapja az adott bírálati
részszempont esetében a maximális pontszámot, a második lépés, hogy az
összes többi ajánlat szakmai pontszáma a legjobb ajánlat értékéhez
viszonyul. <br>
Ajánlatkérõ terméksoronként ismertette, hogy az egyes részszempontoknál
mi minõsül a legjobb ajánlatnak, részszempontonként az alábbiak
szerint: <br>
az elsõ részszempontnál - a legmagasabb pontszámot a legnagyobb
felületû termék kapja, <br>
a második részszempontnál a legmagasabb pontszámot a legkisebb átmérõjû
termék kapja, <br>
a harmadik részszempontnál a legmagasabb pontszámot a legkisebb
magasságú termék kapja, <br>
a negyedik részszempontnál a legmagasabb pontszámot a legkisebb
nyomásadattal rendelkezõ termék kapja. <br>
Az ajánlati ár részszempontnál a legalacsonyabb árat ajánló kapja a
legmagasabb pontszámot. <br>
Közölte továbbá az operatív használati érték részszempont esetében a
pontszám megállapításának szabályait. <br>
Az ajánlattételi határidõig, 2004. január 13-ig a 6. terméksorra a
Medibis Kft., a Biomedica Kft. és a kérelmezõ, míg a 8. terméksorra a
Biomedica Kft. és a kérelmezõ tett ajánlatot. <br>
A Biomedica Kft. ajánlatában a Sorin Bicarbon szívbillentyû minden
változatát megajánlotta. A 6. terméksornál: Alcarbon, Bicarbon
Standard, Bicarbon Slimline, Bicarbon Fitline, Bicarbon Overline, míg a
8. terméksornál: Alcarbon, Bicarbon Standard, Bicarbon Slimline,
Bicarbon Fitline termékeket ajánlott. <br>
A Biomedica Kft. ajánlatába becsatolta a gyártó cég igazolását a gyári
adatokról, és ezeket az adatokat tüntette fel a részszempontonknál is.
A Biomedica Kft. ajánlata 4. oldalán közölte a méretmegosztás
vonatkozásában, hogy: "a Sorin szívbillentyûk teljes méretskálával
rendelkeznek." Rögzítette az ajánlata 3. oldalán, hogy a Bicarbon
bármely típusa pirolitcarbon bevonattal készül. <br>
Az ajánlat 58. oldalán a 2. c) pontban ismertette, hogy "a Sorin
Bicarbon kétlemezes szívbillentyû lemeze pyrolith-carbonból készül,
minden méretû billentyû háza titániumötvözetû, mely Carbofilm bevonatú
(turbostratic pyrolith-carbon, Carbofilm technológiával készült)
kétlemezes szívbillentyû. Nagy szerkezeti szilárdságot biztosít. A
fenti technikával gyártott szívbillentyû nem valamiféle fizikai
eljárással (pl. festés) felhordott bevonat, hanem kémiai kötéssel
létrehozott pirolyth- carbon." <br>
Az ajánlata 59. oldalán a g) pontban ismertette, hogy a teljes
méretskála mind aorta-, mind mitrális verzióval rendelkezésre áll:
,,Aorta: 17 mm-29 mm, mitrál 21 mm-33 mm." <br>
<br>
A Biomedica Kft. a megajánlott termékek szövetgyûrû-átmérõje T.A.D. =
implantációs átmérõ adatának az alábbiakat tüntette fel az ajánlatában: <br>
<br>
<br>
6. terméksornál: <br>
<table cellpadding="2" cellspacing="2" border="1"
 style="text-align: left; width: 100%;">
  <tbody>
    <tr>
      <td style="width: 20%; vertical-align: middle;"><br>
      </td>
      <td
 style="width: 16%; text-align: center; vertical-align: middle;">Alcarbon</td>
      <td
 style="width: 16%; text-align: center; vertical-align: middle;">Bicarbon</td>
      <td
 style="width: 16%; text-align: center; vertical-align: middle;">Bicarbon</td>
      <td
 style="width: 16%; text-align: center; vertical-align: middle;">Bicarbon</td>
      <td
 style="width: 16%; text-align: center; vertical-align: middle;">Bicarbon</td>
    </tr>
    <tr>
      <td style="width: 20%; vertical-align: middle;"><br>
      </td>
      <td
 style="width: 16%; text-align: center; vertical-align: middle;"><br>
      </td>
      <td
 style="width: 16%; text-align: center; vertical-align: middle;">Standard
(méret: 21)</td>
      <td
 style="width: 16%; text-align: center; vertical-align: middle;">Slimline
(méret: 21)</td>
      <td
 style="width: 16%; text-align: center; vertical-align: middle;">Fitline
(méret: 21)</td>
      <td
 style="width: 16%; text-align: center; vertical-align: middle;">Overline
(méret: 22)</td>
    </tr>
    <tr>
      <td style="width: 20%; vertical-align: middle;">A szövetgyûrû
átmérõje T.A.D. = Implantációs átmérõ</td>
      <td
 style="width: 16%; text-align: center; vertical-align: middle;">21,8<br>
      </td>
      <td
 style="width: 16%; text-align: center; vertical-align: middle;">21,2<br>
      </td>
      <td
 style="width: 16%; text-align: center; vertical-align: middle;">21,3<br>
      </td>
      <td
 style="width: 16%; text-align: center; vertical-align: middle;">21,2<br>
      </td>
      <td
 style="width: 16%; text-align: center; vertical-align: middle;">21,3<br>
      </td>
    </tr>
  </tbody>
</table>
<br>
8. terméksornál: <br>
<table cellpadding="2" cellspacing="2" border="1"
 style="text-align: left; width: 100%;">
  <tbody>
    <tr>
      <td style="width: 28%; vertical-align: middle;"><br>
      </td>
      <td
 style="width: 18%; text-align: center; vertical-align: middle;">Alcarbon</td>
      <td
 style="width: 18%; text-align: center; vertical-align: middle;">Bicarbon</td>
      <td
 style="width: 18%; text-align: center; vertical-align: middle;">Bicarbon</td>
      <td
 style="width: 18%; text-align: center; vertical-align: middle;">Bicarbon</td>
    </tr>
    <tr>
      <td style="width: 28%; vertical-align: middle;"><br>
      </td>
      <td
 style="width: 18%; text-align: center; vertical-align: middle;"><br>
      </td>
      <td
 style="width: 18%; text-align: center; vertical-align: middle;">Standard</td>
      <td
 style="width: 18%; text-align: center; vertical-align: middle;">Slimline</td>
      <td
 style="width: 18%; text-align: center; vertical-align: middle;">Fitline</td>
    </tr>
    <tr>
      <td style="width: 28%; vertical-align: middle;">A szövetgyûrû
átmérõje<br>
T.A.D. = Implantációs átmérõ</td>
      <td
 style="width: 18%; text-align: center; vertical-align: middle;">27,8</td>
      <td
 style="width: 18%; text-align: center; vertical-align: middle;">27,8</td>
      <td
 style="width: 18%; text-align: center; vertical-align: middle;">28,0</td>
      <td
 style="width: 18%; text-align: center; vertical-align: middle;">27,8</td>
    </tr>
  </tbody>
</table>
<br>
Ajánlatkérõ a hiánypótlási eljárást követõen 2004. január 29-én
hirdette ki az eljárást lezáró döntését, a 6. és 8. terméksorra
benyújtott ajánlatokat érvényesnek fogadta el, és az ajánlattevõket
alkalmasnak. Az értékelés eredményeként a 6. és a 8. terméksor esetében
az eljárás nyertese a Biomedica Kft. lett, a 6. terméksornál a Bicarbon
Overline, a 8. terméksornál a Bicarbon Slimline termékekkel. <br>
A kérelmezõ 2004. február 6-án nyújtotta be a jogorvoslati kérelmét,
melyet a tárgyaláson részben pontosított, illetve visszavont. <br>
A kérelmezõ álláspontja szerint a 6. és 8. terméksor nyertesének
érvénytelen az ajánlata (annak minden változata), mert az általa
megajánlott szívbillentyû-varrókeret bevonata nem pyrolith-carbon. A
tárgyalási nyilatkozatában elfogadta, hogy a nyertes által megajánlott
szívbillentyû alapanyaga pyrolith-carbon, azonban annak a mûszaki
követelménynek nem felelnek meg ezek a billentyûk, hogy a lemez érpálya
felé nézõ felszíne pyrolith-carbon bevonatú legyen. Ezzel kapcsolatban
a kérelmezõ, a nyertes által megajánlott termékeket gyártó Sorin cég
tájékoztatójára hivatkozott, melyben - elõadása szerint - az került
rögzítésre, hogy carbofilm bevonattal látják el a lemez érpálya felé
nézõ felszínét. Ez a carbofilm azonban álláspontja szerint nem biztosít
pyrolith-carbon bevonatot. A Döntõbizottság felhívására becsatolta a
hivatkozott prospektus magyar nyelvû fordítását, azonban további
észrevételt nem tett. A becsatolt fordítás szerint a pyrolith-carbon
nagy sûrûségû szintetikus anyag vagy tiszta, vagy szilikonnal
vegyített, szénmikrokristályos turbórétegekbõl álló szerkezet. A
Carbofilm vonatkozásában pedig azt rögzíti, hogy az igen sokoldalú
turbóréteges szénbevonat, lehetséges alkalmazások széles skálájával.
Ismerteti a bevonási eljárást, majd megállapítja, hogy a bevonat
megtartja a pyrolith-carbon turbóréteges szerkezetét, és lényegében
azonos a mechanikus szívbillentyûk elõállításához használt anyaggal. <br>
A kérelmezõ álláspontja szerint érvénytelen a Biomedica Kft.-nek a 6.
és 8. terméksornál a nyertes termékekre tett ajánlati változata, mert
azok nem felelnek meg az ajánlatkérõ által elõírt
méretskála-követelménynek. A kérelmezõ e kérelmi eleméhez is Sorin
prospektusokat csatolt, melyek szerint a 6. terméksornál Bicarbon
Overline-nél 16-24-ig, míg a 8. terméksornál a Bicarbon Slimline-nél
17-27-ig terjed a méretskála, ezáltal nem felel meg az ajánlatkérõ
által támasztott mûszaki követelménynek, mely mitrális billentyûnél
25-33-ig, aortánál 19-29-ig terjedõ skála biztosítását írta elõ. A
kérelmezõ álláspontja szerint e prospektusra tekintettel csak akkor
fogadható el megfelelõnek a nyertes ajánlata (melyben vállalta a teljes
méretskála biztosítását), amennyiben a gyártó írásban nyilatkozik
arról, hogy ténylegesen le tudja gyártani a prospektusban
feltüntetetteken kívül az ajánlatkérõ által igényelt méretû
billentyûket is. <br>
A kérelmezõ tárgyaláson pontosított jogorvoslati kérelmében sérelmezte
6. és 8. terméksornál a nyertes ajánlatának értékelését a második
részszempont vonatkozásában. Közölte, hogy ajánlatkérõ felhívását,
illetve ezt a részszempontot nem támadták meg, de ettõl függetlenül
megállapítható, hogy a részszempont tartalma ellentmondásos. A
részszempont magyar nyelvû szövegének tartalmát kell az irányadónak
elfogadni az értékelés során, és ennek alapján a mûbillentyûk
varrókeretének legkülsõ átmérõjét kell figyelembe venni, melyet a Sorin
prospektusok "C" betûvel jelöltek. A részszempont angol nyelvû részének
- "tissue anulus diameter-T.A.D. = implantation diameter" - a tartalma
a magyar nyelvû résztõl - megítélése szerint - eltér és ezért nem
vehetõ figyelembe a T.A.D.-adat. Ajánlatkérõnek nem a nyertes
ajánlattevõ által az ajánlatban feltüntetett T.A.D.-adatokat kell
értékelni (melyet "B"-vel jelzett a gyártó), hanem a legkülsõ átmérõ
"C"-vel jelzett adatát. <br>
Ajánlatkérõ kérte a jogorvoslati kérelem elutasítását. <br>
Álláspontja szerint az elsõ jogorvoslati kérelmi elem vonatkozásában a
kérelmezõ jelentõs mértékben módosította kérelmét a tárgyaláson az
írásban benyújtotthoz képest, ezért a tárgyaláson elõterjesztett azon
pontosítás, hogy a pyrolith-carbon bevonat megfelelõségét kifogásolja a
lemez érpálya felé nézõ felszínén, elkésett. Ajánlatkérõ álláspontja
szerint egyébként a Biomedica Kft. ajánlata e mûszaki követelménynek
megfelel. <br>
Ajánlatkérõ elõadta, hogy a nyertes ajánlattevõ ajánlatában vállalta a
teljes méretskála biztosítását, ezt ajánlatkérõ elfogadta. A
jogorvoslati eljárás során a Biomedica Kft. nyilatkozatot csatolt arra
vonatkozóan, hogy a prospektusban feltüntetetteken túl az ajánlatkérõ
által igényelt méretû billentyûket is tudja gyártani és szállítani, így
alaptalan a kérelmezõ ezen kérelmi eleme. <br>
Ajánlatkérõ közölte, hogy a második részszempontot szakszerûen
fogalmazta meg, annak a magyar és angol nyelvû szövegrésze teljesen
megfelel egymásnak, így helyesen tüntette fel a nyertes ajánlatában a
T.A.D.-adatokat, és jogszerûen került sor annak értékelésére. <br>
A Biomedica Kft. kérte a jogorvoslati kérelem elutasítását. Álláspontja
szerint érvényes ajánlatot tett, és a megajánlott termékek megfelelnek
ajánlatkérõ elõírásainak. <br>
Az elsõ kérelmi elem vonatkozásában elõadta, hogy a Sorin Bicarbon
szívbillentyûk lemeze pirolith-carbonból készül, a bevonat Carbofilm
fantázianévvel szintén pirolith-carbonból készül egy gyártó által
kifejlesztett technológiával, mely alacsony hõmérsékleten biztosítja
szénatomok átvándorlását egy turbóréteges szén (pirolith-carbon) célról
a bevonandó rétegre, a bevonat megtartja a pyrolith-carbon turbóréteges
szerkezetét. Közölte, hogy a kérelmezõ által becsatolt gyártói
prospektus is a pyrolith-carbon bevonat megfelelõségét támasztja alá. <br>
A második kérelmi elem vonatkozásában közölte, hogy ajánlatában
vállalta az ajánlatkérõ igényének megfelelõen a teljes méretskála
biztosítását. E vállalását megalapozottan tette, a jogorvoslati eljárás
során becsatolta a Sorin Biomedica gyártó írásbeli nyilatkozatát arról,
hogy a 6. terméksornál a Bicarbon Overline mechanikus aortamûbillentyû
a gyártónak rendelkezésére áll 16, 18, 20, 22, 24 méretekben,
lehetséges ezek elõállítása az alábbi méretekben is 19, 21, 23, 25, 27,
29. A 8. terméksornál nyertes Bicarbon Slimline termék esetében
közölte, hogy a gyártó rendelkezésére áll mitrális 17, 19, 21, 23, 25,
27, de lehetséges gyártása 29, 31, 33 méretben is. <br>
Álláspontja szerint ajánlatkérõ megalapozottan állapította meg a
második értékelési részszempont tartalmát, annak magyar nyelvû
megfogalmazása és az angol szakkifejezés egymásnak teljes egészében
megfelel. A második részszempont a mûbillentyû varrókeretének külsõ
átmérõjére vonatkozott a beültetés síkjában. A kérelmezõ a legkülsõ
átmérõt jelölte meg, azonban nem ez volt a részszempont, hanem a külsõ
átmérõnek a beültetés síkjában való méretét kellett megadni. A tissue
anulus diameter - T.A.D. = implantation diameter ugyanezt az adatot
takarja, és a Biomedica Kft. ezt tüntette fel ajánlatában. Így
ajánlatkérõ helyesen értékelte az ajánlatát a T.A.D.-adatokkal. <br>
A Döntõbizottság elsõdlegesen - ajánlatkérõ hivatkozására tekintettel -
azt vizsgálta, hogy a kérelmezõ elsõ jogorvoslati kérelmi eleme
elkésett-e. Ajánlatkérõ arra alapozta az elkésettséget, hogy olyan
jelentõs módosítás következett be az elsõ kérelmi elemben, hogy az már
új kérelmi elemnek minõsül. <br>
A kérelmezõ írásbeli jogorvoslati kérelmében az elsõ elem
vonatkozásában elõadta, hogy a Biomedica Kft. a Sorin Bicarbon
szívbillentyûjének a varrókeretbevonatát pyrolith-carbonnak nevezte, az
ismert prospektusok alapján a Sorin szívbillentyûk varrókerete
turbostratic-carbon, ugyanis egy mûanyagalapú varrókeretre az 1200
°C-on olvadó pyrolith-carbon bevonatot felvinni nem lehet. <br>
A Döntõbizottság álláspontja szerint e kérelmi eleme vonatkozásában a
tárgyaláson elõadott pontosítás a kérelmezõ részérõl nem minõsíthetõ új
jogorvoslati kérelmi elemnek. A kérelmezõ szakszerûbben és pontosabban
meghatározta, hogy a pyrolith-carbon bevonatot nem tartja megfelelõnek
a lemez érpálya felõli oldalán a Biomedica Kft. által megajánlott
billentyûk esetében. Erre tekintettel az elkésettségre való hivatkozás
nem alapos, az írásbeli jogorvoslati kérelmet pedig a 15 napos
határidõn belül nyújtotta be a kérelmezõ. <br>
A Döntõbizottság megállapította, hogy a kérelmezõ jogorvoslati kérelme
az alábbi indokokra tekintettel nem alapos. <br>
A kérelmezõ az elsõ két kérelmi elemében arra hivatkozott, hogy a
nyertes ajánlattevõ ajánlata érvénytelen. <br>
A Kbt 52. § (2) bekezdés d) pontja értelmében érvénytelen az ajánlat,
ha az nem felel meg az ajánlati felhívásban, illetõleg a
dokumentációban meghatározott feltételeknek. <br>
Az elsõ kérelmi elemben az érvénytelenséget a pyrolith-carbon bevonat
hiányára alapította a kérelmezõ. <br>
Ajánlatkérõ dokumentációja 12. oldalán követelményként támasztotta,
hogy a kétlemezes mechanikus mûbillentyûk lemezének alapanyaga lehet
grafit vagy pyrolith, de a lemez érpálya felé nézõ felszíne
pyrolith-carbon bevonatú legyen. A Biomedica Kft. ajánlatában
rögzítette és részletesen ismertette is (ajánlat fentiekben ismertetett
3. oldala, 58. oldala), hogy pyrolith-carbon bevonattal készül a
szívbillentyû bevonata. <br>
A Döntõbizottság összevetette a nyertes ajánlatában foglaltakat és a
kérelmezõ által a jogorvoslati eljárás során becsatolt - fentiekben
ismertetett - prospektus tartalmát, és ennek alapján megállapította,
hogy a kérelmezõ által megajánlott mûbillentyûk megfelelnek annak a
követelménynek, hogy az érpálya felé nézõ felszín pyrolith-carbon
bevonatú. <br>
A második kérelmi elemben az érvénytelenséget az elõírt méretskála
hiányára alapította. <br>
Ajánlatkérõ dokumentációja II. pontjában követelményként támasztotta,
hogy a mechanikus mitrális billentyûbõl 25-tõl 33-ig terjedõ, aortából
19-29-ig terjedõ skálát kell biztosítani. <br>
A nyertes ajánlattevõ ajánlata 59. oldalán tételesen ismertette, hogy
az ajánlatkérõ által megkövetelt teljes méretskála mind aorta-, mind
mitrális verzióval rendelkezésre áll, rögzítette, hogy az aorta 17
mm-29 mm, a mitrál 21 mm-33 mm. A nyertes ajánlattevõ ajánlata ezzel
eleget tett ajánlatkérõ elõírásainak. <br>
A jogorvoslati eljárás során a Biomedica Kft. külön igazolta gyártói
nyilatkozattal, hogy az általános méreteken - melyeket a kérelmezõ
által csatolt prospektus tartalmaz - kívül biztosítható az ajánlatkérõ
által kért méretekben is a szívbillentyû szállítása. <br>
A Döntõbizottság a fenti indokok alapján megállapította, hogy a nyertes
ajánlattevõ által benyújtott ajánlat a 6. és a 8. terméksornál a
pyrolith-carbon bevonat és a méretskála vonatkozásában megfelel
ajánlatkérõ elõírásainak. Így a kérelmezõ elsõ két érvénytelenségre
alapított jogorvoslati kérelmi eleme nem alapos. <br>
A Döntõbizottság megállapította, hogy nem alapos a kérelmezõnek a
nyertes ajánlatának a második részszempont szerinti értékelését
kifogásoló kérelmi eleme. <br>
Ajánlatkérõ felhívását, dokumentációját a törvényes határidõn belül nem
támadták meg. Ajánlatkérõ a felhívásához, dokumentációjához kötve van. <br>
A Kbt. 55. § (6) bekezdése szerint ajánlatkérõ, amennyiben az
összességében legelõnyösebb ajánlatot kívánja választani, akkor az
ajánlatoknak az elbírálás részszempontja szerinti tartalmi elemeit
köteles értékelni. <br>
A kérelmezõ a harmadik kérelmi elemében azt kifogásolta, hogy a második
részszempontnál ajánlatkérõnek nem a nyertes ajánlatban feltüntetett,
hanem attól eltérõ adatokat lett volna köteles értékelnie. <br>
A Döntõbizottság álláspontja szerint ajánlatkérõ jogszerûen végezte el
az értékelést. <br>
A második részszempont tartalmát ajánlatkérõ egyértelmûen és pontosan
meghatározta, a beültetés síkjában kérte a mûbillentyû varrókerete
külsõ átmérõje adatának a megadását, ez azonos a tissue anulis diameter
- T.A.D. = implantation diameterrel. <br>
A Biomedica Kft. ajánlatában a beültetés síkjában levõ adatokat, a
T.A.D.-adatokat tüntette fel - melyeket a gyártói prospektus és a
gyártói nyilatkozat is - egyértelmûen meghatározott. <br>
Így ajánlatkérõ a részszempont tartalmi elemeit értékelte a nyertes
ajánlattevõ 6. és 8. terméksorra tett ajánlatának második
részszempontjánál. <br>
A Döntõbizottság a Kbt. 76. § (1) bekezdés c) pontjában biztosított
jogkörében eljárva a fenti indokokra tekintettel utasította el a Kbt.
88. § (1) bekezdés a) pontja alapján a kérelmezõ jogorvoslati kérelmét. <br>
A Döntõbizottság a Kbt. 88. § (1) bekezdés h) pontja alapján
rendelkezett az eljárási költségek viselésérõl. <br>
A bírósági jogorvoslatot a Kbt. 89. § (1) bekezdése biztosítja. <br>
<br>
Budapest, 2004. március 17. <br>
<br>
Dr. Nagy Gizella s. k., Hámori András s. k., <br>
közbeszerzési biztos közbeszerzési biztos <br>
<br>
Dr. Varga László s. k., <br>
közbeszerzési biztos <br>
<br>
<br>
<br>
</body>
</html>
