<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (3677/2004)
</h2>
<br>
<br>3.Kf.27.245/2003/5.
<br>
<br>A Fõvárosi Ítélõtábla a dr. Antal Péter ügyvéd (4028 Debrecen, Magyari u. 13/B.) által képviselt Bábolna Képalkotói Diagnosztikai Központ-DOTE Egészségügyi Szolgáltató és Kereskedelmi Kft. (4000 Debrecen, Nagyerdei krt. 98.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2003. március 6-án kelt 25.K.33.275 /200215. számú ítélete ellen az alperes által 6. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 30 000 (harmincezer) forint együttes elsõ és másodfokú perköltséget.
<br>Kötelezi a felperest, hogy fizessen meg a magyar államnak - az illetékhivatal külön felhívására - 19 000 (tizenkilencezer) forint fellebbezési részilletéket.
<br>Az ítélet ellen fellebbezésnek nincs helye.
<br>
<br>
<br>INDOKOLÁS
<br>
<br>A Debreceni Egyetem Orvos és Egészségtudományi Centrum mint ajánlatkérõ 2002. szeptember 4-én nyílt közbeszerzési eljárást indított hagyományos és digitális képalkotó diagnosztikai vizsgálatok, valamint intervenciós radiológiai beavatkozások végzése tárgyában. Az ajánlatkérõ általa kibocsátott dokumentáció ellenértékének átutalásáról a felperes 2002. szeptember 5-én intézkedett, azt ugyanazon hó 10-én át is vette, majd 2002. szeptember 27-én elõterjesztette az ajánlati felhívást kifogásoló jogorvoslati kérelmét.
<br>A jogorvoslati kérelmet az alperes érdemi vizsgálat nélkül, a közbeszerzésekrõl szóló 1995. évi XL. törvény (a továbbiakban: Kbt.) 79. § (7) bekezdésére hivatkozással elkésettség miatt elutasította arra figyelemmel, hogy az ajánlati felhívás és dokumentáció birtokában 2002. szeptember 10. napjától számított 15 nap állt nyitva a kérelem benyújtására. A mulasztást nem indokolhatta az a körülmény, hogy a felperes állásfoglalást, illetõleg bizonyítékot kívánt beszerezni.
<br>Az elsõfokú bíróság a felperesnek az alperesi határozat hatályon kívül helyezésére és új eljárásra kötelezés iránti kereseti kérelmét alaposnak találta. Megítélése szerint a felhívás közzététele, illetõleg a dokumentáció átvételének ténye önmagában még nem jelenti feltétlenül azt, hogy azok tartalmát a lehetséges ajánlattevõ nyomban megismeri. Kiemelte, hogy miután a felperes jogorvoslati kérelmében az ajánlati felhívás jogellenes tartalmát kifogásolta, a jogorvoslati határidõ számításánál a Kbt. 79. § (8) bekezdés a) pontját kell alkalmazni, amely szerint a jogsértõ esemény bekövetkezésének az ajánlattételi határidõ lejártának napját kell tekinteni. Ehhez képest pedig a felperesi jogorvoslati kérelem határidõben elõterjesztett volt. Rámutatott az elsõfokú bíróság arra, hogy a szubjektív határidõ értelemszerûen csak a törvénysértõ esemény bekövetkezésének idõpontjában kezdõdhet legkorábban, mivel egy, még be nem következett eseményrõl tudomást sem lehet szerezni.
<br>Az elsõfokú bíróság ítélete ellen, annak megváltoztatását és a felperes keresetének elutasítását és perköltségben való marasztalását kérve, az alperes terjesztett elõ fellebbezést. Vitatta az elsõfokú bíróság jogi álláspontját a Kbt. 79. § (8) bekezdés a) pontjának értelmezése körében azzal, hogy annak elfogadása azt eredményezné, hogy az ajánlattételi határidõ lejártát megelõzõen a felhívás és a dokumentáció nem lehetne jogsértõ. Ezzel ellentétben a hivatkozott rendelkezés azt hivatott kifejezni, hogy az ajánlattételi határidõ az a legvégsõ idõpont, amelyet követõen nem vonható kétségbe a felhívás, illetve a dokumentáció jogsértõ volta, mivel ezen idõpontig az ajánlatkérõ jogszerûen módosíthatja is az ajánlati felhívását, illetõleg dokumentációját. A szubjektív határidõ vizsgálatánál a törvény szabályait sértõ esemény tudomásra jutása a döntõ. Ez pedig a felperes esetében 2002. szeptember 10. napja. Az alperes nem tulajdonított jelentõséget annak a körülménynek, hogy a felhívást, dokumentációt az ajánlattevõk mikor tanulmányozzák át, illetõleg számukra mikor tudatosul a közbeszerzési eljárásban bekövetkezõ esemény, hiszen a jogsértés ekkor még csak vélelmezhetõ, mert azt csak a lefolytatott eljárás során hozott határozat, illetve bírósági jogerõs ítélet állapíthatja meg. A szubjektív határidõ nem a vélelmezett jogsértést felperes számára megalapozó bizonyítékok beszerzésének idõpontjától számít, hanem magának az eseménynek kell az eljárást kezdeményezõ tudomására jutnia.
<br>A felperes ellenkérelmet nem terjesztett elõ.
<br>Az alperes fellebbezése alapos.
<br>A Kbt. 79. § (2) bekezdése szerint az alperes eljárása kérelemre vagy hivatalból indul meg. Kérelemre indult eljárás esetén a (7) bekezdés rendelkezései értelmében az eljárást a Kbt. szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kezdeményezni. E határidõk elmulasztása jogvesztéssel jár. A (8) bekezdés akként rendelkezik, hogy a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni:
<br>a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ le jártát;
<br>b) az elõírt határidõnél késõbb közzétett hirdetmény esetén a hirdetmény megjelenését;
<br>c) közbeszerzési eljárás mellõzésével történõ beszerzés esetén a szerzõdés megkötését.
<br>A (9) bekezdés rendelkezése alapján a jogorvoslati eljárást azonban a jogsértõ eseménnyel elõidézett állapot fennállása esetén a (8) bekezdésben meghatározott idõpont elõtt is meg lehet indítani.
<br>E rendelkezésekbõl megállapíthatóan a Kbt. az eljárásjogokban egyébként nem szokatlan módon a jogorvoslati kérelem elõterjesztésére szubjektív és objektív határidõt állapít meg. A két határidõ számításának kezdetére a Kbt. eltérõ terminológiát használ, amikor is a jogsértõ eseményhez kapcsoltan a szubjektív határidõ kezdetét a tudomásra jutáshoz az objektív határidõ kiszámításának kezdõ idõpontját annak bekövetkezéséhez köti.
<br>A Kbt. hatálya alá tartozó beszerzésekkel kapcsolatos valamennyi, a Kbt. által szabályozott eljárási cselekményhez fûzõdhet jogsértés. Mivel a jogorvoslati kérelem benyújtását kiváltó jogsértõ esemény nem minden esetben határozható meg egyértelmûen, a törvény az ilyen jellemzõen elõforduló, illetve a folyamatosan fennálló jogsértések esetei közül kiemel néhányat és pontosan meghatározza a jogsértés bekövetkezésének idõpontját. A Kbt. 79. § (7)-(9) bekezdéseinek rendelkezésébõl következik, hogy az utóbbi jogalkotói segítség azonban csak az objektív jogvesztõ határidõk végsõ idõpontjának meghatározására vonatkozik, a szubjektív határidõ számítását nem érinti, annak megállapítására változatlanul a (7) bekezdés rendelkezései irányadóak és alkalmazandóak. Ezért tévesen mutatott rá az elsõfokú bíróság a jogsértõ esemény bekövetkezése és a tudomásszerzés összefüggéseire. A fenti rendelkezések helyes értelmezése szerint ugyanis a Kbt. 79. § (7) és (8) bekezdésében alkalmazott "esemény bekövetkezése" kitétel egy jogi kategória, amelyet a jogszabály az objektív határidõ megállapítására alkalmaz.
<br>A jogsértõ esemény az ajánlati felhívás kibocsátása volt, ezért a perbeli esetben irányadónak azt kellett tekinteni, mikor kerültek a szükséges dokumentumok a felperesnek a birtokába. Helyesen határozta meg ezt az idõpontot az alperes a dokumentáció kézhezvételének napjában, azaz 2002. szeptember 10-ében. A szubjektív határidõ számítása szempontjából nincs és nem is lehet relevanciája annak, hogy a kérelmezõ az ajánlati felhívást, illetõleg a dokumentációt mikor tanulmányozta át, és az sem releváns, hogy mikor vélte elérkezettnek az idõt a feltételezett jogsértés ismeretében arra, hogy ellene jogorvoslati eljárást indítson. Ez a gyakorlat ugyanis azt eredményezné, hogy a Kbt. azon kitétele, amely a szubjektív határidõ kezdetét a Kbt. szabályait sértõ esemény tudomásra jutásától számítja, alkalmazhatatlanná válna, hiszen az a kérelmezõk szervezeti mûködéséhez igazodna, illetõleg a természetes személy tudatában rejlõ októl függne.
<br>Mindezekre tekintettel a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján megváltoztatta és a felperes megalapozatlan keresetét elutasította.
<br>A pervesztes felperest a Pp. 78. § (1), (2) és a 79. § (1) bekezdése értelmében kötelezte a sikeresen fellebbezõ alperes javára együttes elsõ és másodfokú perköltség megfizetésére.
<br>A felperes az illetékekrõl szóló 1990. évi XCIII. törvény 62. § (1) bekezdés h) pontja értelmében köteles az illetékfeljegyzési jog folytán le nem rótt kereseti és fellebbezési részilleték viselésére a 6/1986. (VI. 26.) IM r. 13. § (2) bekezdése alapján.
<br>
<br>Budapest, 2004. március 17.
<br>
<br>Dr. Sára Katalin s. k., Dr. Szõke Mária s. k.,
<br>a tanács elnöke elõadó bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>