<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3520/2004)
</h2>
<br>1024 Budapest, Margit krt. 85.
<br>Ikt. sz.: D.115/6/2004.
<br>
<br>A Közbeszerzési Döntõbizottság (a továbbiakban: Döntõ bizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által az Állami Privatizációs és Vagyonkezelõ Rt. (1133 Budapest, Pozsonyi út 56. a továbbiakban: ajánlatkérõ) "karbantartási munkák elvégzése az ÁPV Rt. részére, 1800 m 2 irodaterületen" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdés c) pontját és a 34. § (1) és (2) bekezdését.
<br>A Döntõbizottság ajánlatkérõt 1 000 000 Ft, (azaz egymillió forint) bírsággal sújtja.
<br>Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és ajánlatkérõ nyilatkozata alapján az alábbi tényállást állapította meg:
<br>Ajánlatkérõ eladta a Budapest, Pozsonyi u. 56. sz. alatti irodaházát és azt teljes egészében visszabérelte. A bérleti szerzõdése lehetõséget ad az irodaépület, illetve annak egy részének albérletbe adására. Ajánlatkérõ - többek között - a Nemzeti Fejlesztési Hivatallal és a Nemzeti és Etnikai Kisebbségi Hivatallal kötött bérleti szerzõdést.
<br>Ajánlatkérõ jogelõdje 1993. július 1-jén kötött határozatlan idõre vállalkozási szerzõdést a Hungalu-Service Kft.-vel a Budapest, Pozsonyi u. 56. sz. alatti irodaház komplexum üzemeltetésére és fenntartására. A szerzõdés 1. számú mellékletének 1. pontjában határozták meg a felek, hogy az üzemeltetés keretében a napi és eseti takarítási feladatokat, az elektromos, hõellátó, víz- és csatornahálózat, központi klímarendszer mûködtetését, a rendészeti, tûz-, vagyon- és balesetvédelmi feladatokat kell ellátni, továbbá a vállalkozó mûködteti a protokollszolgálatot, a telefonrendszert és a központi telefaxot. A fenntartás keretében biztosítja az üzemeltetett berendezések, illetve az irodaház egészének mûködõképességét, külön megbízás alapján ellátja a kapcsolódó felújítási feladatokat. A felek a szerzõdést az évek során többször módosították.
<br>Ajánlatkérõ 2004. február 12-én tájékoztatta a Döntõbizottság elnökét arról, hogy a Kbt. 70. § (1) bekezdés c) pontja alapján hirdetmény közzététele nélküli tárgyalásos közbeszerzési eljárást folytat le a rendelkezõ részben meghatározott tárgyban.
<br>Tájékoztatójában ismertette, hogy az irodaház visszabérlésére kötött szerzõdése lehetõséget nyújt a bérelt területek albérletbe adására, illetve az egész bérlemény karbantartására az ÁPV Rt. köteles.
<br>A rendkívüli sürgõsséget az idézte elõ, hogy a Nemzeti Fejlesztési Hivatal a 2004. január 10-én megküldött levelében közölte, szervezetének bõvülése miatt szükséges a lehetõ leggyorsabban a jelenleg bérelt területeken túl újabb területek bérbevétele.
<br>A Nemzeti Etnikai és Kisebbségi Hivatal 2004. január 7-én közölt, január 31-i felmondása/távozása által felszabaduló területek lehetõséget adnak a Nemzeti Fejlesztési Hivatal bõvülõ szervezeti elhelyezésére. Az irodák jelenlegi "lelakott" állapota miatt a használatba adáshoz szükséges karbantartás elvégzése. Az elhelyezéssel és az irodák karbantartási munkáival kapcsolatos kérdések február elején egyeztetõ bejáráson kerültek tisztázásra.
<br>Közölte, hogy a Hungalu-Service Kft. az Állami Privatizációs és Vagyonkezelõ Rt. 100%-os tulajdonában áll és vele hatályos üzemeltetési szerzõdése van, amely nem tartalmaz fedezetet ilyen volumenû karbantartási munkákra, ezért szükséges külön vállalkozási szerzõdés megkötése.
<br>A Hungalu-Service Kft. a székház fennállása óta végzi az épülettel kapcsolatos üzemeltetési és karbantartási munkálatokat, ezáltal építészeti, gépészeti helyismerettel rendelkezik, ismeri a hatályos rendészeti, vagyonvédelmi szabályzatot, tûz védelmi utasítást. A sürgõsségre tekintettel a munka elvégzésének minél gyorsabb, hatékonyabb kivitelezésére a Hungalu-Service Kft. a legalkalmasabb és ez a leggazdaságosabb is.
<br>Közölte, hogy a Nemzeti és Etnikai Kisebbségi Hivatal felmondása és távozása után, amennyiben nem kerülnének kihasználásra a felszabadult területek az elmaradó bérleti díj, mintegy 5,5 M Ft-os veszteséget okozna az ajánlatkérõ számára.
<br>Ismertette, hogy a beszerzés értéke hozzávetõlegesen 13-14,5 M Ft.
<br>Ajánlatkérõ tájékoztatójához mellékelte az ajánlati felhívását. Ajánlattételre hívta fel a Hungalu-Service Kft.-t.
<br>A felhívás 3. a) pontjában részletezte a kivitelezés során elvégzendõ munkanemeket pl. felületkezelés, szõnyegburkolat készítése, vakolatjavítás, gipszkarton fal bontása/építése, álmennyezet készítése. A teljesítés határidejét 2004. április 30-ában állapította meg.
<br>Ajánlatkérõ meghatározta a pénzügyi, gazdasági és mûszaki alkalmassága igazolásával kapcsolatos követelményeit. Ajánlatkérõ felhívásában nem állapította meg az ajánlatok elbírálásának szempontját. Ajánlatkérõ rendelkezett eljárása lefolytatásának menetérõl.
<br>Ajánlatkérõ megküldte a Döntõbizottság részére a Nemzeti és Etnikai Kisebbségi Hivatal felmondólevelét, továbbá a Nemzeti Fejlesztési Hivatal további elhelyezés biztosítására vonatkozó kérelmét. Ebben jelezte, hogy az irodákat az új bérleti díjnak megfelelõ színvonalra felújítva kéri átadni. Közölte továbbá, hogy a Nemzeti Fejlesztési Hivatal aktuális feladataira tekintettel az irodákra a lehetõ legrövidebb idõn belül szüksége van és javasolta, hogy a felújításokat már a kiköltözéssel párhuzamosan kezdjék meg és az elkészült irodákat bocsássák a rendelkezésükre.
<br>A Döntõbizottság elnöke 2004. február 25-én jogorvoslati eljárást kezdeményezett ajánlatkérõ közbeszerzési eljárása ellen arra hivatkozással, hogy a rendelkezés álló iratok alapján a választott eljárásfajta törvényi feltételeinek megléte nem állapítható meg egyértelmûen. Indítványozta a választott eljárás fajta jogalapjának és az ajánlati felhívás jogszerûségének a vizsgálatát.
<br>Ajánlatkérõ kérte a jogorvoslati eljárás megszüntetését. Állás pontja szerint jogszerûen folytatta le a közbeszerzési eljárását.
<br>Írásbeli észrevételében fenntartotta a Döntõbizottság elnöke részére küldött tájékoztatóban foglaltakat, továbbá csatolta a visszabérlési szerzõdést, a Hungalu-Service Kft.-vel kötött vállalkozási szerzõdést és annak módosításait. Ajánlatkérõ tárgyaláson kifejtett álláspontja szerint két körülmény alapozza meg a rendkívüli sürgõsséget egyrészt az, hogy váratlanul érte a Nemzeti Etnikai és Kisebbségi Hivatal felmondása, másrészt ugyanebben az idõben történt, hogy a Nemzeti Fejlesztési Hivatal jelezte a többletbérlet iránti igényét. Mindkettõ váratlan és elõre nem látható volt számára és sürgõs helyzetet teremtett. Ajánlatkérõt mulasztás nem terheli, a sürgõs helyzet bekövetkezte után megindította a közbeszerzési eljárását.
<br>Közölte, hogy a teljesítés határidejét 2004. április 30-ában határozták meg, mely a gyakorlatban szakaszos teljesítést jelent. A felújított irodákba folyamatosan költöznek be és végzik a megüresedett irodák felújítását a megrendelõ igénye szerint.
<br>Hivatkozott arra is, hogy a beszerzés értéke a közbeszerzési értékhatár közelében van, és kérte ennek figyelembevételét. Arra tekintettel indított közbeszerzési eljárást, mert ez évre még további hasonló tárgyú munkák elvégzése várható, és az összeszámítással mindenképpen meghaladná a közbeszerzési értékhatárt. Közölte, jelenleg még nincs jóváhagyott éves üzleti terve.
<br>Azt elismerte, hogy a Hungalu-Service Kft.-vel kötött üzemeltetési szerzõdés nem terjed ki jelen beszerzés tárgyát képezõ munkákra.
<br>Ajánlatkérõ álláspontja szerint a felhívása is jogszerû, a Kbt. 70. § (1) bekezdés c) pontja szerinti eljárásfajtánál a Kbt. rendelkezései értelmében nem kötelezõ felhívás készítése és az sem jogsértõ, hogy nem határozta meg az ajánlat elbírálásának szempontját, figyelemmel az ügy körülményeire, arra, hogy egy ajánlattevõt hívott fel.
<br>Ajánlatkérõ bejelentette, hogy a közbeszerzési eljárását lefolytatta. A felhívott ajánlattevõ ajánlatát benyújtotta és ajánlatkérõ 2004. február 23-án kihirdette az eljárást lezáró döntését, az eljárás nyertese a Hungalu-Service Kft. lett, vele 2004. március 5-én megkötötte az eljárást lezáró szerzõdést.
<br>A Döntõbizottság az alábbi indokokra tekintettel megállapította, hogy a jogorvoslati kezdeményezés alapos, nem állnak fenn az ajánlatkérõ által választott eljárásfajta feltételei.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.
<br>A Kbt. e szakasza több, együttesen fennálló feltétel meglétéhez köti ezen eljárásfajta alkalmazását.
<br>Követelmény: a rendkívüli sürgõsség fennállása, az elõre nem látható ok, más eljárásfajta határidejének be nem tarthatósága és az, hogy ajánlatkérõt ne terhelje mulasztás.
<br>A jogalkotó alapvetõ célkitûzése az volt, hogy az ajánlatkérõk az általános közbeszerzési eljárásfajták alapján elégítsék ki beszerzési igényeiket. Külön feltételhez kötötte a tárgyalásos eljárásfajták alkalmazását, melyek között a Kbt. 70. § (1) bekezdés c) pontjának alkalmazását egyébként is kivételes esetben tette lehetõvé.
<br>Természetes, hogy ajánlatkérõk számára a beszerzési igényeik kielégítése általában sürgõs és az is egyértelmû, hogy elõnyös (pl. gazdasági szempontból nagyobb arányú bevétel elérése) azok mielõbbi megvalósulása. Ezt azonban önmagában nem minõsítette a jogalkotó olyan oknak, amely alapot nyújtana a 70. § (1) bekezdés c. pontja szerinti eljárásfajta választásához. Így az a körülmény, hogy ajánlatkérõ számára fontos szempont, hogy korábban kössön bérleti szerzõdést, mert elõbb részesül akkor bérleti díjban, nem alapozza meg ezen eljárásfajta választását.
<br>A Döntõbizottság álláspontja szerint az ajánlatkérõ által megjelölt körülmények (egyik bérlõ felmondja a jogviszonyt, másik bérlõ további területet kíván bérbe venni) sem minõsíthetõk olyannak, amelyek alapján ajánlatkérõ esetében megállapítható lenne a kivételes feltétel a rendkívüli sürgõsség. A Kbt. 70. § (1) bekezdés c) pontja ajánlatkérõ vonatkozásában támasztja követelményként a feltételek fennállását. E körben azt is megjegyzi a Döntõbizottság, hogy ajánlatkérõ az elõadásán kívül egyébként sem igazolta a rendkívüli sürgõsséget, a többletbérlet iránti igény nem ajánlatkérõnél jelentkezett, ajánlatkérõ csak elfogadta - függetlenül a Kbt. rendelkezéseitõl - azt és vállalta a teljesítést. A Kbt. szabályozása alapján ajánlatkérõk kötelezettsége és felelõssége a rájuk vonatkozó elõ írások be tartása.
<br>A Döntõbizottság álláspontja szerint jelen esetben a beszerzés értékének a jogalap vonatkozásában nincs relevanciája. Ajánlatkérõ, mint a Kbt. személyi hatálya alá tartozó szervezet ugyanis egyébként is jogosult a Kbt. 2. § (4) bekezdés a) pontja alapján közbeszerzési eljárást indítani. Jelen esetben pedig ajánlatkérõ meg is indította és le is folytatta a közbeszerzési eljárását.
<br>A Döntõbizottság megállapította, hogy ajánlatkérõ jogsértõen járt el akkor, amikor nem állapította meg az elbírálás szempontját.
<br>A Kbt. 71./B. § (1) bekezdése értelmében fõ szabályként a hirdetmény közzététele nélküli tárgyalásos eljárás ajánlati felhívás kiküldésével kezdõdik, és e szakasz állapítja meg az ajánlati felhívás minimális tartalmát. Valóban a jogalkotó a Kbt. 71/B. § (3) bekezdésében kiveszi az ajánlati felhívás kiküldésének kötelezettségét a Kbt. 70. § (1) bekezdés c) pontja szerinti eljárásfajta vonatkozásában.
<br>A Döntõbizottság álláspontja szerint azonban függetlenül attól, hogy ajánlatkérõ nem köteles ajánlati felhívást készíteni, ajánlatkérõt terheli az a kötelezettség, hogy közölje valamilyen formában - ez történhet például az ajánlattételre felkérõ levélben - a felhívott ajánlattevõvel, ajánlattevõkkel, hogy ajánlatát milyen szempont alapján bírálja el.
<br>A Kbt. 71. § (3) bekezdése kimondja, hogy a törvénynek a nyílt közbeszerzési eljárás lefolytatására vonatkozó rendelkezéseit a vonatkozó eltérésekkel megfelelõen alkalmazni kell. Erre tekintettel formai megkötöttség nélkül, de érvényesül a Kbt. 34. § (1) és (2) bekezdésének azon tartalmi követelménye, hogy ajánlatkérõnek meg kell határoznia az ajánlatok elbírálásának szempontját. Az ajánlatok elbírálása, illetve annak szempontja olyan alapvetõ jellemzõje, garanciális kérdése a közbeszerzési eljárásoknak, hogy anélkül jogszerûen nem folytatható le közbeszerzési eljárás.
<br>E körben arra is rámutat a Döntõbizottság, hogy amennyiben viszont az ajánlatkérõ készít ajánlati felhívást, akkor annak meg kell felelnie a Kbt. elõ írásainak. Jelen esetben a Kbt. 71/B. § (1) bekezdése határozza meg az ajánlati felhívás minimális tartalmát - köztük az ajánlatok elbírálásának szempontját -, így ajánlatkérõnek ezen indokok alapján is kötelezettsége lett volna az elbírálási szempont meghatározása.
<br>A Döntõbizottság a fenti indokokra tekintettel a Kbt. 76. § (1) bekezdés c) pontjában meghatározott jogkörében eljárva a Kbt. 88. § (1) bekezdés d) pontja alapján állapította meg a rendelkezõ részben meghatározott jogsértést. A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft. Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a beszerzés kisebb értékére tekintettel nem ítélte indokoltnak a minimális bírságnál magasabb összegû bírság kiszabását, így a bírság összegét 1 000 000 Ft-ban állapította meg.
<br>A Döntõbizottság személyi bírságot nem szabott ki, tekintettel arra, hogy több jogszabálysértést is megállapított és a rendelkezésre álló okirati bizonyítékok alapján a felelõs személye nem volt egyértelmûen megállapítható.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 26.
<br>
<br>Dr. Nagy Gizella s. k.,
<br>közbeszerzési biztos
<br>
<br>Fábián Péter s. k., Dr. Engler Magdolna s. k.,
<br>közbeszerzési biztos közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>