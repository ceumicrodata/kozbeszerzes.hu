<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (3675/2004)
</h2>
<br>25.K.31.618/2003/6
<br>
<br>A bíróság a dr. Patay Géza ügyvéd (1026 Budapest, Pasaréti út 72.) által képviselt Környezetvédelmi és Vízügyi Minisztérium (1011 Budapest, Fõ u. 44-45.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit körút 85.) alperes ellen - közbeszerzési ügyben hozott (hivatkozási szám: D.167/20/2003.) - közigazgatási határozat felülvizsgálata iránti perében meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a bíróság a felperest, hogy 15 nap alatt fizessen meg az alperesnek 30 000 forint, azaz harmincezer forint perköltséget.
<br>A kereseti illetéket az állam viseli.
<br>Az ítélet ellen a kézbesítéstõl számított 8 nap alatt fellebbezésnek van helye, amelyet ennél a bíróságnál kell a Fõvárosi Ítélõtáblához elõterjeszteni.
<br>
<br>INDOKOLÁS
<br>
<br>Felperes mint ajánlatkérõ 10144/2002 szám alatt nyílt közbeszerzési eljárás megindítására ajánlati felhívást tett közzé a Közbeszerzési Értesítõ 2002. december 18-án megjelent 51. számában. Az ajánlati felhívás 3. a) pontjában a beszerzés tárgyát és mennyiségét a perrel érintett részterület tekintetében a következõk szerint határozta meg: "Algyõ, Farki rét 8. szám alatti területen, a korábban elvégzett lokalizációs kármentesítés hatásának ellenõrzése céljából a területen és a közvetlen környezetében kiegészítõ tényfeltárási dokumentáció készítése". Felperes részletes dokumentációt is készített. A dokumentáció I. 2. pontjában meghatározta a kiegészítõ tényfeltárás célját és feladatát. E szerint a közbeszerzési eljárás keretében végrehajtandó feladat a korábban elvégzett lokalizációs mûszaki beavatkozás (kármentesítés) hatásának ellenõrzése céljából a területen és közvetlen környezetében kiegészítõ tényfeltárási dokumentáció készítése az Alsó-Tisza-vidéki Környezetvédelmi Felügyelõség az elsõfokú környezetvédelmi hatóság által kiadott 76.936-2/2002. október 30. számú határozatában (államigazgatási határozat) foglaltaknak megfelelõen. Az eljárás közvetlen célja a területen lévõ szennyezõ források feltárása, a talaj- és felszín alatti vízszennyezések megismerése, lehatárolása, készletezése, a szennyezettség felmérése és a kockázat mérlegelése. Felperes elõírta még azt is, hogy a kiegészítõ tényfeltárási záró dokumentációnak meg kell felelnie a vonatkozó 33/2000. (III. 17.) Korm. rend. 6. számú mellékletében elõírt tartalmi követelményeknek. Ugyanakkor az ajánlattevõk számára a cél meghatározása és az adott követelmények ismerete mellett lehetõség van saját szakmai tapasztalatuk alapján a legalkalmasabbnak tartott eljárások, technológiák alkalmazására, a tartalmi és formai követelmények betartása mellett. A tényfeltárás során elvégzendõ feladat ismertetése körében felperes elõírta, hogy a mintavételeket és méréseket csak akkreditált laboratórium végezheti. A dokumentáció 1-es számú melléklete az államigazgatási határ
<br>ozat. E szerint a szennyezést a 10/2000. (VI. 2.) KÖM-EÜM-FVM-KHVM együttes rendelet 2. és 3. számú mellékletében elõírt "B" szennyezettségi határértékig kell vertikálisan és horizontálisan lehatárolni. A mintavételeket és a méréseket csak akkreditált laboratórium végezheti. A dokumentáció 3. A. függelékének 1. táblázatában ismertette a tételes mûszaki tartalom összesítõ táblázatát a tényfeltárás vonatkozásában. E körben megadta az elõkészítõ munkákat, a terepi munkákat és az elvégzendõ laboratóriumi vizsgálatokat is mind talajra, mind talajvízre. A táblázat "*"-gal jelezte azon vizsgálatokat, amelyek esetében a listát a projektre jellemzõkkel ki lehet egészíteni (mikrobiológia, levegõvizsgálat és hulladékvizsgálatok körében). A dokumentáció III. B. függelékében a kiegészítõ tényfeltárás követelményei között elõírta, hogy az analitikai vizsgálatokat csak az adott vizsgálattípusra akkreditált laboratórium mérése esetén fogadja el.
<br>Az ajánlati felhívás 13. pontja szerint felperes az ajánlatokat az összességében legelõnyösebb ajánlat szempontja alapján bírálja el. Felperes a harmadik bírálati részszempontként a vállalt vizsgálatok számát jelölte meg, amelynek súlyszáma 3. Felperes az ajánlattételi határidõre beérkezett ajánlatokat értékelte, majd az eredményt nyilvánosan kihirdette. A perrel érintett részterület vonatkozásában a Rex-Terra Építõipari Fõvállalkozó és Környezetvédelmi Szolgáltató Kft. (Rex-Terra Kft.) ajánlata a második lett. Az eljárásról készült összegzés szerint a Rex-Terra Kft. ajánlata a harmadik bírálati részszemponthoz kapcsolódóan 142 darab vállalt vizsgálatot tartalmaz.
<br>Más mellett a Rex-Terra Kft. is jogorvoslati kérelmet terjesztett elõ az alperesnél. Sérelmezte, hogy az ajánlatában ténylegesen vállalt 3098 vizsgálat helyett felperes 142 vizsgálatot vett figyelembe az értékelésnél. Felperes a jogorvoslati eljárás során elõadta, hogy a 3. részszempont tekintetében valóban vétettek számítási hibát, és a Rex-Terra Kft.-nél az értékelt 142 vizsgálat helyett 162 vizsgálatot kellett volna figyelembe venni. A többi kifogásolt vizsgálattal kapcsolatban azonban elõadta, hogy azok egy része nem sorolható az államigazgatási határozat és a dokumentáció által meghatározott vizsgálatok közé, vagy egyes vizsgálatok nem részei a feladatnak, mások pedig nem minõsülnek akkreditált vizsgálatnak, illetve az elemcsoportokra vonatkozó mérést elemcsoportonként vette figyelembe függetlenül attól, hogy az hány elemre vonatkozik. Álláspontja szerint e vizsgálatok számát az értékelésnél jogszerûen mellõzte, a számítási hiba pedig az eljárást lezáró döntést nem befolyásolta. Az alperes a 2003. május 22. napján kelt D.167/20/2003. számú határozatában megállapította, hogy felperes a perrel érintett részterület tekintetében megsértette a Kbt. 55. § (6) bekezdését, ezért az erre vonatkozó eljárást lezáró döntést megsemmisítette, és felperessel szemben 1 000 000 forint bírságot szabott ki. Továbbá kötelezte az igazgatási szolgáltatási díj viselésére. Az indokolásban az alperes kifejtette, hogy az értékelés részszempontjaként felperes kizárólag a "vállalt vizsgálatok száma" kifejezést alkalmazta. Felperesnek a dokumentációban nem volt olyan elõ írása az értékelés körében, hogy a vállalt vizsgálatok vonatkozásában csak az bír relevanciával, amely laboratóriumi vizsgálat, vagy hogy csak azokat a vizsgálatokat fogja az értékelésbe bevonni, amely a szennyezettség meghatározására közvetlenül irányul vagy amely vizsgálathoz a vonatkozó rendelet értelmében határérték kapcsolódik stb. Önmagában az, hogy az ajánlatkérõ a dokumentáció részévé tette a feltárást elrendelõ környezetvédelmi hatósági határozatot, illetve az
<br> elvégzendõ feladat célját kifejti, még nem teremti meg a jogszerû alapját annak, hogy utóbb elõre nem közölt szempontok alapján bizonyos vizsgálatoknak prioritást biztosítson, illetve más vizsgálatokat mellõzön az értékelés során. Felperes jogsértõ módon, utólag határozta meg, mit is ért a 3. részszempont alatt, ezzel pedig az elõre megadott részszempont körében nem a Kbt. 55. § (6) bekezdésének megfelelõ tartalmi elemeket értékelve végezte el az értékelést.
<br>Felperes jogszabálysértésre hivatkozással kérte a közigazgatási határozat felülvizsgálatát, ennek körében a határozat megváltoztatását azzal, hogy a bíróság állapítsa meg, hogy felperes nem sértette meg a Kbt. 55. §-ának (6) bekezdését. Erre tekintettel kérte a kiszabott bírság mellõzését és az eljárást lezáró döntés megsemmisítésére vonatkozó rendelkezés törlését. Perköltségre igényt tartott. E körben ügyvédi munkadíjat, illetve készkiadást nem kívánt érvényesíteni, kérte viszont az alperest a közigazgatási eljárásban viselt 150 000 forint igazgatási szolgáltatási díj megfizetésére kötelezni. Álláspontja szerint a beszerzés tárgyának és céljának pontos megjelölésével az államigazgatási határozatnak a dokumentáció részévé tételével egyértelmûen meghatározta a vitatott 3. részszempont pontos tartalmát. Ez alapján minden olyan vizsgálatot értékelt, amely az államigazgatási határozatban foglalt hatósági elõ írásoknak és ezáltal a dokumentáció feltételeinek megfelelt. Az államigazgatási határozatban foglaltaknak akkor felel meg a vizsgálat érvelése szerint, ha az ajánlattevõ a vizsgálatot akkreditált laboratóriumban kívánta elvégeztetni, és az adott vizsgálatra a hivatkozott jogszabály határértéket állapított meg. Egyes vizsgálattípusokat pedig az értékelésnél azért sem vehetett figyelembe, mert olyan vizsgálattípusokról volt szó, amelyeket a dokumentációban közölt táblázat mint elvégzendõ feladatot nem tüntetett fel, és a táblázat kiegészítését e vizsgálattípusokra vonatkozóan felperes a dokumentáció szerint nem engedte meg (nem látta el "*" jelzéssel).
<br>A hidrogeológiai vizsgálatokkal kapcsolatban azzal érvelt, hogy azok önállóan nem nyújtanak információt a szennyezõdés anyagi minõségére, mennyiségére, horizontális és vertikális kiterjedésére, mert azok a kúttelepítési és mintavételezési eljárások kötelezõ kiegészítõ mérései. Ennek alátámasztására hivatkozott a közigazgatási eljárásban is elõterjesztett Vituki Rt. szakvéleményére, és a perben csatolt Közép-Duna-völgyi Víz ügyi Igazgatóság Vízgazdálkodási és Víziközmû Osztálya 2003. november 7-én kelt szakvéleményéhen foglaltakra. Mindezek alapján a hidrogeológiai vizsgálatok számát felperes mint a feltárás elválaszthatatlan részének minõsülõ vizsgálatokat a vállalt feltárások száma második bírálati részszempont alatt vette figyelembe. E körben hivatkozott még arra is, hogy maga a Rex-Terra Kft. sem a szennyezettség megállapítására vonatkozó vizsgálatok között, hanem a terepi munkák körében helyezte el a hidrogeológiai vizsgálatokat ajánlatában. A talaj ammóniumtartalmának vizsgálatát felperes azért nem értékelte, mert az államigazgatási határozatban megjelölt jogszabályban erre vonatkozó határérték nincs, ezért a kiegészítõ tényfeltárásnál a talaj ammóniatartalmát nem kell megvizsgálni, azaz nem része a feladatnak. Egyébként a dokumentációban közölt táblázat sem tüntette fel elvégzendõ feladatként ezt a vizsgálattípust, és a táblázat kiegészítésére e körben nem volt lehetõség. Az AOX-méréssel kapcsolatban ugyancsak kifejtette, hogy nem felel meg az államigazgatási határozatban foglalt egyik feltételnek sem, továbbá a dokumentáció szerinti táblázat elvégzendõ feladatként nem tüntette fel, és a táblázat kiegészítését e körben felperes nem engedte meg. Az XRF-mérések vonatkozásában arra hivatkozott, hogy ez a mérésfajta nem felel meg az államigazgatási határozatnak az akkreditált laboratóriummal kapcsolatos elõ írásának. A dokumentációban szereplõ táblázat egyébként XRF-vizsgálatot nem tartalmaz, és a táblázat kiegészítését e vizsgálattípusra vonatkozóan felperes ugyancsak nem engedte meg.
<br>Az alperes nyilatkozatában fenntartotta a határozatban foglalt indokait. Álláspontja szerint a határozat nem jogszabálysértõ, ezért kérte a kereset elutasítását és felperes perköltségben marasztalását. Hangsúlyozta, hogy a vitatott részszempont a felhívás és a dokumentáció szerint a "vállalt vizsgálatok száma" megjelölés volt. Felperes nem határozott meg az elbírálás részszempontjaként további elõ írásokat, ahhoz további magyarázatot nem fûzött. Nem tájékoztatta elõre az ajánlattevõket arról, hogy a dokumentációban meghatározott vizsgálatok közül melyeket fogja relevánsan értékelni, és melyek azok a vizsgálatok, amelyeket a részszempont értékelésénél figyelmen kívül fog hagyni. Álláspontja szerint az ajánlattevõk által megajánlott valamennyi vizsgálatot a vitatott részszempont értékelése során figyelembe kellett volna vennie felperesnek.
<br>Felperes keresete nem alapos.
<br>A bíróság az alperes határozatának felülvizsgálata során az államigazgatási eljárás általános szabályairól szóló, többször módosított 1957. évi IV. törvény (Áe.) 72. § (1) bekezdése alapján, a polgári perrendtartásról szóló, többször módosított 1952. évi III. törvény (Pp.) 324. § (1) bekezdése szerint lefolytatott eljárásban a kereseti kérelem és az ellenkérelem korlátai között kizárólag azt vizsgálhatja, hogy a határozat megfelel-e támadott rendelkezéseiben az anyagi és az eljárási szabályoknak.
<br>A bíróságnak a perben azt kellett megítélnie, hogy a perrel érintett közbeszerzési eljárásban felperes a vállalt vizsgálatok száma harmadik értékelési résszempont körében a Rex-Terra Kft. ajánlatát helytállóan értékelte-e, amikor egyes vizsgálatok számát az értékelés során figyelmen kívül hagyta, és erre tekintettel jogszabálysértõ-e az alperes határozata.
<br>A bíróság a keresetlevél, az alperes nyilatkozata, a felek elõadásai és becsatolt iratai, továbbá a közigazgatási iratok alapján megállapított tényillásból kiindulva a következõkre alapozta döntését.
<br>A közbeszerzésekrõl szóló, többször módosított 1995. évi XL. törvény (Kbt.) 33. § (1) bekezdése szerint az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. A Kbt. 43. § (1) bekezdése alapján az ajánlattevõknek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlataikat elkészíteni. A Kbt. 26. § (2) bekezdése pedig kimondja, hogy az ajánlatkérõ az ajánlati felhívásban, illetve a dokumentációban meghatározott feltételekhez, az ajánlattevõ pedig az ajánlatához kötve van. A Kbt. felhívott rendelkezéseibõl következik, hogy az ajánlati felhívás és a dokumentáció meghatározó jelentõségû a közbeszerzési eljárás jogszerû, eredményes lefolytatása tekintetében. Ha az ajánlatkérõ kellõen részletes, egyértelmû ajánlati felhívást, illetve dokumentációt készít, az ajánlattevõk is az ajánlatkérõ igényeinek megfelelõ ajánlatot tehetnek. Ha a felhívás vagy a dokumentáció nem tartalmazza félreérthetetlenül az ajánlatkérõ elvárásait, az azzal a következménnyel jár, hogy az ajánlatok teljesítik ugyan a Kbt. 43. § (1) bekezdésében foglaltakat, ám nem elégíti ki az ajánlatkérõ elvárásait. Az ajánlatkérõ rejtett, ki nem nyilvánított szándéka nem vehetõ figyelembe. A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit kell a felhívásban meghatározott ponthatárok között értékelni. Mindez azt jelenti, hogy az ajánlatkérõ a törvény keretei között szabadon dönthet arról, hogy milyen szempontrendszer alapján kívánja elvégezni az ajánlatok értékelését, és az egyes értékelési részszempontokat is maga választhatja ki. Az ajánlatkérõnek lehetõsége van tehát arra, hogy kialakítsa azt az értékelési skálát, amely a közbeszerzési eljárás specifikációjának, sajátosságainak megfele
<br>lõen az ajánlatkérõ számára az adott eljárásban a legfontosabb érdekeket szolgáló részszempontok és az azokhoz rendelt fontossági, prioritási rangsornak megfelelõ súlyszámok alapján biztosítja a legkedvezõbb ajánlat kiválasztását. Az ajánlatkérõnek szabadkeze azonban csak addig van, amíg megfogalmazza és közzéteszi az elbírálási szempontrendszert. Ettõl kezdve viszont már a törvény kógens szabályai szerint köteles eljárni. A közzétett elbírálási szempontoktól az ajánlatkérõ az ajánlatok elbírálása során még abban az esetben sem tekinthet el, ha idõközben változnak az egyes prioritások, vagy azt állapítja meg, hogy a beérkezett ajánlatokból az eredetileg meghatározott szempontrendszer szerinti kiválasztás alapján mégsem a számára legkedvezõbb ajánlatot kell nyertesnek kihirdetnie. E körben arra sincs lehetõsége, hogy az ajánlati felhívás vagy dokumentáció egyes tág értelmezésre lehetõséget adó megfogalmazását az értékelés során akár célszerûségi, vagy ésszerûségi vagy bármely más okból is szûkítse, és az elõ írásnak utóbb olyan tartalmat tulajdonítson, amely a kiírás szövegébõl nem következik. A Kbt. 55. § (6) bekezdése tehát egy olyan kötelezõ elõ írás az ajánlatkérõ számára, amelytõl semmilyen indoknál fogva nem térhet el. Amennyiben az ajánlatkérõ az ajánlatokat nem az elõre meghatározott értékelési szempontrendszer alapján bírálja el, az még akkor is jogszabálysértõ, ha a menet közben megváltoztatott értékelési rend alkalmazásával ugyanaz a végeredmény, mint a felhívásban meghatározottak szerint szárasított eredmény.
<br>A bíróság megállapította, hogy az alperes határozatában a Kbt. 55. § (6) bekezdésének megsértését anélkül állapította meg, hogy valamennyi figyelmen kívül hagyott vizsgálat vonatkozásában külön-külön állást foglalt volna a mellõzés jogszerûsége kérdésében. A bíróság megítélése szerint a kifejtettek alapján önmagában az a tény, hogy felperes elismerte, hogy a Rex-Terra Kft. ajánlatánál 142 vizsgálat helyett ténylegesen 162 vizsgálatot kellett volna az értékelésnél figyelembe venni, megalapozza a Kbt. 55. § (6) bekezdése megsértésének megállapítását.
<br>Egyebekben pedig a bíróság teljes egészében osztja az alperes határozatban foglalt indokolását. Felperes a harmadik értékelési részszempontként kizárólag a "vállalt vizsgálatok száma" megjelölést adta. Tekintettel arra, hogy e körben felperes sem a felhívásban, sem a dokumentációban további értelmezést nem adott, a részszempont pontos tartalmát nem határozta meg, ezért felperesnek az ajánlatok értékelése során nincs jogszerû lehetõsége arra, hogy a részszempont általa utóbb meghatározott tartalmára hivatkozással egyes vállalt vizsgálatokat figyelmen kívül hagyjon. A bíróság az alperessel egyezõen jutott arra a következtetésre, hogy abból a körülménybõl, hogy felperes meghatározta pontosan a beszerzés tárgyát és célját, továbbá az államigazgatási határozatot a dokumentáció részévé tette, még nem következik az, hogy a harmadik értékelési részszempont körében nem kerülnek értékelésre azok a vizsgálatok például, amelyekhez jogszabály alapján meghatározott határérték nem kapcsolódik, vagy amelyek meghatározott eljárások kötelezõ kiegészítõ mérései. A per során a bíróságnak a mellõzés szakmai indokainak felülvizsgálatára nem volt lehetõsége. Ugyanakkor az elõzõekben kifejtettek szerint felperesnek kell a felhívásban és a dokumentációban a szakmai indokokra is figyelemmel elõ írásait meghatározni. Az értékelési szempontrendszer közlését követõen azonban már az egyes részszempontok jelentéstartalmát az ajánlatkérõ nem pontosíthatja, még szakmai érvekre tekintettel sem. Amennyiben felperes a vállalt vizsgálatok száma értékelési részszempont körében azokat a vizsgálatokat, amelyekhez jogszabályi határérték nem kapcsolódik, illetve amelyek más eljárások kötelezõ kiegészítõ mérései, vagy bármely más oknál fogva számára nem relevánsak, úgy lehetõsége lett volna ezt elõírni, és a vitatott részszempontot ilyen tartalommal megtölteni. Ezáltal lehetõségük nyílt volna az ajánlattevõknek az ajánlatkérõ elvárásait megismerni és ennek megfelelõ ajánlatot tenni. Az ajánlati felhívás nem kellõen egyértelmû elõ írását az ajánlatkérõ ut
<br>óbb nem töltheti meg olyan tartalommal, amely a kiírásból kétséget kizáróan nem következik. A pontatlan, félreérthetõ megfogalmazás következményét nem lehet az ajánlattevõ terhén értékelni.
<br>Tekintettel arra, hogy felperes az ajánlatokat nem a felhívásban meghatározott értékelési szempont alapján bírálta el, megsértette a Kbt. 55. § (6) bekezdését.
<br>A kifejtettek szerint a bíróság az alperes határozatát a felperes által vitatott részében felülvizsgálta. Ennek során megállapította, hogy az alperes helyesen tárta fel az ügyben irányadó tényállást, a vonatkozó jogszabályok helyes értelmezése és alkalmazása alapján törvényes jogi következtetéseket vont le, határozata jogszerû rendelkezéseket tartalmaz. A határozat nem jogszabálysértõ a felperes által kifogásolt körben, ezért a bíróság a keresetet mint alaptalant elutasította.
<br>A bíróság a Pp. 78. § (1) bekezdése alapján kötelezte a pervesztes felperest az alperes költségeinek megfizetésére.
<br>A tárgyiilleték-feljegyzési jog folytán le nem rótt kereseti illeték viselésérõl a bíróság - figyelemmel a felperes személyes illetékmentességére - a költségmentesség alkalmazásáról szóló 6/1986. (VT. 26.) TM r. 14. §-a alapján határozott.
<br>Az ítélet elleni fellebbezés lehetõségét a Kbt. 92. §-a biztosítja.
<br>
<br>Budapest, 2004. február 12.
<br>
<br>Dr. Vitál-Eigner Beáta s. k.,
<br>bíró
<br>
<br>
<br><br></body></html>