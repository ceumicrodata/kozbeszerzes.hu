<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3518/2004)
</h2>
<br>1024 Budapest, Margit krt. 85.
<br>Ikt.sz.: D.87/13/2004.
<br>
<br>Tárgy: a Construm Építõipari Fõvállalkozó Kft., a HÉROSZ Építõipari Rt., és a Középületépítõ Rt. jogorvoslati kérelme a Somogy Megyei Önkormányzat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõ bizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Construm Építõipari Fõvállalkozó Kft. (1062 Budapest, Andrássy út 61., képviseli: Budapesti 302. Sz. Ügyvédi Iroda, dr. Gór-Nagy Istvánné ügyvéd, 1138 Budapest, Révész u. 9., a továbbiakban I. számú), a HÉROSZ Építõipari Rt. (1095 Budapest, Hídépítõ u. 1-12., képviseli: dr. Dékány László ügyvéd, 1137 Budapest, Szent István krt. 18. fszt. 1., a továbbiakban II. számú) és a Középületépítõ Rt. (1056 Budapest, Molnár u. 19., képviseli: dr. Pozsgai Mária ügyvéd, 1056 Budapest, Molnár u. 19., a továbbiakban III. számú kérelmezõ) által a Somogy Megyei Önkormányzat (7400 Kaposvár, Csokonai u. 3.) Kaposvár Kaposi Mór Megyei Kórház IMS-szerkezetû mûtéti tömb statikai megerõsítésének és rekonstrukciójának (építési-szerelési munkáinak) II. üteme tárgyú közbeszerzési eljárása ellen indított jogorvoslati eljárást - a jogorvoslati kérelmek visszavonására tekintettel - megszünteti.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs, és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a felek beadványai és tárgyaláson tett nyilatkozatai alapján az alábbi tényállást állapította meg:
<br>Ajánlatkérõ 2004. február 2-án, a Közbeszerzési Értesítõ 12. számában elõminõsítési eljárás megindítására részvételi felhívást tett közzé.
<br>Ajánlatkérõ a részvételi felhívásban a beszerzés tárgyát és mennyiségét az alábbiak szerint határozta meg:
<br>"Kaposvár Kaposi Mór Megyei Kórház IMS-szerkezetû mûtéti tömb statikai megerõsítésének és rekonstrukciójának (építési- szerelési munkáinak) II. üteme. A statikailag megerõsítésre kerülõ épület több szintbõl áll, a rekonstrukció 5200 m 2 -t érint. Szintenként az alábbi egységek rekonstrukciójára kerül sor:
<br>- alagsor: raktárak, gépészeti helyiségek,
<br>- földszint: központi sterilizáló, laboratóriumi egységek,
<br>- I. emelet: 3 db szeptikus mûtõ a hozzá tartozó kiegészítõ egységekkel,
<br>- II. emelet: gépházak, orvosi, asszisztensi szobák,
<br>- III. emelet: 24 ágyas szeptikus részleg,
<br>- IV. emelet: 28 ágyas szemészeti osztály,
<br>- V. emelet: szerelõtér.
<br>Szükségessé válik egyes egységek ideiglenes elhelyezése, ami szintén a rekonstrukció keretében kerül kialakításra.
<br>A kivitelezést részlegesen mûködõ épületben kell elvégezni."
<br>A felhívás 9. b) pontja tartalmazta a mûszaki alkalmasság igazolására kért adatokat és tényeket, itt többek között az alábbiak kerültek megjelölésre:
<br>- az elõzõ három év (2001., 2002., 2003.) mûködõ kórházi intézményen végzett (IMS-szerkezet statikai megerõsítése és rekonstrukciós jellegû építési-szerelési munkák) jelentõsebb referenciamunkáinak ismertetése az alábbi tartalommal:
<br>- a létesítmény megnevezése,
<br>- a létesítményen végzett munka rövid ismertetése,
<br>- a szerzõdést kötõ másik fél megnevezése,
<br>- az ellenszolgáltatás összege,
<br>- a referenciaként megjelölt munkákkal kapcsolatos, a szerzõdést kötõ másik fél által kiadott pozitív tartalmú referenciaigazolások csatolása,
<br>A mûszaki alkalmasság elbírálása a 10. a) pont szerint részben a következõ szemponton alapul:
<br>- a jelentkezõ elõzõ három évben (2001., 2002., 2003.) végzett és ismertetett jelentõsebb referenciamunkái.
<br>Mûszakilag alkalmatlannak minõsül a részvételre jelentkezõ az alábbi esetben is:
<br>- referenciaigazolással nem igazol legalább egy, mûködõ kórházi intézményen végzett, bruttó 1,3 Mrd Ft bekerülési költségû, IMS-szerkezetû épület statikai megerõsítését és rekonstrukciót (építés-szerelés) tartalmazó munkát.
<br>Ajánlatkérõ az egyéb információk között elõírta, hogy a szerzõdés teljesítésére való alkalmassá minõsítéshez a részvételi jelentkezõnek és a 10% fölötti alvállalkozónak együttesen kell megfelelniük az elõírt követelményeknek.
<br>Ajánlatkérõ dokumentációt is készített. Ebben nyilatkozati mintákat csatolt a részvételi jelentkezés elkészítéséhez, továbbá csatolta a létesítmény engedélyezési tervdokumentációját.
<br>A mûszaki leírások feltárják az elõzményeket, részletezik az elvégzendõ szerkezetmegerõsítési feladatot és tartalmazzák az egyéb építészeti-szakipari munkák leírását.
<br>I. számú kérelmezõ 2004. február 10-én nyújtott be jogorvoslati kérelmet, melyben kifogásolta, hogy ajánlatkérõ a részvételi felhívás 10. b) pont harmadik francia bekezdésében ajánlattevõk mûszaki alkalmasságának igazolását ahhoz a feltételhez kötötte, hogy legalább 1 db, 2001., 2002., 2003. években teljesített, mûködõ kórházi intézményen végzett, bruttó 1,3 Mrd Ft költségû, IMS-szerkezetû épület statikai megerõsítésére vonatkozó referenciával kell rendelkezni.
<br>Ezen feltételnek a 10%-ot meghaladó mértékben bevonni kívánt alvállalkozóval közösen kell megfelelnie az ajánlattevõnek.
<br>Kérelmezõ tudomása szerint az elõírt volumenû referenciával csak egyetlen ajánlattevõ rendelkezik, az, aki a beruházás I. ütemét az ajánlatkérõ számára megvalósította.
<br>Az ajánlatkérõ az esélyegyenlõség elvét sértõ feltétellel szûkíti a lehetséges ajánlattevõk körét és kizár az eljárásból számos komoly egészségügyi referenciával rendelkezõ céget, mellyel veszélyezteti a verseny tisztaságát. A beszerzés tárgya nem indokolja sem az IMS-szerkezettel megvalósított, sem az 1,3 Mrd forint értékû referencia kérését.
<br>Elõzõekben részletezett indokai alapján I. számú kérelmezõ kérte a Döntõbizottságot, hogy állapítsa meg a jogsértést és kötelezze ajánlatkérõt arra, hogy az esélyegyenlõség szem elõtt tartásával új részvételi felhívást tegyen közzé, ideiglenes intézkedésként a közbeszerzési eljárást függessze fel.
<br>2004. február 18-án benyújtott jogorvoslati kérelmében, II. számú kérelmezõ is a felhívás 10. b) pontjában meghatározott alkalmassági feltételt kifogásolta
<br>Hivatkozott továbbá arra, hogy a beruházás elsõ ütemére folytatott közbeszerzési eljárásban, amely hasonló nagyságrendû építési beruházásra vonatkozott, az ajánlatkérõ mindössze 600 M Ft nagyságrendû egészségügyi referenciát kért. Nem írta elõ sem a mûködõ kórház körülményei között végzett munkát, sem az IMS-rendszert. A most megjelölt alkalmassági feltételekkel az ajánlatkérõ leszûkíti az alkalmas ajánlattevõk körét.
<br>Kérte a Döntõbizottságot, hogy hívja fel az ajánlatkérõt a törvény szabályainak megfelelõ eljárásra, ideiglenes intézkedésként a közbeszerzési eljárás felfüggesztésére.
<br>A jogsértõ esemény tudomásra jutása napjaként 2004. február 4-ét jelölte meg, amely napon hozzákezdett a részvételi felhívás tanulmányozásához.
<br>III. számú kérelmezõ: 2004. február 23-án nyújtotta be jogorvoslati kérelmét. Álláspontja szerint Ajánlatkérõ megsértette a közbeszerzésekrõl szóló módosított 1995. évi XL. törvény 24. § (1) és (2), a 33. § (1) valamint a 41. § (5) bekezdésében írtakat. Véleménye szerint ajánlatkérõ a verseny tisztasága és az esélyegyenlõség elveit megsértette azzal, hogy kizárólag csak IMS-szerkezet statikai megerõsítésére vonatkozó, ráadásul mûködõ kórházban végzett rekonstrukciós jellegû építési munkákat fogad el referenciaként. Az elõzõekben részletezettek alapján kérte a Döntõbizottságot hívja fel az ajánlatkérõt a jogsértés megszüntetésére, a részvételi felhívás hivatkozott pontját semmisítse meg, és ideiglenes intézkedésként a közbeszerzési eljárás felfüggesztését rendelj e el.
<br>A Döntõbizottság a három jogorvoslati eljárást D.87/2004. szám alatt egyesítette.
<br>Ajánlatkérõ a jogorvoslati kérelmekre tett észrevételében és a tárgyaláson tett szóbeli nyilatkozatában kérte a jogorvoslati kérelmek elutasítását. Álláspontja szerint a Kbt. elõ írásait nem sértette meg a részvételi felhívás tartalmának meghatározásakor, mindenben a hatályos Kbt. elõ írásai szerint, ajánlatkérõ jogos és méltányolható érdekeinek védelmében járt el. Az alkalmassági követelményeket a beszerzés tárgya és a munkavégzés körülményei indokolták. A kórház épülete 1982-84-ben épült IMS-szerkezetbõl. A rekonstrukció feladata az életveszélyessé vált tartószerkezet megerõsítése és az épület funkcionális átalakítása. A három részbõl álló épület egyik (a nyugati) szárnya 2001-2002-ben került átalakításra, most a másik (a keleti) szárnyra kerül sor a II. ütemben. A munka közben biztosítani kell az épület többi részében folyó szaktevékenység zavartalanságát, bizonyos átköltöztetésekre is sor kerül. A szerzõdés teljesítése tehát mûködõ egészségügyi létesítményben történik, az IMS-szerkezet megerõsítése ebben jártas szakembereket igényel, a rekonstrukció becsült értéke pedig 1,6 Mrd Ft. Mindezen körülmények alapján a Kbt. 44. § (7) bekezdése szerint határozták meg az alkalmasság feltételeit.
<br>Ajánlatkérõ megítélése szerint a II. sz. kérelmezõ a 15 napos jogvesztõ határidõn túl nyújtotta be a kérelmét, tehát azt elsõdlegesen elkésettség miatt kéri elutasítani.
<br>A Döntõbizottság 2004. február 18-án kelt D.87/712004. sz. határozatával ideiglenes intézkedésként a közbeszerzési eljárás felfüggesztését rendelte el.
<br>A III. számú kérelmezõ 2004. március 4-én, a II. számú kérelmezõ 2004. március 8-án, míg az I. számú kérelmezõ 2004. március 18-án a Döntõbizottsághoz eljuttatott beadványával jogorvoslati kérelmét visszavonta.
<br>A Kbt. 79. § (1) bekezdése szerint a Döntõbizottság eljárására - ha a Kbt. másként nem rendelkezik - az államigazgatási eljárásról szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése értelmében az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja. A kérelmezõk jogorvoslati kérelmeinek visszavonására tekintettel a Döntõbizottság az Áe. 14. § (1) bekezdés alapján a jogorvoslati eljárást megszüntette.
<br>A Döntõbizottság a költségek viselésérõl a Kbt. 88. § (1) bekezdés h) pontjában foglaltak szerint rendelkezett.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. március 18.
<br>
<br>Dr. Bátorligeti Márta s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>