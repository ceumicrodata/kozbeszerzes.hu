<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSE TANÁCSA KÖZBESZERZÉSI DÖNTÕBIZOTTSÁG (3519/2004)
</h2>
<br>1024 Budapest, Margit krt. 85.
<br>Ikt.sz.: D.96/16/2004.
<br>
<br>Tárgy: a Sony Hungária Kft. és a HRP Hungary Kft. jogorvoslati kérelme az Informatikai és Hírközlési Minisztérium közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõ bizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Sony Hungária Kft. (1023 Budapest, Árpád fejedelem útja 26-28., a továbbiakban: kérelmezõ I.) jogorvoslati kérelmét, - melyet az Informatikai és Hírközlési Minisztérium (1077 Budapest, Dob u. 75-81., képv.: dr. Gombocz Judit ügyvéd - továbbiakban: ajánlatkérõ) multimédiás prezentációs eszközök szállítása tárgyú közbeszerzési eljárása ellen indított - a Döntõbizottság elutasítja.
<br>A HRP Hungary Kft. (1133 Budapest, Vésõ u. 7., továbbiakban: kérelmezõ II.) kérelmére ajánlatkérõ ugyanazon közbeszerzési eljárása ellen indult jogorvoslati eljárást a Döntõ bizottság megszünteti.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõ bizottságnál kell benyújtani.
<br>
<br>INDOKOLÁS
<br>
<br>Ajánlatkérõ tárgyalásos eljárás lefolytatására részvételi felhívást tett közzé a Közbeszerzési Értesítõ 2004. január 7-én megjelent számában a rendelkezõ részben megjelölt beszerzés céljából. A tárgyalásos eljárási forma választását a Kbt. 70. § (1) bekezdés e) pontjára alapította.
<br>A felhívás 3. a) pontjában ajánlatkérõ közölte, hogy a beszerzendõ eszközök halmazát három - A, B, és C - csomagban kívánja beszerezni. Az A csomaghoz 800 db készlet + 50%, a B csomaghoz 240 db készlet + 50%, a C csomaghoz 1000 db készlet + 50% multimédiás prezentációs eszköz tartozik. Készletcsomagonként részajánlatot és többváltozatú ajánlatot is lehetett tenni.
<br>Az A és B készlet része volt az i) pont alapján a beszerzendõ eszközök, valamint ajánlatkérõ által biztosított notebook összeszerelt állapotban való tárolására is alkalmas zárható, görgõs lábú alumíniumvázas tárolókocsi, a C készlet része pedig a h) pont alapján az ue. célra szolgáló alumíniumvázas bõrönd. A beszerzés tárgyára vonatkozóan a 3. a) pont utolsó bekezdésében ajánlatkérõ elõírta: "Nyertes ajánlattevõ feladata a fent felsorolt eszközök biztosítása, a tárolókocsik, illetve a nevezett eszközök tárolására alkalmas bõröndök legyártása vagy legyártatása, a megjelölt eszközök (valamint ajánlatkérõ által biztosított notebook) tárolókocsiba/bõröndbe való biztonságos elhelyezése és integrálása, és az ajánlatkérõ által megjelölt teljesítési helyekre történõ szállítása, valamint ahol ez megkövetelt (B készlet) a drót nélküli hálózati eszközök helyszínen történõ telepítése (a drót nélküli hálózati esetén a notebook munkaállomásként funkcionál) - 3 év helyszíni garancia biztosítása a notebook kivételével."
<br>A jelentkezõ mûszaki alkalmassága igazolására ajánlatkérõ elõírta - többek között - az elõzõ 2 évre vonatkozóan a beszerzés tárgyának megfelelõ öt olyan referencia ismertetését, amelyet a szerzõdéses partnerek képviselõi referencialevélben megfelelõnek minõsítettek és kikötötte, hogy alkalmatlannak nyilvánítja a szerzõdés teljesítésére az ezen feltételnek nem megfelelõ jelentkezõt.
<br>A felhívás 13.1. pontjában ajánlatkérõ közölte: "A jelentkezést cégszerûen aláírva, 3 példányban, roncsolásmentesen nem bontható kötésben, A/4 formátumban, folyamatos lapszámozással, fedõlapon az összes lapszám feltüntetésével, zárt csomagolásban, a "Multimédiás prezentációs eszközök" megjelölés csomagoláson való feltüntetéssel kell benyújtani."
<br>A 13.12. pont szerint a jelentkezéshez csatolni kellett a megajánlott termékek leírását és be kellett mutatni a tárolókocsi mintapéldányát.
<br>Ajánlatkérõ a részvételi jelentkezéshez segédletet készített, melyben megadta a jelentkezés részét képezõ igazolások; nyilatkozatok és egyéb dokumentumok sorrendjét "1"-"19" jelû elõnyomtatott minták formájában. A "18" jelû minta szerint kellett a megadni a megajánlott termékek leírását és bemutatni a tárolókocsi mintapéldányát.
<br>A 13.13. pontban ajánlatkérõ meghatározta az ajánlattételre felkérendõk kiválasztása szempontjait, miszerint az az árbevétel, felszereltség, tárolókocsi alkalmassága és a szak emberlétszám szerinti sorba rendezéssel és a helyezési számok átlagolásával fog történni.
<br>Az ajánlattételre meghívni kívánt jelentkezõk keretszámát készletcsomagonként négyben határozta meg.
<br>A részvételre jelentkezõk kérdéseire ajánlatkérõ 2004. január 26-án telefaxlevélben válaszolt. A kérdések többnyire a tárolókocsival szemben elvárt paraméterekre és a mintapéldány bemutatására vonatkoztak, e kérdésekre adott válaszában ajánlatkérõ közölte, hogy "a bemutatás azonban nem feltétlenül azt jelenti, hogy a tárolókocsiból, bõröndbõl mintadarabot kell csatolni a részvételi jelentkezéshez", egy másik válasz szerint "a részvételi jelentkezésben csak a részletes leírást és rajzot kell megadni. Az ajánlatok értékelése során - kérésre és megadott idõpontban - türelmi idõ nélkül a kész kocsit is be kell mutatni."
<br>Kérelmezõ I. több kérdést tett fel a jelentkezõk ajánlattételre való felhívása körében való rangsorolásával, kiválasztásával kapcsolatban. Ajánlatkérõ a válaszaiban közölte: a tárolókocsi alkalmassága tekintetében a jelentkezések tartalmi összehasonlításával fogja meghatározni a sorrendet, a bõrönd tulajdonságai nem játszanak szerepet a rangsorolásnál, de bizonyos esetekben kizáró okok lehetnek, a "felszereltség" alatt a jelentkezõ cég felszereltsége értendõ, e szempontból is a jelentkezések tartalmi összehasonlításával fogja meghatározni a sorrendet, elõnyös, ha a jelentkezõ több szakemberrel rendelkezik a beszerzés teljesítéséhez.
<br>A jelentkezési határidõre, 2004. február 2-re 15, mindhárom készletcsomagra kiterjedõ jelentkezés került benyújtásra ajánlatkérõhöz, - köztük a kérelmezõk jelentkezése. Több jelentkezõ bemutatta a tárolókocsi mintapéldányát.
<br>A jelentkezések bontása befejezését követõen kérelmezõ I. kérte jegyzõkönyvbe foglalni, hogy véleménye szerint érvénytelen azoknak a cégeknek (Albacomp Rt., Trendex Kft., Euro One Rt., Siemens Rt.) a jelentkezése, amelyek a tárolóeszközökbõl mintapéldányt hoztak be, mert a mintadarabok nem voltak becsomagolva, valamint érvénytelen a Getronics Kft. és a Technotrade Rt. jelentkezése is, mert a külsõ csomagoláson a cég nevét tartalmazó jelölések vannak. Ajánlatkérõ rögzítette, hogy nem ért egyet kérelmezõ I. álláspontjával, egyrészrõl azért, mert a mintadarabok mozgatása becsomagolt állapotban nehézkes lenne és egyébként sem volt elõ írás a mintadarabok becsomagolása, másrészrõl azért, mert a jelentkezõ cégek nevét feltüntetõ ragasztószalag nem akadályozta a jelentkezések bon ását.
<br>Ajánlatkérõ a 2004. február 16-ra halasztott eredményhirdetésen az Albacomp Rt. - Euro One Rt. közös jelentkezõket, a Mûszertechnika Rt.-t, a Trendex Holding Rt.-t és a Getronics Kft.-t hívta fel ajánlattételre.
<br>A kérelmezõ I., a Szinva Net Kft. és a Technotrade Rt. jelentkezését kizárta, azzal az indokkal, hogy a jelentkezõk referenciái nem feleltek meg a felhívásban foglaltaknak és így a szerzõdés teljesítésére való alkalmasságukat nem látta bizonyítottnak. Kérelmezõ I-re vonatkozóan megállapította, hogy csak viszonteladóitól van szállítási referenciája.
<br>Kérelmezõ I. február 17-én jogorvoslati kérelmet terjesztett elõ a Döntõbizottsághoz.
<br>Sérelmezte jelentkezése érvénytelenné nyilvánításáról szóló, vele február 16-án közölt ajánlatkérõi döntést.
<br>Elõadta, hogy a részvételi szakasz eredményhirdetésének részére is megküldött jegyzõkönyvébõl nem állapítható meg, hogy az a szerint kizárt jelentkezõkre melyik indok vonatkozik, de azt állítja, hogy az õ jelentkezése tekintetében egyik kizáró indok sem áll fenn.
<br>Kérte annak megállapítását, hogy ajánlatkérõ jogsértõen mellõzte több jelentkezés érvénytelenné nyilvánítását. Az Albacomp Rt. - Euro One Rt. közös jelentkezõk, az Albacomp Rt. jelentkezése önállóan és alvállalkozóval, valamint a Siemens Rt., a Trendex Holding Rt. és az Euro One Rt. jelentkezése álláspontja szerint érvénytelen, mert azok nem zárt csomagolásban kerültek benyújtásra, a Getronics Kft. és a Technotrade Rt. jelentkezése pedig azért érvénytelen, mert a jelentkezés csomagolásán szerepelt a jelentkezõ cégneve. Kifogásolta, hogy ajánlatkérõ a konzultációs kérdéseire félrevezetõ, a kiválasztási szempontokat fel nem táró válaszokat adott.
<br>Kérelmezõ II: február 19-én terjesztette elõ kérelmét. Álláspontja szerint ajánlatkérõ megsértette a tárgyalásos eljárásra vonatkozó rendelkezéseket. Ajánlatkérõ nem jogszerûen hivatkozott a tárgyalásos eljárás jogcímeként a Kbt. 70. § (1) bekezdés e) pontjára, mert a beszerzés tárgyát úgy a mûszaki tartalom, mint az ellenszolgáltatás tekintetében pontosan meg lehet határozni. Sérelmezte, hogy ajánlatkérõ az ajánlattételre felhívni kívánt jelentkezõk nevének kihirdetésekor nem közölte, hogy mely jelentkezõket mely készletcsomagok tekintetében választotta ki.
<br>Elõadta, hogy a felhívás 9. a) pontja szerinti alkalmassági szempontoknak a közös jelentkezésük teljes mértékben megfelel, a forgalmi és az árbevételi mutatók tekintetében a három legjobb jelentkezõ között van. Kérelmezõ II. a jogorvoslati kérelmét március 12-én visszavonta, kérte a kérelmére indult eljárás megszüntetését.
<br>A Döntõbizottság a két kérelemre indult jogorvoslati eljárást egyesítette és a D.96/3/2004. számú, február 17-én hozott határozatával ideiglenes intézkedésként a közbeszerzési eljárást felfüggesztette.
<br>Ajánlatkérõ kérte a jogorvoslati kérelmek elutasítását.
<br>Kérelmezõ I. kérelmére elõadta: a felhívás 3. a) pontja utolsó bekezdésében rögzített elõ írás szerint a felsorolt eszközök szállításán túlmenõen a beszerzés tárgyába tartozik az eszközök telepítése és 3 év helyszíni garancia biztosítása is. A mûszaki alkalmasság igazolásához a "beszerzés tárgyának megfelelõ" referenciával kell rendelkeznie a jelentkezõnek. Kérelmezõ I. által csatolt referencianyilatkozatok kizárólag csak informatikai eszközök szállítására vonatkoznak, telepítésre, integrálásra és helyszíni garancia biztosításra nem, így a nyilatkozatok csak részben fedik le a beszerzés tárgyát. Kérelmezõ I. a referencianyilatkozatokat viszont eladóitól szerezte be és nem a felhasználóktól.
<br>A mintapéldányok csomagolását a kiírásban nem írta elõ, ilyen elõ írás csak a jelentkezésre nézve volt a felhívásban.
<br>A felhívás nem tartalmazott olyan tiltást, ami alapot szolgáltatott volna céges feliratú ragasztószalag használata miatt a jelentkezés érvénytelenné nyilvánítására. A jelentkezõ nevének a csomagoláson való feltüntetése folytán egyébként sem sérültek a Kbt. alapelvei és valamely konkrét rendelkezése sem.
<br>A konzultációs kérdésekre adott válaszaival kapcsolatos kifogás elkésett, mert annak február 26-án történt megküldésétõl a jogorvoslati kérelem elõterjesztéséig a 15 napos jogvesztõ határidõ letelt.
<br>Az Albacomp Rt. észrevételében a jogorvoslati kérelem elutasítását kérte. Elõadta, hogy a felhívás 13.1. pontjának a részvételi jelentkezésben szereplõ dokumentumok sorrendjét meghatározó pontjai nem vonatkoznak a mintapéldányokra, azok csomagolt állapotban való bemutatása nem volt elõírva. A Getronics Kft. sem értett egyet a kérelemmel, állította, hogy a felhívás nem zárta ki, hogy a "Multimédiás prezentációs eszközök" megjelölés mellett más szöveg nem szerepelhet a jelentkezés csomagolásán.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>Kérelmezõ I. sérelmezte alkalmatlanná nyilvánítását.
<br>Az ajánlattevõ pénzügyi, gazdasági és mûszaki alkalmassága igazolása a Kbt. 44. § (1) és (2) bekezdésében meghatározott adatokra, tényekre vonatkozó igazolások, nyilatkozatok alapján történhet.
<br>A (6) bekezdés elõírja, hogy ajánlatkérõnek a felhívásban meg kell határozni, hogy az (1) és (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt nyilvánítja az ajánlattevõt alkalmatlannak a szerzõdés teljesítésére. A (8) bekezdés szerint ajánlatkérõ az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról. A Kbt. 63. § (3) bekezdése értelmében ezen rendelkezések a közbeszerzési eljárás részvételi szakaszára is irányadók.
<br>Ajánlatkérõ a felhívás 3. a) pontja utolsó bekezdésében foglaltakkal az A, B és C készletekre nézve a beszerzés tárgyává tette a beszerzendõ eszközök tárolókocsiba/bõröndbe való biztonságos elhelyezését és integrálását és 3 év helyszíni garancia biztosítását is, azaz a beszerzést nem egyszerûen csak a felhívás 3. a) pontjában az A készletet illetõen a)-i) pontban, a C készletet illetõen a) - j) pontban, a C készletet illetõen a)-h) pontban felsorolt eszközök (projektor, keverõpult, erõsítõ stb.) meg határozott mennyiségben való leszállításával, hanem az eszközöknek a tárolókocsiba/bõröndbe való integrálásával tekintette teljesítettnek.
<br>Ajánlatkérõ a mûszaki alkalmasság igazolására a "beszerzés tárgyának megfelelõ" referenciák igazolását írta elõ, ezért a Kbt. 44. § (8) bekezdése alapján az alkalmasság vizsgálatakor nemcsak azt kellett vizsgálnia, hogy a jelentkezõ rendelkezik-e multimédiás eszközök szállítására vonatkozó referenciával, hanem azt is, hogy a szállításokat az eszközök integrálásával, mint informatikai szolgáltatás végzésével együtt teljesítette-e meg felelõ minõségben.
<br>Kérelmezõ I. jelentkezése 52-61. oldalán a következõ tartalmú referencialevelek szerepelnek:
<br>A szerzõdés tárgya: ,Audovizuális, prezentációs és multimédiás professzionális eszközök szállítása.''
<br>Szállított eszközök száma: X db.
<br>Ellenszolgáltatás összege: X Ft.
<br>Teljesítési határidõ: X-Y idõpont.
<br>Minõsítés: "a termékek szállítása és határideje tekintetében:
<br>jól megfelelõ,
<br>a termékek minõsége tekintetében: kiválóan megfelelõ,
<br>a terméktámogatás tekintetében: jól megfelelõ."
<br>Megállapítható, hogy a referencialevelekben még utalás sincs arra, hogy kérelmezõ I. az eszközök szállításán túlmenõen azokkal bármilyen tevékenységet - integrálást, telepítést stb. - végzett volna.
<br>(A terméktámogatás alatt nem az ajánlatkérõ által elõírt integrálás, hanem a szervizelés, pótalkatrész-biztosítás értendõ.)
<br>A Döntõbizottság megállapította, hogy kérelmezõ I. által csatolt referencialevelek nem igazolták teljeskörûen, hogy kérelmezõ I. a megelõzõ 2 évben végzett a beszerzés tárgya szerinti tevékenységet, így ajánlatkérõ helytállóan nyilvánította kérelmezõ I-et alkalmatlannak a teljesítésre. A Döntõbizottság ezért a jogorvoslati kérelmet ebben a részében elutasította.
<br>Kérelmezõ I. sérelmezte, hogy ajánlatkérõ nem nyilvánította érvénytelennek azon jelentkezõk jelentkezését, melyek a tárolókocsi/bõrönd mintapéldányát a benyújtották, de csomagolás nélkül.
<br>Ajánlatkérõ sem a felhívásban, sem a segédletben nem írta elõ a tárolókocsi/bõrönd mintapéldányára nézve a becsomagolás kötelezettségét, erre nézve a kérdésekre adott válaszlevelek sem tartalmaznak elõ írást. A segédlet 13.1. pontja 1-13. pontban rögzíti a jelentkezéshez kötelezõen csatolandó dokumentumok felsorolását. A 12. pont így szól: "A megajánlandó termékek leírása, a tárolókocsi tekintetében mintapéldány bemutatása a részvételi felhívás 8.2. c) pontja szerint".
<br>A részvételi felhívás 8.2. c) pontja a mintapéldányra nézve azt rögzíti, hogy annak "törésszilárdság, hordozhatóság, mozgathatóság, biztonság, zárható sáv, könnyen kezelhetõség tekintetében alkalmasnak kell lennie általános iskolás diákok által történõ használatra". E pontban tehát ajánlatkérõ nem kötötte ki, hogy a mintapéldányt becsomagolt módon kell bemutatni. Az a tény pedig, hogy a mintapéldányok nem voltak becsomagolva, nem sértette a Kbt. egyik alapelvi rendelkezését sem, a mintapéldányokat bemutató jelentkezõk nem kerültek sem elõnyösebb, sem hátrányosabb helyzetbe a miatt, hogy a bontáskor kicsomagolás nélkül is láthatóak voltak.
<br>A Döntõbizottság megállapította, hogy ajánlatkérõ nem járt el jogsértõen azáltal hogy nem nyilvánította érvénytelennek a mintapéldányt csomagolás nélkül benyújtó jelentkezõk jelentkezését, ezért a jogorvoslati kérelmet ebben a részében elutasította.
<br>Kérelmezõ I. sérelmezte, hogy ajánlatkérõ nem nyilvánította érvénytelennek a cégjelzéssel ellátott csomagolással benyújtott jelentkezéseket, nevezetesen a Getronics Kft. és a Technotrade Rt. jelentkezését.
<br>A felhívás 13.1. pontja szabályozza a részvételi jelentkezések benyújtására vonatkozó ajánlatkérõi elvárásokat. Ajánlatkérõ ebben a pontban azt rögzítette, hogy milyen szövegnek kell szerepelni a zárt csomagoláson, olyan kikötést viszont nem tett, hogy ezen túlmenõen más felirat, szöveg nem lehet a csomagoláson.
<br>A jelentkezést benyújtó cég nevének megjelenítése által nem sérültek a Kbt. alapelvi vagy tételes rendelkezései, abból, hogy a zárt csomagoláson lévõ szöveg által ajánlatkérõ a jelentkezések felbontása elõtt tudomást szerzett a jelentkezõ személyérõl, sem a jelentkezõknek, sem ajánlatkérõnek nem származott elõnye, vagy hátránya.
<br>A Döntõbizottság megállapította, hogy ajánlatkérõ nem követett el jogsértést a cégnevet feltüntetõ zárt csomagolású jelentkezések érvénytelenné nyilvánítása mellõzése által, ezért a jogorvoslati kérelmet ebben a részében elutasította.
<br>Kérelmezõ I. kifogásolta, hogy ajánlatkérõ a kiválasztási szempontokkal kapcsolatban felvett tisztázó kérdéseire nem értékelhetõ, félrevezetõ, a szempontokat fel nem táró választ adott.
<br>A kifogás elkésett.
<br>A Kbt. 79. § (7) bekezdése alapján a jogorvoslati kérelmet a jogsértõ, illetõleg a kérelmezõ által jogsértõnek tartott eseményrõl való tudomásszerzéstõl számított 15 napon belül lehet elõ terjeszteni. A határidõ jogvesztõ.
<br>Kérelmezõ I. február 26-án kézhez vette ajánlatkérõ telefaxlevélben küldött válaszát, kérelmét tehát a jogvesztés bekövetkezése nélkül március 12-ig terjeszthette volna elõ.
<br>A Döntõbizottság megállapította, hogy kérelmezõ I.-nek a tisztázó kérdésekre adott ajánlatkérõ válasz tartalmával kapcsolatosan február 17-én elõterjesztett kérelme elkésett, ezért azt elutasította.
<br>Kérelmezõ II. a február 19-én elõterjesztett jogorvoslati kérelmét március 12-én visszavonta, kérte a jogorvoslati eljárás megszüntetését
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. Az (1) bekezdés szerint a Döntõbizottság eljárására az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni a Kbt. eltérõ rendelkezése hiányában.
<br>Az Áe. 14. § (1) bekezdése elõírja: "Az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti".
<br>Mivel kérelmezõ II. a március 12-én kelt beadványában kérelmét visszavonta és a jogorvoslati eljárás megszüntetését kérte, a Döntõbizottság a fentiek szerint határozott.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a) pontja és az Áe. 14. § (1) bekezdése szerint rendelkezett.
<br>A bírósági jogorvoslatot a 89. § (1) bekezdése biztosítja.
<br>
<br>Budapest 2004. március 18.
<br>
<br>Dr. Csitkei Mária s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>
<br><br></body></html>