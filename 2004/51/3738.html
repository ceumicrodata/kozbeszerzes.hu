<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3738/2004)
</h2>
<br>1024 Budapest, Margit krt. 85.
<br>Ikt.sz.: D.118/9/2004.
<br>
<br>Tárgy: a Fehér Ablak Kft. jogorvoslati kérelme a Gyõr Megyei Jogú Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõ bizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az Fehér Ablak Kft. (8000 Székesfehérvár, Budai út 61-63., képviseli: dr. Szabó Kálmán ügyvéd, 8000 Székesfehérvár, Dr. Koch L. u. 16., a továbbiakban: kérelmezõ) jogorvoslati kérelmének, melyet Gyõr Megyei Jogú Város Önkormányzata Egyesített Szociális Intézménye (9026 Gyõr, Kálóczy tér 9-11., képviseli: dr. Döme Balázs ügyvéd, 9021 Gyõr, Aradi vértanúk útja 13. I/13., a továbbiakban: ajánlatkérõ) "Gyõr, Liezen-Mayer úti orvosi rendelõ felújításának III. üteme, nyílászárók cseréje, várótermek kialakítása" tárgyú közbeszerzési eljárása ellen nyújtott be, a Döntõbizottság részben helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 26. § (2) bekezdését és ezért ajánlatkérõvel szemben 1 000 000 Ft, azaz egymillió forint bírságot szab ki, egyebekben a jogorvoslati kérelmet elutasítja.
<br>A Döntõbizottság kötelezi ajánlatkérõt, hogy a határozat kézhezvételét követõ 15 napon belül kérelmezõ részére 150 000 Ft, azaz egyszázötvenezer forint igazgatási szolgáltatási díjat fizessen meg.
<br>Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa Magyar Államkincstárnál vezetett 10032000-01720361-00000000 számú bankszámlájára fizesse be.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésére álló iratok, valamint szóbeli és írásbeli nyilatkozatok alapján az alábbi tényállást állapította meg.
<br>Ajánlatkérõ a Közbeszerzési Értesítõ 2003. december 31-i 52. számában ajánlati felhívást tett közzé nyílt eljárás megindítására a rendelkezõ részben megjelölt tárgyban 9531/2003 szám alatt.
<br>Részajánlat tételi lehetõség nem volt, de a többváltozatú ajánlattételt megengedte ajánlatkérõ.
<br>A felhívás 13. pontjában ajánlatkérõ meghatározta, hogy az ajánlatokat a legalacsonyabb összegû ellenszolgáltatás alapján fogja elbírálni.
<br>Ajánlatkérõ dokumentációt is készített, melynek megvásárlása az ajánlatadás feltétele volt. Az ajánlatkérési dokumentáció tartalmazta az "Ajánlati feltételek"-et, melynek utolsó oldalán kerültek felsorolásra a vállalkozói ajánlattételhez szükséges mellékletek. Ennek a 9. pontja szerint a "Vállalkozási szerzõdéstervezet, kitöltve, aláírás nélkül!"
<br>Az ajánlati dokumentáció továbbá tartalmazta a nyilatkozatmintákat, külön az ügyeleti traktus és külön az emeleti nyílászárók cseréjéhez tartozó költségvetéseket fõösszesítõkkel, a mûszaki terveket és a vállalkozási szerzõdéstervezetet.
<br>A szerzõdéstervezet 3. pontja szerint a vállalkozói díj fix összegû átalányár. A tervezet 5. Mûszaki feltételek cím 5.6. pontjában ajánlatkérõ többek között elõírta, hogy pótmunkán azon munkavégzés értendõ, mely sem az ajánlati tervekben, sem a költségvetésben nem szerepel. A pótmunkát vállalkozó az ajánlatában szereplõ árakon végzi el.
<br>A szerzõdéstervezet 9.1. pontjában kerültek felsorolásra azok a mellékletek, amelyek a szerzõdés szerves részét képezik és azzal együtt kezelendõk. Ezek az alábbiak:
<br>- mûszaki pénzügyi ütemterv,
<br>- költségvetések,
<br>- minõségbiztosítási, mintavételi terv,
<br>- mûszaki átadás-átvételi eljáráshoz átadandó dokumentumok jegyzéke.
<br>A 2004. február 10-i ajánlattételi határidõig ajánlatot tettek: a kérelmezõ, az ABLAKCENTRUM Kft., az INTEGRÁL ALKÁN Kft., a SZIGMA HUNGÁRIA Kft., a PROFI ABLAK Kft., és a PLASTMO-BALATON Kft. Ajánlatkérõ hiánypótlást rendelt el három ajánlattevõ esetében. A hiánypótlást követõen bizottság értékelte az ajánlatokat.
<br>Az eredményhirdetés 2004. február 19-én volt. Az összegzés szerint a legalacsonyabb összegû ellenszolgáltatásra a PLASTMO-BALATON Kft. tett ajánlatot, így õt nyilvánították az eljárás nyertesévé.
<br>Kérelmezõ ajánlatát a Kbt. 52. § (2) bekezdés d) pontja alapján érvénytelenné nyilvánították, mert az általa benyújtott ajánlat nem tartalmazta az ajánlati dokumentáció részét képezõ részletes árazott költségvetést és a költségvetési fõösszesítõt. Kérelmezõt errõl a döntésrõl ajánlatkérõ 2004. február 19-én írásban értesítette.
<br>Kérelmezõ 2004. február 25-én kezdeményezett jogorvoslati eljárást a Döntõbizottságnál.
<br>Jogorvoslati kérelmében kéri a közbeszerzési eljárás felfüggesztését, a még meg nem kötött szerzõdés megkötésének a megtiltását, valamint jogsértés megállapítását és az eljárást lezáró döntés megsemmisítését. Indoklásként elõadja, hogy ajánlatkérõ arról tájékoztatta kérelmezõt, hogy ajánlata a Kbt. 52. § (2) bekezdés d) pontja alapján érvénytelen, mert nem tartalmazza az ajánlati dokumentáció részét képezõ árazott költségvetést és költségvetési fõösszesítõt és ezek pótlására a törvény nem ad lehetõséget. Ajánlatkérõ egyösszegû átalányáras szerzõdésre kért ajánlatot, nem kérte a költségvetés részletes árazását és a költségvetési fõösszesítõt, ezért kérik annak a megállapítását, hogy az ajánlatkérõ olyan szempont szerint döntött, amely az ajánlati felhívásban nem szerepel. Álláspontjuk szerint a részletes árazott költségvetés kitöltése leírtan sem elvárt nem volt és annak megkövetelésének sincs valós indoka. A részletezett költségvetés becsatolása célszerûtlen és értelmetlen, ha egyösszegû ajánlatot kérnek.
<br>Kérelmezõ a 2004. március 18-án megtartott tárgyaláson kérelmét kiterjesztette, mivel álláspontja szerint egyik ajánlattevõ sem csatolt minõségbiztosítási, valamint mintavételi tervet, ezért mindegyik ajánlattevõ érvénytelen ajánlatot tett. Ezt a tényt a tárgyaláson tudta meg ajánlatkérõ elõadásából. Álláspontja szerint ajánlatkérõ kötve van az ajánlati felhíváshoz, tehát azok az ajánlatok, amelyek nem tartalmazzák a minõségbiztosítási, illetve mintavételi terveket, érvénytelenek. Kéri annak Döntõbizottság általi megállapítását, hogy ajánlatkérõ fentiek miatt megsértette a Kbt. vonatkozó elõírását.
<br>Észrevételt tett ajánlatkérõ, melyben elõadta, hogy az ajánlati dokumentáció tartalmazta a vállalkozásiszerzõdés-tervezetet, a költségvetési fõösszesítõt és a beárazandó részletes költség vetést is. A költségvetés tartalmazza a beépíteni kért nyílászárók mûszaki paramétereit, mennyiségét, valamint azon munkák felsorolását, melyet a felújítás során el kell végezni. Mindezen tételekre kérték az árajánlatot, amelyek összesített eredménye adja az ajánlati árat. Álláspontjuk szerint a költségvetés nem melléklet, hanem maga az ajánlat, melyhez csatolni kellett a dokumentációban felsorolt mellékleteket. Ajánlatkérõ vitatja, hogy a költségvetés és a fõösszesítõ benyújtásának a megkövetelése indokolatlan lenne. E nélkül az ajánlatból annak tartalmi elemei nem állapíthatók meg. Elõadja, hogy a vállalkozási szerzõdés szerint a költségvetés egyben a szerzõdés mellékletét is képezi, annak részeként, azzal együtt kezelendõ. Álláspontja szerint az elvégzett munkát mennyiségileg és mûszakilag csak abban az esetben lehet ellenõrizni, ha ismert és bizonyítható, hogy az ajánlat milyen tartalmi elemekkel rendelkezett. Ajánlatkérõ nem vállalhatja fel a kockázatát annak, hogy jogvita esetén bizonyítási nehézségekkel küzd azt illetõen, hogy a szerzõdésnek mi a felek által kölcsönösen elfogadott mûszaki tartalma. Elõadja, hogy kérelmezõ kivételével valamennyi ajánlat tartalmazza a költségvetést és a fõösszesítõt. Álláspontjuk szerint csak ez garantálja, hogy az ajánlatok egymással összehasonlíthatók legyenek, s egyenlõ feltételek biztosítása mellett hirdessen ajánlatkérõ eredményt.
<br>A tárgyaláson felmerült új jogorvoslati kérelmi elemmel kapcsolatban kijelentette, hogy a dokumentáció 9.1. pontjában a minõségbiztosítási, és mintavételi terv megkövetelése adminisztrációs hiba folytán maradt benne az iratban. Ennek meglétét nem vizsgálták egyik ajánlattevõnél sem, tehát nem ezért nyilvánították kérelmezõ ajánlatát sem érvénytelennek. A helyszíni bejárás során, illetve késõbb írásban sem tettek fel ajánlattevõk kérdést a mintavételi, illetve minõségbiztosítási tervvel kapcsolatban, ezért nem is vették észre, hogy a dokumentációban szerepel ez a kitétel. Elismerte, hogy egyik ajánlatban sem található minõségbiztosítási és mintavételi terv. A szerzõdés 9.1. pontjába felsorolásra került csatolandó mellékletek közül számukra a legfontosabb a költségvetés volt, mert ennek alapján ellenõrizhetõ a mûszaki tartalom, ezért ennek a meglétét vizsgálták.
<br>Kijelentette, hogy az érvényesség körében javaslattevõ bizottság járt el és tette meg a döntéshozó felé javaslatát. A döntéshozó az érvényesség, érvénytelenség megállapításával kapcsolatban nem folytatott vizsgálatot, csak az eljárás nyertesérõl döntött.
<br>A tárgyaláson bejelentették, hogy a nyertes ajánlattevõvel a szerzõdést megkötötték.
<br>A Döntõbizottság ideiglenes intézkedést nem alkalmazott.
<br>A Döntõbizottság a jogorvoslati kérelemnek az alábbiak szerint részben helyt ad.
<br>Kérelmezõ ajánlatkérõ döntését azért sérelmezte, mert ajánlatukat érvénytelenné nyilvánította. Álláspontjuk szerint ajánlatkérõ nem kérte a költségvetés részletes árazását és a fõösszesítõt, hanem egyösszegû átalányáras szerzõdésre kért ajánlatot.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>A Döntõbizottság megállapította, hogy az ajánlati dokumentációban lévõ szerzõdéstervezet - melyet kitöltve kellett az ajánlathoz csatolni - 3. pontja szerint a vállalkozás díja fix összegû átalányárat írt elõ. A szerzõdéstervezet 9.1. pontja tartalmazza azokat a mellékleteket, amelyek a szerzõdés szerves részét képezik és azzal együtt kezelendõk. Itt írta elõ ajánlatkérõ azt, hogy a "költségvetések"-et is mellékelni kell, amelyek a szerzõdés szerves részét képezik és azzal együtt kezelendõk. A dokumentáció tartalmazta az árazatlan költségvetéseket és fõösszesítõket, és mivel az elõírás szerint a szerzõdést kitöltve kellett az ajánlathoz csatolni, így értelemszerû, hogy a szerzõdés részeként kezelt költségvetéseket is kitöltve tartalmaznia kellett az ajánlatnak. Ezt támasztja alá a vállalkozási szerzõdés 5.6. és 5.8. pontja is. Az 5.6. pontban abban állapodnak meg a felek, hogy a teljesítés során megrendelt pótmunkát vállalkozó az ajánlatban szereplõ árakon végzi, az 5.8. pontban pedig abban, hogy a mûszaki tervtõl eltérõ anyagok és szerkezetek beépítése esetén a vállalkozói díjkülönbözetrõl a felek az 5.6. pontban rögzítettek szerint járnak el. Megállapítható tehát, hogy úgy a pótmunkák, mint a helyettesítõ anyagok, ill. szerkezetek esetében az elszámolás alapja az adott költségvetési tétel szerinti egységár.
<br>A Döntõbizottság álláspontja szerint jelen esetben a részletes költségvetés megkövetelése nemcsak formai elõírás volt, hanem a szerzõdés egészének, illetve egyes pontjainak teljesíthetõségéhez tartalmilag is megkövetelt feltétel volt. A késõbbi jogviták szempontjából ajánlatkérõ részérõl adott esetben az egyösszegû ajánlatkérés esetében sem célszerûtlen a részletes költségvetés megkövetelése. Kérelmezõ ajánlata a kitöltött vállalkozási szerzõdést tartalmazza, azonban az annak részeként kezelendõ költségvetéseket nem. Ezért az ajánlata nem felel meg a dokumentáció feltételeinek. Így ajánlatkérõ helyesen döntött, az ajánlat érvénytelen.
<br>Fentiekre tekintettel a Döntõbizottság megállapítja, hogy ajánlatkérõ jogszerûen nyilvánította a Kbt. 52. § (2) bekezdés d) pontja alapján a kérelmezõ ajánlatát érvénytelennek és ezért jogszerûen zárta ki az eljárásból, erre tekintettel a jogorvoslati kérelem ezen részét megalapozatlanság miatt elutasítja.
<br>A kérelmezõ tárgyaláson elõterjesztett kérelme szerint mindegyik ajánlattevõ ajánlata érvénytelen, mivel egyik ajánlattevõ ajánlata sem tartalmazta a minõségbiztosítási és mintavételi tervet.
<br>A Kbt. 26. § (2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Döntõbizottság megállapította, hogy a dokumentációban található szerzõdéstervezet 9.1. pontjának harmadik francia bekezdésében ajánlatkérõ megkövetelte mellékletként a minõségbiztosítási, mintavételi tervet is, amely szintén a szerzõdés szerves részét képezi és azzal együtt kezelendõ. A 9.1. pont négy francia bekezdésben sorolta fel a kötelezõen csatolandó mellékleteket. Az ajánlati felhívásban és a dokumentációban nem található egyetlen utalás sem arra, illetve a helyszíni bejáráson sem hangzott el az, hogy ezen megkövetelt mellékletek közül a minõségbiztosítási és mintavételi tervet ajánlatkérõ a késõbbiek során nem fogja kérni. A felsorolt mellékletek között a becsatolás követelménye szempontjából fontossági sorrend nem állítható fel. Ajánlatkérõ a 9.1. pont második francia bekezdésben meghatározott költségvetések hiánya miatt nyilvánította kérelmezõ ajánlatát érvénytelenné. A Kbt. 26. § (2) bekezdése szerint ajánlatkérõ kötve van az ajánlati felhívásában, illetve dokumentációjában meghatározott feltételekhez. Attól a késõbbiek során csak a Kbt. 48. § (1) bekezdésében meghatározott feltételek mellett térhet el. Jelen eljárásban ajánlatkérõ az ajánlati felhívását, illetve a dokumentációját nem módosította. Ezért ajánlatkérõ kötve maradt az ajánlati felhívásában, illetve dokumentációjában meghatározottakhoz. Ennek ellenére az ajánlatkérõ az ajánlatok értékelése során eltért a dokumentációban általa meghatározottaktól, mivel a felsorolt csatolandó mellékletek közül csak a költségvetés meglétét vizsgálta.
<br>A fentiekre tekintettel a Döntõbizottság megállapítja, hogy ajánlatkérõ megsértette a Kbt. 26. § (2) bekezdését, mivel a dokumentáció szerzõdéstervezetének 9.1. pontjának harmadik francia bekezdésében elõírt mellékletek mindegyike meglétének vizsgálatától eltekintett.
<br>Tekintettel a fent leírtakra a Döntõbizottság a rendelkezõ részben foglaltak szerint határozott és a Kbt. 88. § (1) bekezdés a) pontja alapján a megalapozatlan kérelmi elemet elutasítja, a d) pontja alapján megállapítja a rendelkezõ részben meghatározott jogsértések megtörténtét, továbbá az f) pont alapján bírságot alkalmazott.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költség vetési törvényben meghatározott összeg.
<br>A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.
<br>Miután a Kbt. 88. § (1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimumösszeg alá, így a Döntõbizottság a bírság összegét a törvényi minimum összegében állapította meg.
<br>A Döntõbizottság a bírság összegének megállapításakor a Kbt. 88. § (5) bekezdésben foglaltakat vette figyelembe, e körben arra is tekintettel volt, hogy a jelen beszerzés nyertesének ajánlati ára 6 416 765 Ft.
<br>A Kbt. 88. § (1) bekezdés f) pontjában megfogalmazottak szerint a Döntõbizottság köteles bírságot alkalmazni a jogsértésért felelõs szervezettel, illetve személlyel szemben is, jelen esetben a becsatolt iratok között fellelhetõ ajánlatkérõ által a Kbt. 31. § (6) bekezdése alapján elkészített belsõ felelõsségi rendet szabályozó irat alapján nem volt megállapítható egyszemélyi felelõsség, a jogszabálysértõ döntést bizottság hozta meg, ezért e körben bírság kiszabására sem került sor.
<br>A költségek viselésérõl a Döntõbizottság a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 25.
<br>
<br>Dr. Szaller Ottó s. k., Divinyi Péterné s. k.,
<br>közbeszerzési biztos közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>