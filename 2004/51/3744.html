<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉS TANÁCSA KÖZBESZERZÉSI DÖNTÕBIZOTTSÁG (3744/2004)
</h2>
<br>1024 Budapest, Margit krt. 85.
<br>Ikt.sz.: D.157/7/2004.
<br>
<br>Tárgy: a Bayer Center Építõipari Kft. jogorvoslati kérelme a Tolna Megyei Önkormányzat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Bayer Center Építõipari Kft. (7615 Pécs, 15., Pf. 19, képviseli: dr. Horváth Sándor ügyvéd, 7625 Pécs, Búza tér 8/A, a továbbiakban: kérelmezõ) által a Tolna Megyei Önkormányzat (7100 Szekszárd, Szent István tér 11-13., a továbbiakban: ajánlatkérõ) "A Bonyhádi Árpád-házi Szent Erzsébet Otthon rekonstrukciója és bõvítése" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonására tekintettel - megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs, és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. november 26-i 48. számában tette közzé részvételi felhívását elõminõsítési eljárás megindítására a rendelkezõ részben meghatározott tárgyban.
<br>Ajánlatkérõ a tizenhat részvételre jelentkezõt alkalmasnak minõsítette és felhívta ajánlattételre. Ajánlatkérõ ajánlati felhívásában rendelkezett arról, hogy az ajánlatokat az összességében legelõnyösebb ajánlat szempontja alapján bírálja el, meghatározta a részszempontokat (köztük a minél magasabb késedelmi kötbér, meghiúsulási kötbér vállalása), súlyszámokat, értékelési ponthatárt és az értékelés módszerét.
<br>Az ajánlati felhívás 1.14. pontjában akként rendelkezett, hogy többváltozatú ajánlat tehetõ bármely ajánlati szempontra bármely mûszaki megoldásra. Ajánlatkérõ dokumentációt is összeállított és a feltett kérdéseket megválaszolta. Ajánlatot nyújtott be a Royal Bau Rt., az Alisca Bau Kft., a Sugár Építõipari Kft. és a Liptai Kft. közösen, a Timpanon Kft., a Gesztelyi Rt., a Strabag Rt., a Kalotherm Rt. a Hídépítõ Rt. és a kérelmezõ. A Royal Bau Rt. az alapajánlata mellett három alternatív ajánlatot is benyújtott.
<br>Ajánlatkérõ 2004. március 9-én hirdette ki az eljárást lezáró döntését, az eljárás nyertese a Royal Bau Rt. lett.
<br>A kérelmezõ 2004. március 12-én nyújtotta be jogorvoslati kérelmét, melyben kérte ajánlatkérõ eljárást lezáró döntésének megsemmisítését, ideiglenes intézkedésként a szerzõdéskötés megtiltását. Álláspontja szerint a nyertes ajánlattevõ ajánlatai sértik a verseny tisztaságát, a szakmai szabályokat, irreális kötelezettségvállalásokat tartalmaznak. Konkrétan kifogásolta a nyertes által a rezsiköltségre megajánlott óradíjat, mely megítélése szerint irreálisan alacsony, míg késedelmi kötbérre irreálisan magas összeget vállalt a Royal Bau Rt.
<br>A Döntõbizottság a jogorvoslati eljárást megindította és 2004. április 6. 13.00 órára tárgyalást tûzött ki.
<br>Ajánlatkérõ érdemi észrevételében kérte a jogorvoslati kérelem elutasítását, mert álláspontja szerint jogszerûen folytatta le a közbeszerzési eljárását.
<br>A kérelmezõ 2004. március 30-án bejelentette, hogy a jogorvoslati kérelmét visszavonja, és kérte a jogorvoslati eljárás megszüntetését.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>Tájékoztatja a Döntõbizottság a feleket, hogy a jogorvoslati kérelem visszavonására tekintettel a kitûzött tárgyalás nem kerül megtartásra.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. március 30.
<br>
<br>Dr. Nagy Gizella s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>