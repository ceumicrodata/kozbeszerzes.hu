<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4000/2004)
</h2>
<br>1024 Budapest, Margit krt. 85.
<br>Ikt.sz.: D.131/13/2004.
<br>
<br>Tárgy: a PURATOR Hungária Kft. jogorvoslati kérelme és dr. Kardkovács Kolos, a tanács tagja eljáráskezdeményezése Nagyvázsony Község Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a PURATOR Hungária Kft. (1117 Budapest, Prielle Kornélia u. 7-17., a továbbiakban: kérelmezõ) jogorvoslati kérelmét, melyet Nagyvázsony Község Önkormányzata (8291 Nagyvázsony, Kinizsi u. 96., nevében eljár: Gress-Ing Szövetkezet, 1065 Budapest, Izabella u. 70., megbízásából eljár: Bita-Petrik és Társai Ügyvédi Iroda (1012 Budapest, Mikó u. 14., dr. Kozma György ügyvéd, a továbbiakban: ajánlatkérõ) "Nagyvázsony és térsége közös szennyvízcsatorna-hálózatának építése és szennyvíztisztító telepének rekonstrukciója fõvállalkozó szerzõdés keretében" tárgyú közbeszerzési eljárása ellen nyújtott be, elutasítja.
<br>A Döntõbizottság a dr. Kardkovács Kolos, a Közbeszerzések Tanácsa tagja (1276 Budapest, 22, Pf. 13, a továbbiakban: eljárást kezdeményezõ) által hivatalból kezdeményezett jogorvoslati eljárást megszünteti.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ részvételi felhívást tett közzé a Közbeszerzési Értesítõ 2003. november 26-i számában a rendelkezõ részben meghatározott tárgyban.
<br>Ajánlatkérõ a részvételi szakasz eredményhirdetését 2004. január 6-án tartotta, majd a szerzõdés teljesítésére alkalmas jelentkezõket ajánlattételre hívta fel.
<br>Az ajánlati felhívás 4. pontjában meghatározta a teljesítés határidejét, mely szerint a befejezési határidõ: 2004. december 30.
<br>A felhívás 10. a) pontjában határozta meg, hogy az ajánlatok elbírálásának szempontja az összességében legelõnyösebb ajánlat. A pontszámok részszempontonként 1-100-ig terjednek.
<br>Az ajánlatok pontozása arányosítással történik úgy, hogy a legkedvezõbb ajánlatot tevõ kapja a maximális pontszámot. Ajánlattevõi kérdésre válaszolva ajánlatkérõ úgy pontosította a pontszámítás módszerét, hogy az arányosítás a maximális pontszámhoz viszonyítva történik.
<br>részszempontok
<br>súlyszámok
<br>- a kiírt teljesítési biztosíték mértékénél az ajánlattevõ által nyújtott magasabb teljesítési biztosíték mértéke (az ajánlati ár százalékában meghatározva)
<br>3
<br>- a kiírt jóteljesítési biztosíték mértékénél az ajánlattevõ által nyújtott magasabb jóteljesítési biztosíték mértéke (az ajánlati ár százalékában meghatározva)
<br>3
<br>- a kiírt jótállási kötelezettség mértékéhez képest többletjótállási kötelezettség vállalása (a hónapok számában meghatározva)
<br>3
<br>- ajánlati ár (Ft-ban meghatározva)
<br>10
<br>- a kiírt napi kötbér mértékéhez képest magasabb vállalt kötbér napi mértéke (Ft/napban meghatározva)
<br>2
<br>- a kiírt teljesítési határidõhöz képest korábbi teljesítés (a napok számában meghatározva)
<br>2
<br>A felhívás 13. pontja szerint ajánlatkérõ az ajánlattevõktõl szerzõdéstervezetet kért, a nyertes ajánlattevõ által ajánlott szerzõdés szerint kívánt szerzõdést kötni, de fenntartotta a jogát, hogy a szerzõdéstervezet bizonyos részeit módosíthatja.
<br>Ajánlatkérõ ajánlati dokumentációt is az ajánlattevõk rendelkezésére bocsátott. Az ajánlati dokumentációban közölte a beruházás mennyiségi adatait - melyeket késõbb írásban helyesbített -, és a beruházás forrásoldalát. A dokumentáció 1.3. pontja a minõségi követelményeket és a garanciák feltételeit tartalmazza. Ezek között az alábbiak is szerepelnek:
<br>- Ajánlattevõt a mûszaki átadás-átvétel napjától számított legalább 1 év jótállási kötelezettség és a Ptk.-ban elõírt 10 év szavatossági kötelezettség terheli. A kiírt idõtartamon felül vállalt jótállási kötelezettséget ajánlatkérõ elõnyben részesíti.
<br>- Ajánlattevõ 2,5% teljesítési garanciát köteles minimum a beruházó részére biztosítani, a többletvállalást ajánlatkérõ elõnyben részesíti. A teljesítési garanciát a szerzõdés aláírásával egyidejûleg készpénz formájában kell biztosítani, a vállalt összeget a beruházó a sikeres mûszaki átadás-átvételi eljárástól számított 15 banki napig visszatartja.
<br>- A jóteljesítési garancia a mûszaki átadás-átvételi eljárást követõen lép érvénybe, melyet ajánlattevõnek készpénzvisszatartás vagy bankgarancia formájában kell szolgáltatni úgy, hogy a vállalt jótállási idõszak végétõl számított 15 napig fenn kell tartani. A jóteljesítési biztosíték összegének a jótállási idõ leteltét követõ 15 banki napig kell rendelkezésre állnia.
<br>A konzultáción a jótállási és szavatossági kötelezettséget illetõen a HOFFMANN Rt. részérõl - többek között - az alábbi kérdés került felvetésre, melyre az ajánlatkérõ az alábbiak szerint válaszolt.
<br>Az ajánlati dokumentáció 6/15. oldala szerint "Az ajánlattevõt a mûszaki átadás-átvétel napjától számított legalább 1 év jótállási kötelezettség és a Ptk.-ban elõírt 10 év szavatossági kötelezettség terheli."
<br>Kérdésünk, hogy a 10 év kötelezõen elõírt szavatosság vonatkozik-e a gépészeti berendezésekre és az utak kopórétegeire is, melyekre a Ptk. szerint 5 év a szavatossági idõ minimumát jelentõ kötelezõ alkalmassági idõ?
<br>Válasz:
<br>A kötelezõen elõírt szavatosság a Ptk.-ban elõírtak szerinti, így az utak kopórétegeire és a gépészeti berendezésekre 5 év a minimum kötelezõ alkalmassági idõ.
<br>A dokumentáció 1.6. pontja a pénzügyi feltételeket rögzíti, mely szerint a beruházó havonta történõ számlázási lehetõséget biztosít, a jóteljesítési biztosíték címén visszatartott összeg vagy bankgarancia a jótállási idõszak végén szabadul fel, beruházó az igazolt rész-, illetve végszámlát 30 napon belül utalja. A dokumentáció 5.1. pontja szerint az ajánlati ár egyösszegû átalányár.
<br>A dokumentáció 9. pontjának utolsó elõtti bekezdésében az alábbiak kerültek rögzítésre: "A beruházó fenntartja magának a jogot bármely ajánlat elfogadására vagy kizárására, illetve az ajánlattételi eljárás felfüggesztésére és minden ajánlat visszautasítására, bármikor a szerzõdés aláírását megelõzõen és anélkül, hogy ez bármilyen következménnyel járna az érintett ajánlattal vagy ajánlattevõkkel kapcsolatban, vagy hogy az érintett ajánlattevõket a beruházó lépésének okairól tájékoztatni lenne köteles. A beruházó fenntartja magának a jogot egy új ajánlattételi eljárás elindítására."
<br>Az ajánlattételi határidõ 2004. február 23-án volt.
<br>Az ajánlattételi határidõben a következõ cégek tettek ajánlatot: a kérelmezõ, a KAISER Építõipari Rt., az OMS Hungária Kft., a HOFFMANN Rt. és a DÉLVIÉP Rt.
<br>A beruházó önkormányzatok képviselõ-testületei 2004. február 26-án együttes testületi ülésen hoztak határozatot az eljárás eredményérõl. Az eredményhirdetés 2004. február 27-én volt, ahol kihirdették, hogy az összességében legelõnyösebb ajánlat szempontjai alapján az eljárás nyertese az OMS Hungária Kft., a nyertest követõ legkedvezõbb ajánlatot tevõ a KAISER Kft.
<br>A kérelmezõ 2004. március 2-án elõterjesztett jogorvoslati kérelmében kérte, hogy a Döntõbizottság állapítsa meg, az ajánlatkérõ megsértette a Kbt. 24. § (1) bekezdését, az 55. § (6) bekezdését és erre tekintettel az 59. § (1) bekezdésében foglaltakat.
<br>Kérte, hogy a Döntõbizottság ideiglenes intézkedéssel függessze fel a közbeszerzési eljárást és tiltsa meg a 2004. március 8-án esedékes szerzõdéskötést, továbbá semmisítse meg ajánlatkérõ döntését, kötelezze ajánlatkérõt a költségek viselésére.
<br>Az elõterjesztett kérelem indokaként elõadta, hogy az eredményhirdetésen szereztek tudomást arról, hogy a HOFFMANN Rt. 3600 hónap, azaz 300 évjótállást ajánlott meg, és ajánlatkérõ ezt a megajánlást értékelte az adott részszemponton belül. Álláspontja szerint az a megajánlás, amelyet a csõvezetékek és gépi berendezések várható élettartamának jól behatárolható idõtartamát meghaladóan tesznek, egyértelmûen irreális megajánlásnak tekinthetõ, és ez sérti a verseny tisztaságát. Továbbá irreális megajánlásnak tekinthetõ, hogy az OMS Hungária Kft. a jóteljesítési biztosíték megajánlásánál az ajánlati ár 50%-át jelentõ összeg erejéig vállalt garanciát a garanciális idõszak teljes hosszára (jelen esetben 50 év) bankgarancia vagy visszatartás formájában.
<br>Ajánlatkérõ a Közbeszerzések Tanácsa ajánlása ellenére nem határozott meg a megajánlások tekintetében felsõ határt. Álláspontja szerint az irreális vállalások esetében ajánlatkérõ akkor jár el helyesen, ha a Kbt. 60. § (1) bekezdése szerint az eljárást eredménytelenné nyilvánítja az ajánlattevõnek az eljárás tisztaságát és a többi ajánlattevõ érdekeit súlyosan sértõ cselekménye miatt. Ajánlatkérõ nem így járt el, ezért megítélésük szerint megsértette a Kbt. 24. § (1) bekezdésében foglaltakat.
<br>Továbbá kifogásolta azt is, hogy az eredményhirdetésen kapott szóbeli tájékoztatást arról, hogy az ajánlatkérõ fenntartja magának a jogot, bármely ajánlat elfogadására vagy kizárására, illetve az ajánlattételi eljárás felfüggesztésére és minden ajánlat visszautasítására bármikor a szerzõdés aláírását megelõzõen, anélkül hogy ez bármilyen következménnyel járna. Megítélése szerint a Kbt. nem teszi lehetõvé, hogy az ajánlatkérõ minden indokolás és jogkövetkezmény nélkül visszautasítsa az ajánlatokat.
<br>Az eljárást kezdeményezõ egyidejûleg elõterjesztett kezdeményezõ iratában indítványozta, hogy a Döntõbizottság alkalmazza a Kbt. 88. § (1) bekezdés b) , c) és f) pontjában elõírt jogkövetkezményeket, továbbá ideiglenes intézkedésként rendelje el a szerzõdéskötés megtiltását.
<br>Az elõterjesztett indítvány indokaként elõadta, hogy közérdekû bejelentés útján, 2004. március 1-jén tudomást szerzett arról, hogy az ajánlattevõk közül a PURATOR Hungária Kft. az ajánlati felhívásban meghirdetett 2,5%-os teljesítési biztosíték helyett, megajánlása szerint az ajánlati ár 100,1%-ának megfelelõ összeget utal át a szerzõdés megkötésekor, a HOFFMANN Rt. pedig a törvényben elõírtakon felül további 3600 hónapra vállal jótállási kötelezettséget.
<br>Álláspontja szerint a Kbt. 24. § (1) bekezdésébõl következõen alapelvi követelmény, hogy az ajánlattevõk a verseny tisztaságának a tiszteletben tartásával tegyék meg a megajánlásaikat, és ne vállaljanak irreális kötelezettségeket. Ugyanakkor ajánlatkérõnek az ajánlatok elbírálása körében törvényi kötelezettsége, hogy az ajánlattevõk által vállalt szerzõdéses feltételeket azok teljesíthetõsége szempontjából - a Kbt. alapelveire is tekintettel - megvizsgálja. Ennek megfelelõen, ha ajánlatkérõ valamelyik ajánlattevõnek az eljárás tisztaságát vagy a többi ajánlattevõ érdekeit súlyosan sértõ cselekményrõl szerez tudomást, az eljárást eredménytelenné kell nyilvánítani a Kbt. 60. § (1) bekezdés f) pontja alapján.
<br>Tekintettel arra, hogy ajánlatkérõ az irreális megajánlásokat az értékelésbe bevonta és az eljárást eredményesnek nyilvánította, álláspontja szerint - figyelemmel a Kbt. 24. § (1) bekezdésében foglaltakra - jogsértõ módon mulasztotta el a Kbt. 60. § (1) bekezdés f) pontja szerinti elõírás alkalmazását.
<br>Az ajánlatkérõ kérte az álláspontja szerint megalapozatlan és részben elkésett kérelem elutasítását, illetve az eljárást hivatalból kezdeményezõ vonatkozásában az eljárás megszüntetését az alábbi indokok szerint.
<br>Az ajánlati dokumentáció jogsértõ tartalmával kapcsolatos és a kérelmezõ által elõterjesztett kérelmi elem álláspontja szerint elkésett, mivel annak megvásárlása a kérelmezõ részérõl a dokumentáció megvételére vonatkozó 2004. január 15-i határidõ elõtt megtörtént, ehhez képest a 2004. március 2-án elõterjesztett kérelem már a jogvesztõ határidõn túl került elõterjesztésre.
<br>Az irreális vállalásokra vonatkozóan álláspontját az alábbiak szerint fejtette ki. A Kbt. 60. § (1) bekezdés f) pontja szerint eredménytelen az eljárás, ha valamelyik ajánlattevõnek az eljárás tisztaságát, vagy a többi ajánlattevõ érdekét súlyosan sértõ cselekménye miatt ajánlatkérõ az eljárás érvénytelenítésérõl döntött. Ezek szerint ajánlatkérõnek lehetõsége van az eljárás eredménytelenné nyilvánítására, azonban ehhez a jogszabályi rendelkezésekben megjelölt feltételeknek fenn kell állniuk, és ezen feltételek fennállását ajánlatkérõnek kell megítélnie.
<br>Álláspontja szerint a konkrét közbeszerzési eljárás esetében kell vizsgálni az egyes ajánlatokat, kötelezettségvállalásokat és a végleges eredmény ismeretében kell megítélni az ajánlatkérõ döntését. Ajánlatkérõ ennek megfelelõen járt el és arra a következtetésre jutott, hogy egy kötelezettségvállalás sem minõsül irreálisnak és egyetlen olyan kötelezettségvállalás sincs, amellyel súlyosan sérülne a verseny tisztasága vagy a többi ajánlattevõ érdeke. Ezért ajánlatkérõ az eljárás érvénytelenítésérõl nem dönthetett.
<br>A kérelmezõk által kifogásolt vállalásokat megvizsgálva megállapította a következõket:
<br>A PURATOR Hungária Kft. vállalta, hogy az ajánlati ár 100,1%-ának megfelelõ összeget utal át a szerzõdés megkötésekor, ez az összeg a teljesítés idõtartamára vonatkozik.
<br>Álláspontja szerint 890 000 000 Ft kifizetése kb. egy féléves idõszakra - ajánlattevõ gazdasági eredményei tükrében - nem teljesíthetetlen vállalás, ezért nem minõsül irreálisnak.
<br>Az OMS Hungária Kft. az ajánlati ár 50%-át jelentõ összeg erejéig vállalt garanciát, melyet a garanciális idõszak teljes hosszára (50 év) visszatartás formájában biztosít. A vonatkozó Vízügyi Ágazati Szabvány szerint az a csatornarendszer felel meg a szabványnak, amely legalább 50 évig képes rendeltetésszerûen üzemelni, ebbõl következõen a teljesítéstõl számított 50 évig a hibás teljesítésbõl eredõ jótállási kötelezettség érvényesíthetõ, továbbá maga a kérelmezõ is 50 évet vállalt. A vállalt biztosíték mértékére vonatkozóan elõadta, hogy ajánlattevõ vállalta, hogy az átadás-átvételkor a vállalási ár 50%-át készpénz formájában biztosítja ajánlatkérõ számára. Nincs semmi olyan tény, illetve ok, amely alapján ajánlatkérõ kétségbe vonhatta volna a vállalás teljesíthetõségét. Egyébként a KAISER Kft. is ezeket a feltételeket vállalta.
<br>A HOFFMANN Rt. 3600 hónapban jelölte meg a vállalt jótállási kötelezettséget. Elõadta e vonatkozásban, hogy ajánlattevõ a jótállási idõszak teljes idõtartamára vállalta, hogy készpénz formájában, a vállalási ár 11%-át biztosítja jóteljesítési biztosítékként. Mivel a vállalt teljesítési biztosíték összege kamataival együtt a szennyvízhálózat többszöri újra-elõállításának a költségeit is fedezi, ajánlatkérõ nem találta irreálisnak a vállalást, mivel annak teljesíthetõségére megfelelõ biztosíték áll rendelkezésre. Mivel a hibás teljesítés bizonyíthatósága a Ptk. 248. § (3) bekezdése értelmében a vállalkozót, azaz ajánlattevõt terheli, álláspontjuk szerint a hibás teljesítés bizonyíthatatlanságának kockázatával vállalta a HOFFMANN Rt. a 3600 hónapot.
<br>Ajánlatkérõ azt is vizsgálta, hogy bármely ajánlattevõi vállalással súlyosan sérült-e az eljárás tisztasága vagy a többi ajánlattevõ érdeke, indokolt-e az eljárás érvénytelenítésérõl dönteni. Megállapította - ahogy ezt az eredmény is bizonyítja, mivel a HOFFMANN Rt. az utolsó elõtti 4. ajánlatot tette -, hogy nem sérült a többi ajánlattevõ érdeke. Azt is megállapította, hogy a HOFFMANN Rt. többi ajánlattevõvel egyezõ vállalása a garancia idejét illetõen az eljárás eredményében változást nem eredményezne, erre nézve értékelõtáblázatot csatolt a jogorvoslati eljárás során.
<br>Mivel az ajánlatok torzítás nélkül, objektív szempontok alapján összehasonlíthatóak voltak, álláspontjuk szerint törvényesen járt el, ajánlatkérõ az eljárás érvénytelenítésérõl nem dönthetett. Egyebekben megjegyezte, hogy a verseny tisztasága, illetve az ajánlattevõk érdekeinek sérelme okát konkrétan meg kell jelölni és ezt egyik jogorvoslati kérelem sem tartalmazza.
<br>Az egyéb érdekeltek közül az OMS Hungária Kft. és a KAISER Építõipari Kft. tett észrevételt. Az OMS Kft. elõadta, hogy ajánlatkérõ jogszerûen járt el, az ajánlatokat a felhívásban meghatározottak szerint értékelte. Nyilatkozott, hogy a vállalt 50%-os jóteljesítési garanciát továbbra is fenntartják, ennek finanszírozási költségével számoltak, amely a közvetlen önköltség 50%-os fõvállalkozói ár mértékét meghaladó összeg finanszírozását jelenti. A KAISER Kft. elõadta, hogy az OMS Hungária Kft.-vel egyezõ vállalást tett, azaz az ajánlati ár 50%-át kitevõ összeg erejéig vállalt garanciát, melyet a garanciális idõszak teljes hosszára, 50 évre visszatartás formájában biztosított. A szennyvízcsatorna-beruházásra is vonatkozó Vízügyi Ágazati Szabványnak megfelel az 50 évre szóló garanciális kötelezettség vállalása, a kialakult szakmai gyakorlat szerint az ajánlattevõk gyakran tesznek 50 éves garanciális kötelezettségvállalást.
<br>A Döntõbizottság ideiglenes intézkedést nem rendelt el, mert annak törvényi feltételei nem álltak fenn.
<br>A Döntõbizottság a kérelemre indult jogorvoslati eljárást, valamint a hivatalból kezdeményezett eljárást D.131/2004. szám alatt egyesítette.
<br>A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a jogorvoslati kérelem részben elkésett, részben megalapozatlan, illetve az eljárás hivatalból kezdeményezése az alábbiak miatt megalapozatlan.
<br>A Kbt. 79. § (7) bekezdésének elsõ és második fordulata szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Döntõbizottság elõször vizsgálta, hogy a kérelmezõ a jogvesztõ határidõn belül sérelmezte-e az ajánlatkérõnek az ajánlatok elutasítására vonatkozó feltételét. Kérelmezõ állítása szerint errõl csak az eredményhirdetésen értesült. A Döntõbizottság a tényállás részeként megállapította, hogy az ajánlati felhíváshoz csatolt dokumentáció 9. pontja már tartalmazza a kérelmezõ által idézett elõírásokat.
<br>A Döntõbizottság megállapította, hogy a kérelmezõ az ajánlati dokumentációt 2004. január 13-án vette át, illetve vásárolta meg, így az annak jogsértõ tartalmával kapcsolatos kérelmi eleme a 15 napos jogvesztõ határidõn túl került elõterjesztésre. A Döntõbizottság nem fogadta el a kérelmezõ hivatkozását arra vonatkozóan, hogy a dokumentáció fenti tartalma tekintetében a tudomásszerzés az eredményhirdetésen történt volna, hiszen a dokumentáció számára jóval korábban ismert volt.
<br>A Döntõbizottság a továbbiakban a kérelmezõnek és az eljárást hivatalból kezdeményezõnek a HOFFMANN Rt. 300 éves jótállási kötelezettségvállalásával kapcsolatos kérelmi elemét vizsgálta.
<br>A Kbt. 24. § (1) bekezdés szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.
<br>A Kbt. 60. § (1) bekezdés f) pontja eredménytelen az eljárás, ha valamelyik ajánlattevõnek az eljárás tisztaságát vagy a többi ajánlattevõ érdekeit súlyosan sértõ cselekménye miatt az ajánlatkérõ az eljárás érvénytelenítésérõl döntött.
<br>Mindenekelõtt a kérelmezõ álláspontjával szemben megállapítható, hogy a Kbt. rendelkezéseibõl és a Közbeszerzések Tanácsa vonatkozó ajánlásából sem következik, hogy az ajánlatkérõnek az egyes bírálati részszempontok körében kötelezõ lenne minimum- és maximumértéket elõírni. Az ajánlatkérõ szabadon eldöntheti, hogy a konkrét esetben meghatároz-e a megajánlások tekintetében felsõ határt, jelen esetben erre a teljesítési biztosíték mértéke és a jóteljesítési biztosíték mértéke, valamint a jótállás mértéke tekintetében nem került sor. Az ajánlati felhívás és dokumentáció által meghatározott részszempontok alapján már eleve nyitott volt a lehetõség, hogy az ajánlattevõk a teljesítési és a jóteljesítési biztosíték, továbbá jótállási idõ mértéke vonatkozásában akár túlzó vállalásokat tegyenek az ajánlatkérõ által meghatározott érvénytelenségi korlát hiányában. Azonban az ajánlattevõk, így a kérelmezõ is az ajánlati felhívás és dokumentáció bírálati részszempontokkal kapcsolatos tartalmát tudomásul vette, nem kezdeményeztek jogorvoslati eljárást e tekintetben. A Döntõbizottság jelentõséget tulajdonított ennek a ténynek a Kbt. alapelvei érvényesülése, továbbá az ajánlatok értékelésének jogsértõ voltára vonatkozó kérelmi elem tekintetében, valamint a Kbt. 60. § (1) bekezdés f) pontja szerinti jogsértés megítélése szempontjából.
<br>Figyelembe vette a Döntõbizottság azt is, hogy az ajánlatkérõnek az irreális vállalások jogsértõ vizsgálatán túlmenõen az is kötelezettsége, hogy az ajánlattétel lehetõségét a lehetõ legszélesebb körben biztosítsa, azaz a verseny lehetõségét ne korlátozza. Amennyiben az ajánlatkérõ egyes bírálati szempontok vonatkozásában érvényességi maximumkorlátot állít, fennáll annak a veszélye, hogy ezen utóbbi feltétel csak korlátozottan valósul meg. (A jelen közbeszerzés során is mindegyik ajánlattevõ vállalta a maximált 5 millió forint/nap kötbért, tehát valójában nem valósult meg e bírálati részszempont vonatkozásában a versenyeztetés követelménye.)
<br>Az ajánlatkérõ által elõírt és a túlzott mértékû ajánlati tartalmi elemeknek határt biztosító érvénytelenségi korlát hiányában az eljárás ajánlattevõi különbözõ mértékben ugyan, de jelentõs mértékû kötelezettségvállalásokat tettek a jótállási kötelezettség idõtartama, a jóteljesítési biztosíték mértéke és a teljesítési biztosíték mértéke bírálati részszempontok vonatkozásában.
<br>Az ajánlattevõk vagy a vállalási ár nagyobb százalékáról mondtak le viszonylag rövidebb idõtartamra a jóteljesítési biztosíték vállalásakor, vagy a vállalt jóteljesítési biztosíték mértéke volt viszonylag alacsonyabb, de hosszabb idõtartamra történt a kötelezettségvállalás.
<br>A Döntõbizottság megállapította, hogy a HOFFMANN Rt. a jóteljesítési biztosíték vonatkozásában az összes ajánlattevõ között a legkisebb összeget, azaz az ajánlati ár 11%-át vállalta. A jóteljesítési garanciára vonatkozó kötelezettségvállalás az ajánlati árból történõ visszatartás formájában történt. A HOFFMANN Rt. esetében ez több mint 100 millió forint árvisszatartási lehetõséget jelentett az ajánlatkérõ részére, mely összeg a csatornákra vonatkozó 50 éves szabvány szerinti szavatossági idõt is figyelembe véve - kamataival együtt - bõven fedezi az esetleges kijavítási költségeket. Az a tény, hogy a HOFFMANN Rt. a jótállási kötelezettségekre vonatkozó Ptk. szerinti bizonyítási teherre vonatkozó rendelkezést figyelembe véve gyakorlatilag az esetleges garanciális igények elhárítására vonatkozó lehetõségét elveszti, a szerzõdés teljesítése vonatkozásában veendõ csak figyelembe, a Kbt. alapelveit önmagában nem sérti.
<br>Észlelhetõ volt, hogy a HOFFMANN Rt. a hosszú idõre szóló jótállási kötelezettségvállalását "kénytelen volt" ellensúlyozni magasabb ajánlati árával, amelynek súlyszáma a fent említett bírálati részszempontokhoz képest jóval magasabb volt (10). Ennek következtében a HOFFMANN Rt. ezen vállalásával együtt az értékelésben az öt ajánlattevõ közül csak negyedik lett, nem tudta az ajánlatát a legkedvezõbbé tenni, ezért ez a vállalás nem sértette súlyosan a többi ajánlattevõ érdekét.
<br>A Döntõbizottság elfogadta az ajánlatkérõ hivatkozását az általa becsatolt értékelésre, mely szerint 300 év helyett 50 éves jótállási kötelezettségvállalást figyelembe véve sem változott volna az értékelés eredménye és az ajánlattevõk sorrendje.
<br>A fentiekre figyelemmel a Döntõbizottság nem állapította meg ezen ajánlati elem alapelvekbe való ütközését a felhívás más bírálati részszempontjaival összevetve, a többi ajánlattevõi vállalásokat is figyelembe véve. Ebbõl következõen az ajánlatkérõnek az eljárást a Kbt. 60. § (1) bekezdés f) pontja szerint sem kellett volna eredménytelenné nyilvánítani, mivel e vállalás értékelése nem befolyásolta hátrányosan a többi ajánlat érté kelését.
<br>A Döntõbizottság megállapította, hogy a kérelemnek az OMS Hungária Kft. jóteljesítési garancia mértékével, illetve a jótállási kötelezettség mértékével kapcsolatos része sem megalapozott az alábbiak szerint.
<br>A Döntõbizottság a jótállási kötelezettség 50 éves mértéke tekintetében elfogadta az ajánlatkérõ hivatkozását a Vízügyi Ágazati Szabványra (MSZ 10311-86), melynek az a csatornarendszer felel meg, amely legalább 50 évig képes rendeltetésszerûen üzemelni. Az OMS Hungária Kft. az ajánlatában az ajánlati ár visszatartása formájában vállalta az ajánlati ár 50%-ának mértékéig a jóteljesítési garanciát a vállalt garancia idõ tartamára, amely a biztosíték érvényesítésének reális módja. Ilyen mérvû kötelezettségvállalást maga a kérelmezõ is tett, bár alacsonyabb 30%-os összegben, valamint a második legjobb ajánlatot tevõ KAISER Rt. is.
<br>A Döntõbizottság megállapította, hogy a nyertes ajánlattevõ által becsatolt vállalkozási szerzõdés tartalmazza az OMS Hungária Kft. által az ajánlatában megjelölt 50 évre szóló és a fõvállalkozói díj 50%-a mértékében meghatározott jólteljesítési garanciát.
<br>A Döntõbizottság a többi ajánlatban foglalt ajánlati tartalmi elemekre figyelemmel és a többi bírálati részszempont összefüggésében nem állapított meg jogsértést sem a verseny tisztasága, sem pedig ezzel összefüggésben az ajánlatok értékelése vonatkozásában sem.
<br>A Döntõbizottság a PURÁTOR Kft. vállalásának reális voltát annak idõtartama, valamint a cég pénzügyi helyzete szempontjából vizsgálta és megállapította, hogy az nem irreális vagy teljesíthetetlen vállalás.
<br>A Döntõbizottság figyelembe vette a kérelmezett 2002. évi és azt megelõzõ évi mérlege szerinti nettó árbevételét, valamint az ajánlathoz csatolt banki nyilatkozatok szerinti stabil pénzügyi helyzetét, azt, hogy számláin jelentõs forgalmat bonyolít le és hitelképes. A teljesítési biztosítékot a kérelmezõ készpénz formájában vállalta biztosítani a sikeres mûszaki átadás-átvétel idõpontját (vállalása szerint 2004. július 23.) követõ 15 banki munkanapig, azaz 2004. augusztus 13-ig. A kérelmezõ pénzügyi adatait figyelembe véve ez az 5 hónapos tartamú kötelezettségvállalás részérõl nem teljesíthetetlen. A Döntõbizottság a többi ajánlathoz viszonyítva megállapította, hogy a 2,5%-os minimum-elõíráshoz képest szintén elõfordult 40, 50, 23 és 20%-os vállalás, amely a minimumkövetelményt szintén nagyságrendileg meghaladta. Figyelembe kellett venni azt a tényt, hogy a PURATOR Hungaria Kft. még e kiemelkedõ összegû teljesítési biztosíték vállalásával sem lett az összességében legkedvezõbb ajánlattevõ, csak a 3. legkedvezõbb ajánlattevõnek minõsült, mivel magasabb ajánlati árat és alacsonyabb mértékû jólteljesítési biztosítékot adott meg az ajánlatában.
<br>A fenti szempontok alapján az ajánlatkérõ nem nyilváníthatta volna a fenti vállalásra figyelemmel eredménytelenné az eljárást, mivel a többi ajánlattevõ viszonylatában nem minõsült azok érdekeit súlyosan sértõ magatartásnak a kérelmezõnek a teljesítési biztosítékra vonatkozó ajánlati eleme. A Döntõbizottság a fentiek alapján sem a kérelmezõ, sem pedig a kezdeményezõ irat szerinti jogsértéseket nem találta igazoltnak az ajánlattevõk vállalásaival összefüggésében. A Kbt.-nek a verseny tisztaságára vonatkozó alapelve megsértése hiányában az eljárás eredménytelenné nyilvánításának kötelezettsége sem terhelte az ajánlatkérõt.
<br>A Kbt. 79. § (1) bekezdés alapján a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindítására, vagy folytatásra okot adó körülmény már nem áll fenn - megszünteti.
<br>A Döntõbizottság a fenti indokok alapján a Kbt. 76. §-ban biztosított jogkörében eljárva a megalapozatlan kérelmet a Kbt. 88. § (1) bekezdés a) pontja alapján elutasította, illetve a hivatalból kezdeményezett eljárást a Kbt. 79. § (1) bekezdése alapján alkalmazandó Áe. 14. § (2) bekezdése alapján megszüntette.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Dr. Csanádi Péter s. k., Diviny i Péterné s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>