<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3681/2004)
</h2>
<br>1024 Budapest, Margit krt. 85.
<br>Ikt.sz.: D.92/11/2004.
<br>
<br>Tárgy: a Browning Securite Védelmi és Szolgáltató Kft. jogorvoslati kérelme a Gróf Esterházy Kórház-Szakambulancia közbeszerzési eljárása ellen.
<br>A Közbeszerzési Döntõbizottság (a továbbiakban: Döntõ bizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Browning Securite Védelmi és Szolgáltató Kft. (8500 Pápa, Celli u. 60., képviseli: dr. Raffai Erzsébet ügyvéd, 8500 Pápa, Közép u. 2., a továbbiakban: kérelmezõ) jogorvoslati kérelmének, melyet a Gróf Esterházy Kórház-Szakambulancia (8500 Pápa, Jókai u. 5-9., lebonyolító: HOSPITRADE Kft., 1118 Budapest, Otthon u. 42, képviseli: dr. Hargitai László ügyvéd, 1114 Budapest, Bartók Béla út 15/B II. em. 7/A., a továbbiakban: ajánlatkérõ) "ajánlatkérõ telephelyeinek (11 300 m 2 ) teljes körû általános és egészségügyi napi, illetve idõszakos takarítási munkáinak elvégzése a dokumentációban részletezett igények szerint" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 26. § (2) bekezdését, a Kbt. 52. § (2) bekezdésének d) pontjára tekintettel a Kbt. 53. § (2) bekezdését és az 59. § (1) bekezdés elsõ fordulatát, valamint a Kbt. 27. § (1) bekezdését, és a Kbt. 34. § (3) bekezdés c) és d) pontjára tekintettel a Kbt. 55. § (6) bekezdését, ezért ajánlatkérõ eljárást lezáró döntését, valamint a dokumentációjának II.16. pontjából "... mely a nyertes ajánlattevõ és ajánlatkérõ közti szerzõdéskötési tárgyalások alapját fogja képezni", valamint a IV.23. pontjából "A bírálati szempont pontozása ebben a vonatkozásban a következõk szerint következik: akinél a foglalkoztatási arány a 80%-ot meg haladja, maximális (10) pontot kap, akinél nem éri el, nulla pontot.", szövegrészeket megsemmisíti, valamint vele szemben 1 000 000 Ft, azaz egymillió forint bírságot szab ki, a jogorvoslati kérelmet ezt meghaladóan elutasítja.
<br>Kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy a határozat kézhezvételét követõ 15 napon belül kérelmezõ részére 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A jogorvoslati eljárásban ezen felül felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésére álló iratok és nyilatkozatok alapján a következõ tényállást állapította meg:
<br>Az ajánlatkérõ a Közbeszerzési Értesítõ 2003. november 26-i 48. számában a rendelkezõ részben foglalt beszerzés tárgyában nyílt eljárású ajánlati felhívást tett közzé 8676/2003. szám alatt.
<br>A felhívás 4. pontja a teljesítési határidõt 2004. február 1-jétõl 2007. január 31-ig határozta meg.
<br>A 11. b) pontja a szerzõdés teljesítésére alkalmatlanná minõsítés szempontjai között többek között elõírta:
<br>"- az elmúlt egy évben nem tett eleget határidõre fizetési kötelezettségének, vagy bankszámláján az elmúlt egy évben legalább kétszer sorban állás mutatkozott, vagy a bankszámlája ellen végrehajtás van folyamatban."
<br>A 13. a) pontban meghatározta, hogy az ajánlatok elbírálásának szempontja az összességében legelõnyösebb ajánlat.
<br>A 13. b) pontban meghatározta, hogy a Kbt. 34. § (3) bekezdésében foglaltak: az összességében legelõnyösebb ajánlat megítélésére vonatkozó részszempontok és az azokhoz tartozó súlyszámok az alábbiak:
<br>részszempontok
<br>súlyszámok
<br>- a fizetendõ ellenszolgáltatás mértéke
<br>30
<br>- a színvonalas szolgáltatást garantáló feltételek
<br>3
<br>- felelõsségbiztosítás helytállási összegének elõírton felüli mértéke
<br>2
<br>- a hibás teljesítés esetére ajánlott kötbér mértéke
<br>1
<br>- fizetési feltételek
<br>3
<br>- leghosszabb idõre garantált fix ár
<br>1
<br>- ártartás utáni árváltoztatás mértéke
<br>1
<br>- fizetési határidõ
<br>1
<br>- helyi foglalkoztatáspolitikai célkitûzések érvényesítése
<br>3
<br>Az értékelés során adható pontszám részszempontonként: 1-10.
<br>Az értékelés módszere: a legjobb tartalmi elemre az értékelési pontszám maximuma, az ettõl eltérõ ajánlatok az eltérés arányával kapnak kevesebb pontszámot.
<br>A 16. d) pont szerint az ajánlatkérõ a hiánypótlásra lehetõséget nem biztosított.
<br>Az ajánlatkérõ dokumentációt is készített, amely az ajánlat elkészítésének szabályait, az elbírálást, valamint 1-23. sz. mellékletet tartalmazott.
<br>"Az ajánlat elkészítése és benyújtása" c. I. fejezet többek között a következõ elõ írásokat tartalmazta:
<br>
<br>2. Az ajánlatot egy eredeti és az eredetivel mindenben megegyezõ három másolati példányban kell elkészíteni és az ajánlatkérõ megbízottjához eljuttatni.
<br>
<br>4. Az ajánlati borítékok tartalma közül az minõsül eredetinek, amelyben az eredeti ajánlat mellett a cégkivonat, bankinformáció és az elsõ számú vezetõ nyilatkozata eredeti vagy közjegyzõ által hitelesített példányai nyertek elhelyezést és az ajánlat roncsolásmentesen, megbonthatatlan módon zsinórral van átfûzve és átkötve (úgy, hogy az ajánlat lapozását ne gátolja), majd címkével leragasztva és a címke cégbélyegzõ-lenyomattal ellátva.
<br>
<br>7. Az ajánlati példányokat tartalmazó valamennyi borítékon a címzés mellett fel kell tüntetni, hogy a lezárt borítékban elhelyezett ajánlat kitõl származik, továbbá hogy a borítékban az ajánlat eredeti vagy másolati példánya került-e elhelyezésre, illetve a pályázat címét "Gróf Esterházy Kórház-Szakambulancia: takarítás".
<br>
<br>9. A dokumentáció mellékleteit az ajánlatkérõ mágneslemezen is átadja.
<br>"Az ajánlat érdemi részének elkészítési szabályai" c. II. fejezet 13.2. pontja szerint a felolvasólap a jelen dokumentáció 1. sz. mellékletében található, melyben fel kell tüntetni a szerzõdés értelmében teljesíteni kívánt szolgáltatás ellenértékét.
<br>A 13.4. pont elõírta, hogy a felolvasólap és az ajánlat részletes tartalma egymástól nem térhet el. Az esetleges érdemi eltérés az érvénytelenség jogkövetkezményét vonja maga után, kivéve a Kbt. 43. § (7) bekezdésben említett számítási hiba esetét. A felolvasólapon szereplõ mennyiségi egységeken (Ft/kg, Ft, óra, nap stb.) változtatni nem szabad, csak ezekben a mennyiségi egységekben adható meg az ajánlat (tehát pl. a fizetési határidõnél nem lehet a napot banki napra változtatni).
<br>A csatolandó nyilatkozatok, igazolások között a 15.10. pont elõírta a helyi foglalkoztatáspolitikai célkitûzések érvényesítését elõsegítõ intézkedésekrõl szóló igazolásokat a Kbt. 35. § (1) bekezdés a) pontja értelmében (16. sz. melléklet).
<br>Az ajánlatok bontásáról szóló III. fejezet 21. pontja szerint a másolati példányokat tartalmazó borítékok közül egy felbontatlanul az ajánlatkérõ megbízottjánál megõrzésre kerül.
<br>A IV. fejezet 23. pontja tartalmazta az ajánlatok elbírálásának részletes ismertetését részszempontonként. Ezek között a következõ tájékoztatás szerint a helyi foglalkoztatáspolitikai célok érvényesítésére ajánlatkérõt helyi önkormányzati rendelet kötelezi. Ennek értelmében ajánlatkérõ - összhangban a Kbt. 35. § (1) bekezdés a) pontjával - elõnyben részesíti azon ajánlattevõt, akinél a beszerzés tárgyát képezõ takarítási tevékenység megvalósítása során a helyi foglalkoztatottak aránya a 80%-ot meghaladja. Ezt a 16. sz. melléklet szerint bizonyítani kell, vagyis a helyi foglalkoztatást tanúsító dokumentumokat csatolni kell ebben a pontban mégpedig oly módon, hogy abból a helyi lakos foglalkoztatása egyértelmûen kiderüljön (pl. lakcímkártya másolatának becsatolása, régi típusú személyi igazolvány esetén adott oldalak fénymásolata). A foglalkoztatás ilyen arányú megtartására ajánlattevõnek nyilatkozatot kell tenni a 16. sz. melléklet részeként. A bírálati szempont pontozása ebben a vonatkozásban a következõk szerint történik: akinél a jelzett foglalkoztatási arány a 80%-ot meghaladja, maximális (10) pontot kap, akinél nem éri el, az nulla pontot.
<br>Az 1. sz. melléklet a felolvasólap volt, amely az ajánlattevõ adatain kívül a következõket tartalmazta:
<br>Az ajánlatra, vonatkozó, magunkra nézve kötelezõen megajánlott szolgáltatás:
<br>Fizetendõ ellenszolgáltatás mértéke
<br>.......... Ft/év
<br>Felelõsségbiztosítás helytállási összegének elõírton felüli mértéke
<br>.......... % (biztosítási összeg/éves díj x 100 - 50% = ...%)
<br>Hibás teljesítés esetére ajánlott kötbér mértéke
<br>.......... Ft/nap
<br>Leghosszabb idõre garantált fix ár
<br>.......... hónap
<br>Ártartás utáni árváltoztatás mértéke
<br>.......... %/év (KSH-infláció %-ban)
<br>Fizetési határidõ
<br>.......... nap
<br>Helyi foglalkoztatottak aránya a kórházban takarító személyzet számarányán belül
<br>.......... %
<br>A vonatkozó teljesítési határidõ: 2004. február 1-jétõl 2007. december 31-ig.
<br>A II/16. pont szerint ajánlatkérõ a feladat összetettségére figyelemmel mellékeli a részletes szerzõdési feltételeket a kiíráshoz. Ajánlattevõ feladata, hogy a közreadott pontokat felhasználva vállalkozásiszerzõdés-tervezetet készítsen, mely a nyertes ajánlattevõ és ajánlatkérõ közti szerzõdéskötési tárgyalások alapját fogja képezni. Ajánlattevõ a 22. számú mellékletben közreadott fõbb pontoktól nem térhet el. Amennyiben az elkészített tervezet és az ajánlat tartalma, illetve az elõre megadott kötelezõ elemek között eltérés mutatkozik, az ajánlat érvénytelen.
<br>A részletes szerzõdési feltételek kötelezõ tartalmi elemeit a 22. sz. melléklet tartalmazta, amelyek között a következõ elõ írások voltak:
<br>
<br>2.1. A szerzõdés hatálya
<br>Jelen szerzõdést felek határozott idõre, 2004. február 1-jétõl 2007. december 31-ig kötik azzal a megjegyzéssel, hogy amennyiben a szerzõdés tárgyában kiírt új közbeszerzési eljárás 2007. december 31. napjáig nem zárul le, úgy felek jogosultak a szerzõdést meghosszabbítani.
<br>
<br>7.1. "Hibás, hiányos és késedelmes teljesítés
<br>Vállalkozó a jelen szerzõdésben rögzített kötelezettségek késedelmes vagy nem teljesítése esetén a késedelmes vagy nem teljesítéssel érintett szolgáltatás szerzõdéses árára vetítve a késedelem minden napja után ....%, azaz: .... százalék, legfeljebb azonban az érintett szolgáltatás teljes szerzõdéses ellenértékének megfelelõ mértékû kötbért köteles megfizetni megrendelõ részére ..."
<br>Az ajánlatkérõ 2003. december 15-én helyszíni konzultációt tartott, majd a feltett kérdésekre 2003. december 30-án adott válaszai között a következõ tájékoztatást adta:
<br>
<br>1. Kérjük szíveskedjenek pontosan kifejteni, mit értenek a helyi foglalkoztatáspolitikai célkitûzések érvényesítésén?
<br>Válasz: a foglalkoztatott dolgozók Pápa vagy Pápa környéki lakosok lehetnek, ahogyan az a dokumentáció 11. oldalán is olvasható.
<br>
<br>9. az 1. sz. mellékletben (felolvasólap) a hibás teljesítés esetére ajánlott kötbért konkrét összegben (Ft/nap) vagy a szolgáltatási díj terület (rész) arányos részének %-os mértékében kell megadni?
<br>Válasz: a hibás teljesítés esetére ajánlott kötbér mértékének megadási módja bruttó Ft/nap.
<br>Az ajánlattételi és egyben bontási határidõ 2004. január 6-án volt, amikor a kérelmezõn kívül a P. Dussmann Kft., a Plural Servicepool Kft. és a T.O.M. Controll Kft. nyújtotta be ajánlatát. A kérelmezõ képviselõje a bontáson jelen volt. Az ajánlattevõk - a kérelmezõ kivételével - a teljesítési határidõ: 2004. február 1.-2007. december 31. elõnyomtatott szövegét a felolvasólapon változatlanul hagyták.
<br>Az ajánlatkérõ a felolvasólapok adatait ismertette, a felolvasólapok másolatai az ajánlatok bontásáról készült jegyzõkönyv mellékleteit képezik. A jegyzõkönyveket ajánlatkérõ az ajánlattevõknek 2004. január 7-én faxon elküldte. Kérelmezõ ugyanezen a napon észrevételezte ajánlatkérõnek, hogy a T.O.M. Controll Rt., a P. Dussmann Kft. és a Plural Kft. nem a felhívás elõ írása szerint, hanem 2007. december 31-ig adták meg ajánlatukban a teljesítési határidõt.
<br>Az ajánlatkérõ az észrevételre kérelmezõnek nem válaszolt.
<br>A 2004. február 5-ére halasztott eredményhirdetésen ajánlatkérõ az eljárás nyertesének a T.O.M. Controll Rt.-t, a nyertest követõ legelõnyösebb ajánlattevõnek a kérelmezõt hirdette ki. A P. Dussmann és a Plural Kft. ajánlatát érvénytelenné nyilvánította.
<br>A kérelmezõ 2004. február 13-án jogorvoslati kérelmet nyújtott be a Döntõbizottságnak, melyben kérte ajánlatkérõ eljárást lezáró, nyertesre vonatkozó döntése megsemmisítését és ideiglenes intézkedéssel a szerzõdéskötés megtiltását. A kérelmében általa sérelmezettek tudomásra jutása idõpontjaként az összegezés 2004. február 9-i kézhezvételét jelölte meg.
<br>Álláspontja szerint a T.O.M. Controll Rt. ajánlata érvénytelen volt, másrészt az értékelési szempontok szerint sem tekinthetõ a legelõnyösebbnek.
<br>Elõadta, hogy a dokumentáció II.13.4. pontjának elõ írása nem teljesült, mert a nyertesnek nyilvánított ajánlat felolvasólapján teljesítési határidõként 2004. február 1-jétõl 2007. december 31-ig terjedõ idõszak szerepel, ellentétben az ajánlati felhívásban megadott teljesítési határidõvel, illetve szerzõdési idõtartammal, amely 2004. február 1-jétõl 2007. január 31-ig terjedõ idõtartam.
<br>Tekintve, hogy a T.O.M. Controll 2001 Rt. felolvasólapja és a részletes ajánlat - a szerzõdéstervezet - eltér egymástól, az ajánlat érvénytelen.
<br>Ugyancsak a dokumentáció II.13.4. pontjának elõ írása maradt figyelmen kívül, amikor a T.O.M. Controll 2001 Rt. felolvasólapján a hibás teljesítés esetére ajánlott kötbér mértékét 129 149 Ft/nap megjelöléssel adta meg, ezzel szemben a szerzõdéstervezetében a kötbér mértéke százalékosan szerepel és ez a százalékos mérték nem azonos a felolvasólapon szereplõ határozott összeggel.
<br>Megállapítható, hogy a felolvasólap eltér az ajánlat részletes tartalmától, ezáltal az ajánlat érvénytelen. Ezen kérelmi elemét a 2004. március 11-én megtartott tárgyaláson visszavonta.
<br>A T.O.M. Controll 2001 Rt. felolvasólapján a helyi foglalkoztatottak aránya a kórházban takarítószemélyzet számarányából 100%-os megjelöléssel szerepel, ugyanakkor ajánlatához nem csatolta a helyi foglalkoztatást tanúsító dokumentumokat. Az ajánlatkérõ ennek ellenére az ajánlat elbírálásánál e részszempontra nulla pont helyett a maximális pontot adta a nyertes ajánlattevõnek.
<br>Elõadta továbbá, hogy a nyertes ajánlati példányai nem feleltek meg a roncsolásmentesen, megbonthatatlan módon, zsinórral átfûzött és átkötött elõ írásnak, holott az ajánlatot egy eredeti és az eredetivel mindenben megegyezõ három másolati példányban kellett elkészíteni.
<br>A tárgyaláson kérelmét kiegészítette, mivel a 2004. március 9-én az ajánlatkérõnél történt iratbetekintés során a T.O.M. Controll Rt. ajánlatának megtekintésekor további általa jogsértõnek vélt tényekrõl szerzett tudomást.
<br>Álláspontja szerint a nyertes ajánlatának 206. oldalán - ajánlati árán túlmenõen - külön megrendelésre idõszakos takarításra további 120 Ft/m 2 /alkalom árat ajánlott. Ezért ezt az ajánlatot érvénytelenné kellett volna nyilvánítani.
<br>A nyertest az APEH igazolása szerint adótartozás terheli. A felhívás 11. b) pont elsõ bekezdése szerint alkalmatlansági szempont volt, ha az ajánlattevõ az elmúlt egy évben határidõre nem tett eleget fizetési kötelezettségének. Álláspontja szerint ezért a T.O.M. Controll Rt. alkalmatlanságát kellett volna ajánlatkérõnek megállapítani.
<br>Kifogásolta, hogy a nyertes ajánlatában a felelõsségbiztosítás 1 milliárd forint feletti mértéke irreális ajánlat. Erre vonatkozóan becsatolt biztosítóktól kért ajánlatokat. Ezekkel azt kívánta bizonyítani, hogy 300 millió/1 milliárd forint limitre nem ajánlanak meg a biztosítók felelõsségbiztosítást. Ezt a kérelmi elemét a tárgyaláson utóbb visszavonta.
<br>A Döntõbizottság D.92/3/2004. sz. határozatával a szerzõdéskötést megtiltotta.
<br>Az ajánlatkérõ észrevételében a kérelem részben elkésettség, részben alaptalanság miatti elutasítását kérte.
<br>Észrevételében elõadja, hogy a kérelmezõ a felolvasólapon szereplõ és kérelmében kifogásolt elírásról 2004. január 6-án szerzett tudomást a bontási eljáráson, melyen személyesen is megjelent és amely tényt az iratjegyzékben átadott jegyzõkönyv jelenléti íve is megerõsít. Kérelmezõ ez irányú kifogásait 2004. január 7-én kelt levelében közölte.
<br>Álláspontja szerint a Kbt. 79. § (7) bekezdésére tekintettel a kérelem ezen része elkésett.
<br>Továbbá megalapozatlannak is tartja a teljesítési határidõre vonatkozó kérelemrészt, mivel a cégek a teljesítési határidõ felolvasólapon történõ kijavításától való tartózkodással azért sem hibáztak, mert az így hibásan feltüntetett (2004. február 1-jétõl 2007. december 31-ig) idõintervallumba belefér az az idõ (2004. február 1-jétõl 2007. január 31-ig), amire a teljesítés ténylegesen vonatkozik.
<br>Véleménye szerint a felolvasólapon fel kellett tüntetni az üresen hagyott részekbe történt beírással az adatokat a dokumentáció elõ írása szerint és ez nem volt úgy értelmezhetõ, hogy a dokumentáció fenti mellékletében írásban közölt, illetve floppyn is átadott szöveget szabad vagy nem szabad megváltoztatni. A dokumentáció 13.4. pontjának elõ írása álláspontja szerint nem vonatkozhat jelen esetre, mert a felolvasólapon feltüntetett téves dátum változatlanul hagyása vagy megváltoztatása nem minõsül érdemi eltérésnek.
<br>Mindezekre tekintettel sem az az ajánlattevõ, aki megváltoztatta, sem az az ajánlattevõ, aki érintetlenül hagyta a felolvasólap szövegét, nem tett a Kbt. 52. § (2) bekezdés d) pontja szerint minõsülõ ("nem felel meg az ajánlati felhívásban, illetõleg a dokumentációban meghatározott feltételeknek") érvénytelen ajánlatot. Úgy is megfogalmazható, hogy érvénytelenség szempontjából a jelen esetben irreleváns a kérdéses változtatás vagy annak mellõzése.
<br>A kérelem a helyi foglalkoztatáspolitikai célkitûzések érvényesítését elõsegítõ intézkedésekrõl szóló igazolások hiányát kifogásolja. Az ajánlati dokumentáció szerint olyan módon kell igazolni a helyi lakosok foglalkoztatásának elérését, hogy az egyértelmûen kideríthetõ legyen. Ennek magyarázatára a 23. pont példálózó felsorolást tartalmaz annak elõsegítésére, hogy ajánlatkérõk megfelelõ formáját választhassák a nevezett pontnak való megfelelésre.
<br>A példálódzó felsorolás nem értelmezhetõ olyan tételes felsorolásnak, amelyben szereplõ kritériumok vagylagosan megkövetelhetõek. Ezért helyezkedett ajánlatkérõ arra az álláspontra, hogy a helyi munkaügyi központtal való kapcsolatfelvétel tényére irányuló okirati nyilatkozatot a helyi foglalkoztatás politikai célkitûzések érvényesítéseként elfogadja.
<br>A T.O.M. Controll Rt. a vonatkozó nyilatkozatában kinyilvánítja, hogy a tender elnyerése esetén a helyi foglalkoztatáspolitikai célkitûzések érvényesítése érdekében helyi munkavállalókat kíván alkalmazni.
<br>Ez azt jelenti, hogy elvárhatatlan követelmény lenne vele szemben, hogy már az ajánlati szakaszban ilyen dolgozókkal rendelkezzen. Ajánlatkérõ a Kbt. szigorú szankcióit ismerve (közbeszerzésektõl való többéves eltiltás) fel sem tételezte ajánlattevõrõl, hogy hamis adatot szolgáltat azzal, hogy esetleg a jövõben nem tesz meg mindent a vállalásai teljesítésére. Ezen bírálati szempont ellenõrzését csak a szerzõdés megkötését követõen a szolgáltatás megindulásakor munkába állított munkavállalók révén lehet eszközölni.
<br>Az ajánlati példányok lefûzésével kapcsolatban ajánlatkérõ elõadta, hogy a dokumentáció az eredeti példánynak tekintendõ ajánlatra vonatkozóan határozott meg követelményeket.
<br>A közbeszerzési pályázatok átfûzésének nyilvánvaló funkciója az, hogy a benyújtott ajánlatban lapokat kicserélni, a lapokba belejavítani ne lehessen. Ennek a funkciónak az eredeti példány lefûzése megfelel, a másodpéldányok funkciója pedig ebbõl a szempontból irreleváns. Ezt támasztja alá az is, hogy ajánlatkérõ az ajánlati dokumentáció II. fejezet 21. pontjában leírja a benyújtásra kerülõ ajánlatok sorsát. Ezek szerint az eredeti boríték felbontásra kerül, egy másolati példány meg õrzésre kerül, míg a többi a feldolgozást segíti.
<br>Nem tartja elfogadhatónak azt az érvelést, hogy egy utólagos interpretációval az eredeti ajánlatról tételesen megfogalmazottakat a másolati példányokra is vonatkoztassa.
<br>Indítványozza ezért, hogy a jelen jogorvoslati eljárás tárgyalásán a Döntõbizottság az iratjegyzék szerint átadott bontatlan ajánlatokat bontsa fel, hogy ajánlatkérõ megbízottja is meggyõzõdhessen arról - amit kérelmezõ rendkívül jól értesültsége folytán már bizonyosan tud -, hogy a másolati példányok lefûzésre kerültek-e vagy sem, bár érvelése szerint ennek nincs jelentõsége.
<br>Elõadta a tárgyaláson, hogy kérelmezõ tévedett a T.O.M. Controll Rt. 206. oldalán található ajánlati résszel kapcsolatban, mert ezt az ajánlattevõ opciós vállalásként tette felújítás, festés, mázolás utáni nagytakarításra ablaktisztítással együtt. Ez pedig nem tartozott a beszerzés tárgyában megjelölt takarítási feladatokhoz.
<br>Álláspontja szerint ugyancsak téves a kérelmezõnek a T.O.M. Controll Rt. adótartozására vonatkozó kérelem kiegészítése, mivel ezt a Kbt. 46. § (1) bekezdés b) pontja szerint kell értékelni, azaz egy évnél régebben lejárt vám-, társadalombiztosítási járulék, vagy a központi adóhatóság által nyilvántartott adófizetési kötelezettség esetében. A fizetési kötelezettség teljesítést a felhívás a bankigazolás tartalmával összefüggésben írta elõ, ennek viszont a nyertes ajánlattevõ eleget tett, adófizetési tartozása egy éven belüli, 2003. november 12-ével kezdõdõ.
<br>A Döntõbizottság a Kbt. 79. § (6) bekezdése alapján a tárgyaláson vizsgálatát hivatalból kiterjesztette az ajánlati felhívás és dokumentáció jogszerûsége körében az ajánlati felhívás 13. b) pontjában meghatározott értékelés során adható pontszámok és az értékelés módszerének ütközésére a dokumentáció IV.23. pontjában meghatározott adható pontszámok és az értékelési módszere tekintetében, valamint II.16. pontban írt ajánlattevõ és ajánlatkérõ közötti szerzõdéskötési tárgyalások ki kötésének jogszerûségére.
<br>Ajánlatkérõ érdemi védekezést nem tudott elõadni az ajánlati felhívás és a dokumentációban meghatározott értékelés különbözõségére.
<br>A szerzõdéskötési tárgyalások kitételre vonatkozóan elõadta, hogy ennél az elõ írásnál csak az ajánlati kötöttséget meg nem haladó részletkérdések, pl. a szerzõdések konkrét megfogalmazása, szerzõdéskötés helye tisztázására került volna sor.
<br>A T.O.M. Controll Rt. egyéb érdekeltként tett észrevételében a kérelem elutasítását kérve a következõket adta elõ.
<br>A nyilatkozat és dokumentálás követelményének együttesen eleget téve okirati nyilatkozatot csatolt, ismertetve benne azt a követelményt, hogy a kért célkitûzéseket teljesíti, és ezzel kapcsolatban felvette a kapcsolatot az illetékes Munkaügyi Központtal.
<br>Mivel ez a kapcsolatfelvétel telefonon történt még az ajánlattételi határidõt megelõzõen, az itt leírtak szerint csak arról tud nyilatkozni, hogy Kovács Tarsoly Gábor területi igazgató a helyi foglalkoztatási lehetõségekrõl érdeklõdve felvette a kapcsolatot a jelölt intézménnyel. Kapcsolatuk jövõbeli kibontakoztatását az esetleges tendernyertességtõl tette függõvé.
<br>A Döntõbizottság a rendelkezésére álló iratok, valamint szóbeli és írásbeli nyilatkozatok alapján a jogorvoslati kérelmet az alábbiak szerinti részeiben elutasítja.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>Tényként megállapítható, hogy a kérelmezõ által hivatkozott érvénytelenségi ok, amely a teljesítési határidõ 2007. december 31-ig való megjelölésére vonatkozott, a nyertes ajánlattevõ ajánlatában a felolvasólapon, kérelmezõnek már az ajánlatok 2004. január 6-i bontásakor tudomására jutott. Ezzel kapcsolatban e tárgyban levelet is írt ajánlatkérõnek, amire ajánlatkérõ nem válaszolt.
<br>Ajánlatkérõ a Kbt. 52. § (1) bekezdése szerint az ajánlatok bontását követõen az eljárást lezáró döntés kihirdetéséig jogosult az ajánlatok érvénytelenségét megállapítani. A kérelmezõ által hivatkozottak miatt az ajánlatkérõ nem nyilvánította érvénytelennek a nyertes ajánlatát, ezért ez mint vélt jogsértés csak az eredményhirdetést követõen, az összegezés kézhez vételekor jutott a tudomására az eljárásban részt vevõknek.
<br>Erre tekintettel megállapítható, hogy a teljesítési határidõ megjelölésére vonatkozó kérelemrész nem késett el, mert azt az eredményhirdetést követõen a Kbt. 79. § (7) bekezdésében meghatározott 15 napos jogvesztõ határidõn belül terjesztette elõ kérelmezõ.
<br>Tény, hogy az ajánlati felhívás 4. pontja a teljesítési határidõt 2004. február 1-jétõl 2007. január 31-ig határozta meg. Ezzel ellentétben ajánlatkérõ a dokumentációban két helyen is a teljesítés befejezési határidejének 2007. december 31-ét jelölte meg elõnyomtatott formátumban.
<br>A dokumentáció 13.4. pontja elõírta, hogy a felolvasólap és az ajánlat részletes tartalma egymástól nem térhet el.
<br>A T.O.M. Controll Rt. ajánlatának 4. oldalán a felolvasólapon a teljesítési határidõt a dokumentációban elõírtak szerint változatlanul hagyva, 2004. február 1-jétõl 2007. december 31-ig jelölte meg. Ugyanakkor az ajánlat 208. oldalán kötelezõen csatolandó vállalkozói szerzõdés 2. pontjában a szerzõdés hatályát 2004. február 1-jétõl 2007. január 31-ig határozta meg.
<br>Megállapítható, hogy az eltérõ idõpontra vonatkozóan az ajánlattevõk a Kbt. 38. § (1) bekezdés alapján tájékoztatást nem kértek és ajánlatkérõ sem helyesbítette a teljesítési határidõ lejárati idõpontját; továbbá nem élt a Kbt. 57. § (1) bekezdésében biztosított lehetõséggel sem.
<br>A nyertes ajánlata a teljesítési idõpont szempontjából ellentmondó adatokat tartalmazott, amely az ajánlatkérõnek felróható okból következett be, mivel az elõre megadott nyilatkozatmintákon a teljesítési határidõ az ajánlati felhívástól eltérõen lett meghatározva. A kérelmezõ mind a felolvasólap, mind a szerzõdés elõnyomtatott szövegét megváltoztatta, a teljesítési határidõ lejártát a felhívás szerinti 2007. január 31-i idõpontban jelölte meg.
<br>A felhívásban elõírtakkal szemben a dokumentáció elõ írásai nem lehetnek ellentmondóak. A nyertes ajánlattevõ ajánlatának érdemi részében, a vállalkozási szerzõdés 2. pontjában a teljesítési határidõt az ajánlati felhívásban elõírtak szerint vállalta. Az ajánlatkérõnek felróható okból tévesen elõnyomtatott teljesítési határidõ felolvasólapon történt változatlanul hagyásának nincsen valós jelentõsége abból a szempontból, hogy az eltérõ és hibás az ajánlati felhívásban elõírthoz képest, mivel ettõl helyesen - az ajánlati felhívásnak megfelelõen - tért el a nyertes ajánlattevõ ajánlatának részletes tartalmában.
<br>A Döntõbizottság álláspontja szerint a körülményekre tekintettel, az ajánlatkérõ hibája miatt nem alkalmazható a dokumentáció 13.4. pontja az ajánlattevõk sérelmére. Ajánlatkérõ ezen eltérés miatt egyik ajánlattevõ ajánlatát sem nyilvánította érvénytelennek, így ezzel jogsérelem az ajánlattevõket nem érte. A fentiekre tekintettel megállapítható, hogy a nyertes ajánlata ezen kérelmezett szempontból nem volt érvénytelen.
<br>A Döntõbizottság a fentiekre tekintettel a jogorvoslati kérelem ezen részét megalapozatlanság miatt elutasítja.
<br>A dokumentáció I/4. pontja meghatározta, hogy az eredeti ajánlatnak az minõsül többek között, amely roncsolásmentesen, megbonthatatlan módon zsinórral van átfûzve és átkötve, majd címkével leragasztva és a címke cégbélyegzõ-lenyomattal van ellátva.
<br>A T.O.M. Controll Rt. nyertes ajánlattevõ a Döntõbizottságnak becsatolt eredeti ajánlatát megvizsgálva megállapítható volt, hogy az a dokumentáció I/4. pontjában meghatározott elõ írásoknak megfelelõ.
<br>Az eredetiben csatolt cégkivonat és a cégjegyzésre jogosult(ak) közjegyzõ által hitelesített aláírási címpéldánya(i) szerinti elsõ számú vezetõ által eredeti példányon aláírt a felhívásban és a dokumentációban elõírt valamennyi nyilatkozat; az ajánlat, annak lapozását nem gátló módon zsinórral átfûzött, a zsinór csomóval megkötött, amely a cégbélyegzõvel ellátott címkével leragasztásra került.
<br>A Kbt. 43. § (6) bekezdés második fordulata szerint eltérés esetén kizárólag az eredeti ajánlati példányt lehet figyelembe venni.
<br>Az eredeti példányt pedig - annak utólagos megváltoztatása megakadályozására - megfelelõen biztosította az elõ írás, amelynek a T.O.M. Controll Kft. ajánlata megfelelt.
<br>A Döntõbizottság a fentiekre tekintettel a jogorvoslati kérelem ezen részét megalapozatlanság miatt elutasítja.
<br>Kérelmezõ sérelmezte, hogy a nyertes ajánlattevõt az APEH igazolása szerint adótartozás terheli.
<br>A Döntõbizottság megvizsgálta a nyertes ajánlattevõ APEH igazolását és megállapította, hogy személyijövedelemadó-tartozása 2003. november 12-tõl, késedelmipótlék-tartozása 2003. november 20-tól áll fenn.
<br>A Döntõbizottság elfogadta ajánlatkérõ álláspontját, miszerint az adótartozást a Kbt. 46. § (1) bekezdés b) pontja szerint kell értékelni. Eszerint nyertes ajánlattevõnek egy évet meg haladó adótartozása nem áll fenn, ezért jelen közbeszerzési eljárásban ajánlattevõként részt vehetett.
<br>A fentiekre tekintettel a Döntõbizottság a kérelem ezen részét megalapozatlanság miatt elutasítja.
<br>Ajánlatkérõ sérelmezte, hogy a nyertes ajánlatának 206. oldalán - az ajánlati áron túlmenõen - külön megrendelésre idõszakos takarításra további 120 Ft/m 2 alkalom árat is megajánlott.
<br>A Döntõbizottság e körben elfogadta ajánlatkérõ védekezését, miszerint az ajánlattevõ opciós vállalásként tette ezt a vállalását a felújítás, festés, mázolás utáni nagytakarításra ablaktisztítással együtt. Ez nem tartozott a beszerzés tárgyában megjelölt takarítási feladatokhoz. Ajánlatkérõ a vállalási árát a felhívás keretei között megadta, tehát ajánlata e körben jogszerû volt. Ajánlatkérõ az értékelése során sem vette figyelembe ezt az opciós ajánlatot, hiszen ez elõ írás sem volt. Ezekre tekintettel a Döntõbizottság ajánlatkérõ részérõl jogsértést nem állapított meg, ezért a jogorvoslati kérelmet ezen részében elutasította megalapozatlanság miatt.
<br>A Döntõbizottság a következõkben a jogorvoslati kérelemnek helyt ad.
<br>A Kbt. 26. § (2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 37. § (1) bekezdés elsõ fordulata szerint, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza.
<br>A Kbt. 43. § (1) bekezdés elsõ fordulata szerint az ajánlat tevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.
<br>A dokumentáció IV/23. pontja a helyi foglalkoztatáspolitikai célok érvényesítésére elõírta, hogy elõnyben részesíti az ajánlatkérõ azon ajánlattevõt, akinél a beszerzés tárgyát képezõ takarítási tevékenység megvalósítása során a helyi foglalkoztatottak aránya a 80%-ot meghaladja. Ezt a 16. sz. melléklet szerint bizonyítani kell, vagyis a helyi foglalkoztatást tanúsító dokumentumokat csatolni kell a dokumentáció II.16. pontjában elõírtak szerint, mégpedig oly módon, hogy abból a helyi lakos foglalkoztatása egyértelmûen kiderüljön (pl. lakcímkártya másolatának becsatolása, régi típusú személyi igazolvány esetén adott oldalak fénymásolata). A foglalkoztatás ilyen arányú megtartására ajánlattevõnek nyilatkozatot kell tenni a 16. sz. melléklet részeként.
<br>A T.O.M. Controll Rt. ajánlatának 31. oldalán úgy nyilatkozott, hogy nyertessége esetén a helyi foglalkoztatáspolitikai célkitûzések érvényesítésére figyelemmel kizárólag - 100%-ban - Pápa városból és vonzáskörzetéhez tartozó településekrõl alkalmaz munkaerõt. Ezen célkitûzés megvalósítása érdekében a területileg illetékes munkaügyi központtal folyamatos kapcsolatot tart fenn.
<br>A jogorvoslati eljárásban tett észrevételében ezt úgy pontosította, hogy területi igazgatója a foglalkoztatási lehetõségekrõl érdeklõdve telefonon vette fel a kapcsolatot a munkaügyi központtal és ez a nyilatkozat dokumentumnak tekintendõ.
<br>Ajánlatkérõ a nyilatkozattal kapcsolatban kifejtette, hogy az elõ írás zárójelbe foglalt példálózó felsorolása nem tekinthetõ tételes elõ írásnak, továbbá elvárhatatlan követelmény lett volna ajánlattevõktõl, hogy már az ajánlati szakaszban meglévõ dolgozókkal rendelkezzenek. Ezért fogadta el a nyertes munkaügyi központtal való kapcsolatfelvételre vonatkozó okirati nyilatkozatát.
<br>Ajánlatkérõ érvelése a Döntõbizottság álláspontja szerint nem alapos.
<br>A dokumentáció elõ írása szerint a foglalkoztatottak arányára nyilatkozatot kellett tenni és ezt kellett tanúsító dokumentumok csatolásával igazolni. Ez a dokumentum a nyertes esetében a munkaügyi központ írásos igazolása kellett volna, hogy legyen. Ajánlatkérõ felsorolt személyes okirati másolatokat jelölt meg, mint bizonyító dokumentumokat. Ezekkel a felsorolt dokumentumokkal kellett volna bizonyítani a helyi foglalkoztatottak arányát, illetve jelen esetben hasonló bizonyító erejû lehetett volna a hivatkozott szervezet igazolása arról, hogy a nyertes munkaerõ igénye 100%-ban biztosítható helyi munkaerõvel.
<br>E szempontból a nyertes ajánlat érvénytelen volt, mivel csak nyilatkozatot tartalmazott, de nyilatkozatot igazoló dokumentumot, illetve dokumentumokat nem. Ajánlatkérõ a Kbt. 26. § (2) bekezdése szerint kötve van az ajánlati felhívásához, illetve az általa készített és az ajánlattevõk rendelkezésre bocsátott dokumentációjához, az ajánlattevõknek pedig a Kbt. 43. § (1) bekezdése szerint a felhívásban, illetve a dokumentációban meghatározott követelményeknek megfelelõen kell ajánlatukat elkészíteniük.
<br>Jelen esetben ajánlatkérõ dokumentációjának II.16. pontjától eltérõen érvényesnek minõsítette a nyertes ajánlatát, pedig az a helyi munkaerõ-foglalkoztatás tekintetében a kért igazoló dokumentumokat nem tartalmazta. Ezért ajánlatkérõ megsértette a Kbt. 26. § (2) bekezdését, valamint a Kbt. 52. § (2) bekezdés d) pontjára tekintettel a Kbt. 53. § (2) bekezdését és az 59. § (1) bekezdését, mivel a nyertes ajánlatot nem nyilvánította érvénytelenné és nem zárta ki az eljárásból és ezért nem kerülhetett abba a helyzetbe, hogy a legkedvezõbb ajánlatot adó ajánlattevõvel kösse meg az eljárást lezáró szerzõdést.
<br>A Döntõbizottság hivatalból megvizsgálta az ajánlati felhívás 13. b) pontjában, illetve a dokumentáció II.16. pontjában meghatározott értékelést.
<br>A Kbt. 55. § (6) bekezdése elõírja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja.
<br>A Kbt. 34. § (3) bekezdés c) pontja szerint az ajánlatok részszempontok szerinti tartalmi elemeinek értékelése során adható pontszám alsó és felsõ határát ajánlatkérõ köteles meghatározni, mely minden részszempont esetében azonos.
<br>A Döntõbizottság megállapította, hogy a felhívás 13. b) pontjában ajánlatkérõ a részszempontonként adható pontszámot 1-10 pont között adta meg, az értékelés módszereként a legjobb tartalmi elemre a maximális pontszámot írta elõ, az ettõl eltérõ ajánlatok pedig az eltérés arányával kapnak kevesebb pontot. A dokumentáció II.16. pontjában ajánlatkérõ a helyi foglalkoztatáspolitikai célok értékelésénél azt írta elõ, hogy akinél a jelzett foglalkoztatási arány a 80%-ot meghaladja, maximális 10 pontot, akinél nem éri el, 0 pontot kap. Az ajánlati felhívás 13. b) pontjában meghatározottaktól eltérõen írta elõ ajánlatkérõ a dokumentáció II.16. pontjában a pontozást, illetve az értékelési módszert.
<br>A fentiekre tekintettel a Döntõbizottság megállapítja, hogy ajánlatkérõ megsértette a Kbt. 34. § (3) bekezdés c) és d) pontjára tekintettel a Kbt. 55. § (6) bekezdését.
<br>Ajánlatkérõ a dokumentáció II.16. pontjában elõírta, hogy ajánlattevõ feladata, hogy a közreadott szempontokat felhasználva vállalkozási szerzõdéstervezetet készítsen, amely a nyertes ajánlattevõ és ajánlatkérõ között szerzõdéskötési tárgyalások alapját fogja képezni.
<br>A Kbt. 27. § (1) bekezdése szerint a közbeszerzési eljárás során nem lehet áttérni az egyik eljárásfajtáról a másikra.
<br>Ajánlatkérõ a fenti elõ írásával, azaz a szerzõdéskötési tárgyalással a nyílt eljárás szabályaitól eltérõen a tárgyalásos eljárás szabályait kívánja alkalmazni. Ezt a hivatkozott törvényhely kifejezetten tiltja, ezért ezzel az elõ írásával ajánlatkérõ megsértette a Kbt. 27. § (1) bekezdését.
<br>Tekintettel a fent leírtakra a Döntõbizottság a rendelkezõ részben foglaltak szerint határozott és a Kbt. 88. § (1) bekezdés a) pontja alapján a megalapozatlan kérelmi elemeket elutasítja, a c) pontja alapján megsemmisíti az ajánlatkérõnek a közbeszerzés folyamán hozott jogszabálysértõ döntéseit és a d) pontja alapján megállapítja a rendelkezõ részben meghatározott jogsértések megtörténtét, továbbá az f) pont alapján bírságot alkalmazott.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költség vetési törvényben meghatározott összeg.
<br>A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.
<br>Miután a Kbt. 88. § (1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimumösszeg alá, így a Döntõ bizottság a bírság összegét a törvényi minimum összegében állapította meg.
<br>A Döntõbizottság a bírság összegének megállapításakor a Kbt. 88. § (5) bekezdésben foglaltakat vette figyelembe, e körben arra volt tekintettel, hogy ajánlatkérõnek a Kbt. 88. § (8) bekezdés alapján módja van a megállapított jogsértés kiküszöbölésére. A Döntõbizottság úgy ítélte meg, hogy a jogsértõ eljárást lezáró döntés megsemmisítésével, valamint a dokumentáció jogsértõ részeinek megsemmisítésével adja meg ajánlatkérõ számára a lehetõséget, hogy az adott közbeszerezési eljárásban a körülményeket mérlegelve jogszerûen dönthessen.
<br>A Kbt. 88. § (1) bekezdés f) pontjában megfogalmazottak szerint a Döntõbizottság köteles bírságot alkalmazni a jogsértésért felelõs szervezettel, illetve személlyel szemben is, jelen esetben a becsatolt iratok között fellelhetõ ajánlatkérõ által a Kbt. 31. § (6) bekezdése alapján elkészített belsõ felelõsségi rendet szabályozó irat alapján nem volt megállapítható egyszemélyi felelõsség, ezért e körben bírság kiszabására sem került sor.
<br>A költségek viselésérõl a Kbt. 88. § (1) bekezdés h) pontja alapján döntött. A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 23.
<br>
<br>Dr. Szaller Ottó s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>