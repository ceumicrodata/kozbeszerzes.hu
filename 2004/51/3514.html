<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3514/2004)
</h2>
<br>1024 Budapest, Margit krt. 85.
<br>Ikt.sz.: D.48/9/2004.
<br>
<br>Tárgy: a Jánosik és Társa Ipari Szolgáltató és Karbantartó Kft. jogorvoslati kérelme a Miniszterelnöki Hivatal Közbeszerzési és Gazdasági Igazgatósága közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõ bizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Jánosik és Társai Ipari Szolgáltató és Karbantartó Kft. (3530 Miskolc, Gyõri kapu u. 23., képviseli: dr. Técsy Tamás ügyvéd, 3525 Miskolc, Kossuth L. u. 7., a továbbiakban: kérelmezõ) által a Miniszterelnöki Hivatal Közbeszerzési és Gazdasági Igazgatósága (1055 Budapest, Kossuth tér 2-4., a továbbiakban: ajánlatkérõ) "A Miniszterelnöki Hivatal Közbeszerzési és Gazdasági Igazgatósága kezelésében lévõ egyes irodaépületek teljes körû, napi és idõszakos takarítási és egyéb kisegítõ feladatainak ellátása eltérõ minõségû 32 000 m 2 területen, ajánlattevõ személyzetével, eszközeivel, anyagaival" tárgyú közbeszerzési eljárása ellen indított jogorvoslati eljárást
<br>
<br>megszünteti.
<br>
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ 2003. november 5-én ajánlati felhívást jelentetett meg nyílt eljárás megindítására a Közbeszerzési Értesítõ 45. számában 8272/2003 szám alatt a rendelkezõ részben meg határozott tárgyban.
<br>Az ajánlati felhívás 5. c) pontja szerint a dokumentáció megvásárlása kötelezõ volt.
<br>Az ajánlatkérõ a 16. pont egyéb információk 3. pontjában elõírta többek között, hogy az ajánlatokat cégszerûen aláírva, 4 példányban (1 eredeti, 3, az eredetivel mindenben azonos tartalommal másolati példány) roncsolásmentesen nem bont ható kötésben, folyamatos lapszámozással és tartalomjegyzékkel ellátva (lapszámokkal és az összes lapszám feltüntetésével a tartalomjegyzéknél) zárt csomagolásban kell benyújtani.
<br>Az ajánlattételi határidõre 2003. december 16-ra a kérelmezõ, a Tefta Technológiai Fémipari és Takarító Kft., a B + N Referencia Ipari, Kereskedelmi és Szolgáltató Kft. nyújtotta be ajánlatát.
<br>Az ajánlatkérõ hiánypótlásra szólította fel a kérelmezõt, valamint a B + N Referencia Ipari, Kereskedelmi és Szolgáltató Kft.-t a hiánypótlási eljárás keretében.
<br>Az ajánlatkérõ a 2004. január 16-i eredményhirdetésen a B + N Referencia Ipari, Kereskedelmi és Szolgáltató Kft. ajánlatát hirdette ki nyertesnek, a Tefta Kft. és a kérelmezõ ajánlatát érvénytelennek nyilvánította. A kérelmezõ ajánlatának érvénytelenné nyilvánítási oka az volt, hogy az ajánlat nem felel meg az ajánlati felhívásban és dokumentációban meghatározott feltételeknek, az ügyeleti takarítás díja (A/3 táblázat) vonatkozásában a 2 fõ udvaros takarító napi munkavégzési óraszámát illetõen.
<br>A kérelmezõ 2004. január 22-én elõterjesztett kérelmében kérte a jogsértés megállapítását és az ajánlatkérõ közbeszerzési eljárást lezáró döntésének megsemmisítését, valamint ideiglenes intézkedésként a szerzõdéskötés megtiltását.
<br>Kérelme indokaként hivatkozott egyrészt, hogy az ajánlat kérõnek az ajánlatok felbontásánál már meg kellett volna állapítani, hogy a B + N Referencia Ipari, Kereskedelmi és Szolgáltató Kft. ajánlatát nem roncsolásmentesen és bontható kötésben adta be, valamint az ügyeleti takarítás díja tekintetében a szükséges 16 óra/nap a 2 fõ udvaros takarítóra vonatkozó adat az ajánlatában szerepel.
<br>A Döntõbizottság D.48/7/2004. számú határozatával a közbeszerzési eljárást lezáró szerzõdés megkötését megtiltotta.
<br>A kérelmezõ 2004. február 16-án bejelentette, hogy a jogorvoslati kérelmét visszavonja.
<br>A Kbt. 79. § (1) bekezdése szerint a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>A közbeszerzésekrõl szóló - többször módosított 1995. évi XL. törvény (a továbbiakban: Kbt.) 79. § (2) bekezdése alapján a bizottság eljárása kérelemre vagy hivatalból indul.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja.
<br>A fenti rendelkezésekre tekintettel, mivel a kérelmezõ jogorvoslati kérelmét visszavonta, a Döntõbizottság a Kbt. 76. § (1) bekezdés c) pontjában biztosított jogkörében eljárva a rendelkezõ részben foglaltak szerint a jogorvoslati eljárást megszüntette.
<br>A Döntõbizottság a költségek viselésérõl a Kbt. 88. § (1) bekezdés h) pontja szerint határozott.
<br>A Kbt. 89. § (1) bekezdése szerint a bizottság határozata ellen nincs helye fellebbezésnek. Akinek jogát vagy jogos érdekét a bizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.
<br>A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így a határozat bírósági felülvizsgálatának nincs helye.
<br>Az eljárás megszüntetésére tekintettel a 2004. február 17-én 11.00 órára kitûzött tárgyalás elmarad.
<br>
<br>Budapest, 2004. február 16.
<br>
<br>Dr. Csanádi Péter s. k., Divinyi Péterné s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>