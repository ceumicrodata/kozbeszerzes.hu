<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3678/2004)
</h2>
<br>1024 Budapest, Margit krt. 85.
<br>Ikt.sz.: D.164/4/2004.
<br>
<br>Tárgy: a Közbeszerzések Tanácsa Közbeszerzési Döntõ bizottság elnöke által kezdeményezett jogorvoslati eljárás a Vám- és Pénzügyõrség Dél-dunántúli Regionális Parancsnoksága közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõ bizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Vám- és Pénzügyõrség Dél-dunántúli Regionális Parancsnoksága (7621 Pécs, Munkácsy M. u. 6., a továbbiakban: ajánlatkérõ) "az Európai Unióhoz történõ csatlakozással összefüggésben Pécsett kialakítandó regionális jövedéki központ elhelyezésére alkalmas iroda bérbevétele" tárgyú közbeszerzési eljárása ellen hivatalból indított jogorvoslati eljárást a Döntõbizottság megszünteti. Az eljárás során felmerült költségeiket a felek maguk viselik.
<br>A határozat ellen fellebbezésnek nincs helye és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>A Döntõbizottság a rendelkezésre álló iratok alapján a következõ tényállást állapította meg:
<br>Ajánlatkérõ 2004. március 4-én tájékoztatta a Döntõbizottság elnökét arról, hogy hirdetmény közzététele nélküli tárgyalásos eljárást indított a közbeszerzésekrõl szóló 1995. évi XL. törvény (a továbbiakban: Kbt.) 70. § (3) bekezdés c) pontja alapján, amelynek tárgya iroda bérbevétele volt. A tájékoztatás és az ajánlati felhívás szerint az eljárásfajta választását azzal indokolta, hogy a 2003. évi CXXVII. törvényben meghatározottak alapján 2004. április 1-jei idõponttal a regionális jövedéki központnak fel kell állnia és ehhez az elhelyezést biztosítani kell.
<br>Ajánlattételre a NEXUM Tanácsadó Rt.-t, a SZAVAK Kft.-t és a WP IMMO Kft.-t kérte fel.
<br>A Döntõbizottság elnöke 2004. március 16-án jogorvoslati eljárást kezdeményezett ajánlatkérõ közbeszerzési eljárása ellen, és a Kbt. 79. § (5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokban a becsatolt ajánlati felhívásban meghatározott szerzõdés teljesítésére vonatkozó alkalmassá minõsítési szempontok nem elégítik ki a Kbt. elõírásait, hasonlóan nem felelnek meg a megadott elbírálási szempontok sem. Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát. A jogsértésrõl történõ tudomásszerzés idõpontjaként 2004. március 4-ét, az ajánlati felhívás részére történõ megküldésének napját jelölte meg.
<br>Ajánlatkérõ 2004. március 23-án bejelentette, hogy az ajánlati felhívását 2004. március 19. napján visszavonta. Ennek alapján kérte a jogorvoslati eljárás megszüntetését. Ajánlatkérõ döntésérõl 2004. március 19-én kelt levelében tájékoztatta az ajánlattételre felhívott cégeket is.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) - rendelkezéseit kell alkalmazni.
<br>Az Áe. 14. § (2) bekezdése értelmében a közigazgatási szerv a hivatalból indított vagy folytatott eljárást - ha a megindításra vagy folytatásra okot adó körülmény már nem áll fenn - megszünteti.
<br>Az ajánlatkérõ a közbeszerzési eljárás indítása tárgyában hozott döntését visszavonta, így a jogorvoslati eljárás folytatására okot adó körülmény a továbbiakban nem áll fenn, ezért a Döntõbizottság a jogorvoslati eljárást megszüntette.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Dr. Telek Katalin s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>