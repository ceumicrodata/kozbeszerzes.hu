<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3911/2004)
</h2>
<br>1024 Budapest, Margit krt. 85.
<br>Ikt.sz.: D.128/7/ 2004.
<br>
<br>Tárgy: a Fehér Ablak Kft. kérelmezõ jogorvoslati kérelme Törökszentmiklós Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Fehér Ablak Kft. (8000 Székesfehérvár, Budai út 61-63., képviseli: dr. Szabó Kálmán ügyvéd, 8000 Székesfehérvár, Dr. Koch L. u. 16., a továbbiakban: kérelmezõ) jogorvoslati kérelmét, amelyet Törökszentmiklós Város Önkormányzata (5200 Törökszentmiklós, Kossuth L. u. 135/A, a továbbiakban: ajánlatkérõ) "Törökszentmiklós város intézményeinek energiatakarékossági programja keretében 1220 m 2 felületû nyílászáró korszerûsítése és cseréje" tárgyú közbeszerzési eljárása ellen nyújtott be, elutasítja.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ a 2004. január 5-i számában tette közzé ajánlati felhívását nyílt eljárást megindítására, a rendelkezõ részben meghatározott tárgyban.
<br>A felhívás 11. b) pontjában ajánlatkérõ meghatározta a pénzügyi, gazdasági és mûszaki alkalmasság igazolására kért adatokat és tényeket. A mûszaki alkalmasság igazolására kérte ajánlattevõ által az elmúlt öt évben a beszerzés tárgyával azonos munkáinak bemutatását a referenciahely pontos megjelölésével és a teljesítés pontos bemutatásával. A Kbt. 44. § (2) bekezdés a) pontja szerint fel kell tüntetni az ellenszolgáltatás összegét, a teljesítés idejét és a szerzõdést kötõ másik felet a megbízók képviseletében tájékoztatást adó személyek nevének, telefonszámának megjelölésével.
<br>A felhívás 11. b) pontjának harmadik francia bekezdésében ajánlatkérõ az alkalmatlanná nyilvánítás szempontjai között elõírta, hogy alkalmatlan a szerzõdés teljesítésére ajánlattevõ, amennyiben az elõzõ öt év során nem rendelkezik a beszerzés tárgyával megegyezõ (ablakcsere) mûszaki tartalmú és nagyságrendû igazolt referenciával.
<br>A felhívás 13. pontjában ajánlatkérõ meghatározta, hogy az ajánlatokat az összességében legelõnyösebb ajánlat szempontja alapján fogja elbírálni.
<br>részszempontok
<br>súlyszámok
<br>- ajánlati ár
<br>50
<br>- a megajánlott termék "k" értéke
<br>15
<br>- részszámlák száma
<br>10
<br>- késedelmi kötbér mértéke
<br>10
<br>Adható pontszám: 1-10. A legkedvezõbb ajánlat kapja a 10 pontot, a legkedvezõtlenebb 1 pontot, a többi ajánlat pontszáma a kettõ között lineáris módszerrel kerül kiszámításra. A felhívás 13. pontjában ajánlatkérõ meghatározta, hogy az ajánlatokat az összességében legelõnyösebb ajánlat szempontja alapján fogja elbírálni.
<br>A felhívás 16. pontjában a hiánypótlás lehetõségét kizárta.
<br>Ajánlatot a kérelmezõ, a Háló és Marco Kft., a Nyír-Komplett Kft., a Németh Kft., a Toma-Bau Rt., a Fermont'92 Kft. és a Hevesi-Hús Kft. nyújtott be.
<br>Az ajánlatok bontása 2004. február 16-án volt. Ennek során ismertetésre került az ajánlattevõ neve és címe, a megajánlott ellenszolgáltatás összege, a teljesítés határideje, a részszámlák száma, a megajánlott termék "k" értéke, valamint a késedelmi kötbér mértéke.
<br>Ezek közül az adatok közül a jegyzõkönyv az ajánlattevõ nevét és címét, a megajánlott ellenszolgáltatás összegét és a teljesítési határidõt tartalmazta. A 2004. február 23-i eredményhirdetésen ajánlatkérõ a Németh Nyílászáró Kft.-t hirdette ki nyertesnek.
<br>Az eredményhirdetés során a Kbt. 5. sz. melléklete szerinti összegzés ismertetésre került. Az összegzés 3. pontja szerint kérelmezõ alkalmatlan minõsítést kapott, mert a beszerzés tárgyával azonos munkákat 5 évre visszamenõleg kellett bemutatni az ajánlati felhívásban megjelentek szerint. Az összegzés tartalmazta az értékelõtáblázatot, melyben ajánlattevõnként szerepelnek a részszempontokra kapott pontszámok és az összes pontszám. A felhívásban meghatározott mûszaki alkalmassági feltételeknek két ajánlattevõ - köztük a kérelmezõ - nem felelt meg, így õk az ajánlatok érdemi összehasonlításában nem vehettek részt.
<br>Kérelmezõ 2004. március 1-jén nyújtotta be a jogorvoslati kérelmét.
<br>Kérte a jogsértés megállapítását, illetve az eljárást lezáró döntés megsemmisítését, ideiglenes intézkedésként a közbeszerzési eljárás felfüggesztését, a még meg nem kötött szerzõdés megkötésének a megtiltását. Álláspontja szerint a kiírásban ajánlatkérõ nem kérte, hogy az elmúlt öt év mindegyikében végzett munkáról referenciát kell adni, hanem az elmúlt öt év valamelyikében végzett ilyen munkáról kért bemutatást és referenciát. Megjelöltek összesen nyolc referenciahelyet és egy referenciaigazolást is csatoltak.
<br>Véleménye szerint ezzel mindegyik feltételnek megfeleltek. Pályázatuk érvénytelenné nyilvánítása sérti a Kbt. 25. §-át és 55. § (6) bekezdésének rendelkezéseit.
<br>Álláspontjuk szerint az összegzés sem felel meg a törvényi rendelkezéseknek, mivel az értékelési részszempontok tartalmi elemeit nem tartalmazza. Kérelmezõ tárgyaláson pontosított jogorvoslati kérelmében egyértelmûvé tette, hogy ajánlatkérõ értékelését nem támadta, a Kbt. 25. § és 55. § (6) bekezdésének megsértésére vonatkozó kérelmi elemét pedig visszavonta. Konkrét jogszabályhelysértést nem tudott megjelölni, kérte, hogy kérelmét tartalma alapján bírálja el a Döntõbizottság.
<br>Ajánlatkérõ kérte a megalapozatlan kérelem elutasítását.
<br>Elõadta, hogy a kérelmezõ a referenciajegyzékében 2000. és 2001. években csak beépítési munkákat nevezett meg. A 2002. évre sorolt munkákról nem derül ki egyértelmûen, hogy az nyílászárócserét érintett-e. A konkrét nyílászáróra vonatkozó munkáról pedig nem csatolt referenciaigazolást. Álláspontja szerint az egyetlen becsatolt referenciaigazolást nem tudták az alkalmasság/alkalmatlanság bírálatánál figyelembe venni, mivel az nem tartalmazza a végzett munka ismertetését.
<br>Az összegzésben a bírálati szempontok tartalmi elmeinek hiányával kapcsolatban elõadta, hogy az ajánlatok bontásakor a tartalmi elemek ismertetésre kerültek, így a bontáson jelenlévõ összes ajánlattevõ - kérelmezõ is - azonnal értesült a többi ajánlattevõ által a bírálati szempontokra adott ajánlatról.
<br>Megjegyezte, hogy a jogorvoslati eljárás elindítását követõen próbaszámítást végeztek, melynek során megállapították, hogy ha a kérelmezõ ajánlata megfelelne az alkalmassági kritériumoknak, akkor sem került volna szerzõdéskötési pozícióba, mert a nyertes szintén a Németh Kft. lett volna.
<br>Egyéb érdekeltként a Német Kft. nyújtott be észrevételt, kérte kérelmezõ alaptalan jogorvoslati kérelmének elutasítását. Álláspontja szerint a lefolytatott eljárás jogszerû volt.
<br>A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme nem alapos.
<br>A Döntõbizottság elsõdlegesen azt vizsgálta, hogy kérelmezõ ajánlatának érvénytelennek és alkalmatlannak nyilvánítása jogszerû volt-e. A Kbt. 43. § (1) bekezdés értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A Kbt 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Az alkalmassági feltétel - amelynek ajánlatkérõ szerint nem felelt meg kérelmezõ - a felhívás 11. b) harmadik bekezdése szerint az volt, hogy az ajánlattevõnek az elõzõ 5 év során rendelkeznie kellett a beszerzés tárgyával megegyezõ (nyílászáró korszerûsítése és cseréje) mûszaki tartalmú és nagyságrendû igazolt referenciával.
<br>A referenciák bemutatását a felhívás 11. a) pontjában írta elõ ajánlatkérõ, e szerint az elmúlt 5 évben a beszerzés tárgyával azonos munkák bemutatását várta el a referenciahely pontos megjelölésével és a teljesítés pontos bemutatásával.
<br>A beszerzés tárgyát ajánlatkérõ a felhívás 3. a) pontjában úgy határozta meg, hogy nyílászáró korszerûsítése és cseréje.
<br>A Döntõbizottság szerint a fentiekbõl az következik, hogy ajánlatkérõ azt az ajánlattevõt tekinti alkalmasnak a szerzõdés teljesítésére, aki az elmúlt 5 év során rendelkezik a jelen beszerzéssel megegyezõ nagyságrendû, nyílászáró-korszerûsítésre és -cserére vonatkozó legalább 1 db igazolt referenciával.
<br>A Döntõbizottság megállapította, hogy kérelmezõ az ajánlatába összesen egy referenciaigazolást csatolt be, amely az ajánlat 76. oldalán található. Ebben a Magyar Építõ Rt. megbízott képviselõje igazolja, hogy az alábbi munkák kivitelezését a Fehér Ablak Kft. I. osztályú minõségben, szerzõdött határidõre teljesítette. A kivitelezés helye: Budakeszi Országos Orvosi Rehabilitációs Int., összege: 74 500 000 Ft, éve: 2002.
<br>A Döntõbizottság - kérelmezõ által sem vitatottan - egyértelmûen megállapította, hogy a referenciaigazolás azonban nem tartalmazza, hogy milyen jellegû kivitelezési munkát végzett a kérelmezõ. Az ajánlat 75. oldalán az elõzõ 5 év legjelentõsebb referenciamunkáinak bemutatásánál az Országos Orvosi Rehabilitációs Intézetben, Budakeszin, 2002-ben végzett munkánál - amelyrõl a referenciaigazolás szól - csak az szerepel, hogy a megrendelõ a Magyar Építõ Rt., nettó összeg 74 500 000 Ft és a referenciát adó neve és telefonszáma. Itt sem mutatja be a kérelmezõ, hogy a teljesítés mire irányult. Így az ajánlatban megjelölt egyetlen olyan referenciáról, amelyhez igazolás is tartozik, nem állapítható meg, hogy az a jelen beszerzés tárgyával megegyezõ (nyílászáró korszerûsítése és cseréje) volt-e. Az egyéb referenciákat azért nem lehetett figyelembe venni, mert azokhoz a kérelmezõ nem csatolt referenciaigazoló levelet.
<br>A Döntõbizottság megállapította, hogy ajánlatkérõ jogszerûen minõsítette érvénytelennek kérelmezõ ajánlatát, mert a kérelmezõ az ajánlatában nem mutatott be olyan igazolt referenciát az elmúlt 5 év során végzett munkáiról, amely a jelen beszerzés tárgyával azonos volt.
<br>A Döntõbizottság másodlagosan azt vizsgálta, hogy kérelmezõ az eljárásról készített összegzés jogszerûségét vitató kérelmi elemével kapcsolatosan ügyfélképességgel rendelkezik-e.
<br>A Kbt. 52. § (1) bekezdése alapján az ajánlatkérõ az ajánlatok felbontásakor, illetõleg ezt követõen megállapítja, hogy mely ajánlatok érvénytelenek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.
<br>A Kbt. 79. § (3) bekezdése alapján a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.
<br>A Döntõbizottság megállapította, hogy ajánlatkérõ kérelmezõ ajánlatát jogszerûen nyilvánította érvénytelennek és tekintettel arra, hogy a bírálati szakaszban kérelmezõ ajánlata már nem vehetett részt, így joga, illetve jogos érdeke a bírálat során nem sérült.
<br>A Döntõbizottság megállapította, hogy az összegzés az érvénytelenség indokát illetõen teljes körû volt, az ajánlatok részszempontok szerinti tartalmi elemei viszont csak a bírálatban relevánsak. Ezek hiánya azonban nem hat ki kérelmezõre, így jogát vagy jogos érdekét sem sértheti, ezáltal e vonatkozásban nincs ügyfélképessége.
<br>A Döntõbizottság a fentiekre tekintettel megállapította, hogy a kérelmezõ jogorvoslati kérelme nem alapos, ezért a Döntõbizottság a Kbt. 76. § (1) bekezdés c) pontjában biztosított jogkörében eljárva a fenti indokokra tekintettel a Kbt. 88. § (1) bekezdés a) pontja alapján a kérelmezõ jogorvoslati kérelmét elutasította.
<br>A Döntõbizottság ideiglenes intézkedést nem hozott, mert annak törvényi elõfeltételei nem voltak megállapíthatóak.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. március 30.
<br>
<br>Dr. Varga László s. k., Divinyi Péterné s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>