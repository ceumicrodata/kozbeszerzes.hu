<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3918/2004)
</h2>
<br>1024 Budapest, Margit krt. 85.
<br>Ikt.sz.: D.40/ 9/2004.
<br>
<br>Tárgy: a Szeviép Rt. jogorvoslati kérelme az Országos Víz ügyi Fõigazgatóság közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Szeviép Rt. (6727 Szeged, Irinyi J. u. 1., a továbbiakban: kérelmezõ) jogorvoslati kérelmét, melyet az Országos Vízügyi Fõigazgatóság (1012 Budapest, Márvány u. 1/C, megbízásából eljár: FÕBER Nemzetközi Ingatlanfejlesztõ és Mérnöki Rt., 1075 Budapest, Rumbach Sebestyén u. 14., képviseli: dr. Juhász Erzsébet ügyvéd, 1075 Budapest, Rumbach Sebestyén u. 14., a továbbiakban: ajánlatkérõ) "Tószeg község árvízvédelmi fejlesztése I. ütem" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére álló iratok, valamint szóbeli és írásbeli nyilatkozatok alapján az alábbi tényállást állapította meg.
<br>Ajánlatkérõ felhívást tett közzé nyílt eljárás megindítására a Közbeszerzési Értesítõ 2003. november 26-i, 48. számában 8722/2003 sz. alatt a rendelkezõ részben megjelölt beszerzés tárgyában.
<br>A felhívás 11. a) pontja tartalmazza az ajánlattevõk pénzügyi, gazdasági és mûszaki alkalmassága igazolására kért adatok és tények felsorolását. Ezen belül a 7. francia bekezdés elõ írása: "- a Kbt. 44. § (2) bekezdés c) pontja alapján a bevonandó szakemberek megnevezése, képzettségük és szakmai önéletrajzuk ismertetésével, akiket be kíván vonni az érdemi teljesítésbe, különösen azok bemutatásával, akik a helyszíni teljesítésben részt vesznek, valamint akik a minõség-ellenõrzésben részt vesznek,". Ehhez kapcsolódóan a felhívás 11. b) pont 5. francia bekezdésében meghatározott alkalmatlansági szempont: "- nem rendelkezik legalább 3 fõ felsõfokú (építõmérnöki, vízépítõ mérnöki) képzettségû és a vízügyi igazgatóságoknál vezetett és nyilvántartott felelõs mûszaki vezetõi névjegyzékben regisztrált szakemberrel, amit az ajánlatában becsatolt hitelesített dokumentummal igazolni kell."
<br>Az ajánlattételhez dokumentációt is ajánlattevõk rendelkezésére bocsátott ajánlatkérõ.
<br>A 2003. december 17-én megtartott helyszíni konzultáción a DEPONA Kft. az ajánlati felhívással és dokumentációval kapcsolatosan 6 kérdést tett fel ajánlatkérõnek. A feltett kérdések közül a 3. a teljesítésbe bevonni kívánt szakemberekre vonatkozó elõ írással kapcsolatos: "Az ajánlati felhívás 11 b) 5. bekezdése szerint a felelõs mûszaki vezetõi jogosultságot hitelesített dokumentummal igazolni kell. Ez azt jelenti, hogy a névjegyzékbe történõ felvételrõl szóló határozatról közjegyzõ által hitelesített másolatot szükséges az ajánlathoz csatolni?" Ajánlattevõk által feltett kérdésekre ajánlatkérõ 2003. december 19-én írásban is válaszolt. A DEPONA Kft. 3. kérdésére azt a választ adta, hogy "Hiteles másolat szükséges."
<br>A felhívás 16. pontjában ajánlatkérõ meghatározta az ajánlat kötelezõ tartalmát:
<br>- a 8. francia bekezdésben közölte, hogy hiánypótlási lehetõséget nem biztosít,
<br>- a 10. francia bekezdésben szerepel, hogy: "- az ajánlatkérõ az ajánlati dokumentációhoz vállalkozási szerzõdéstervezetet mellékel, amelynek cégszerû aláírása, elfogadása és vállalkozói feltételekkel való kiegészítése az ajánlat érvényességének a feltétele".
<br>A vállalkozási szerzõdéstervezet 5.1. pontja "Vállalkozó az eredményhirdetés utáni 9. napig megvalósítási garanciát köteles biztosítani bankgarancia formájában. A garancialevél határidõn belüli átadásának elmaradása az ajánlati biztosíték elvesztését, illetve a szerzõdés vállalkozó miatti meghiúsulását vonja maga után." A szerzõdéstervezet 5.2. pont: "A vállalkozó az eredményes mûszaki átadás-átvételt követõen végszámlát nyújt be, egyben megfelelõ jótállási garanciát ad át a megrendelõnek, amely a megvalósítási garancia felszabadítását eredményezi." A vállalkozási szerzõdéstervezet 6. pontja a vagyon- és felelõsségbiztosítás feltételeit tartalmazza, mely szerint a vállalkozó az eredményhirdetést követõ 9. napig köteles: "az alvállalkozók keresztfelelõsségét is magába foglaló építési-szerelési vagyonbiztosítást kötni a szerzõdés teljesítésére. A biztosítást az ajánlat részét képezõ, elõírt formájú szándéknyilatkozat feltételei szerint kell a vállalkozónak megkötnie, kedvezményezettként a megrendelõt megjelölve."
<br>A helyszíni konzultáción e vonatkozásban is kérdést tett fel a DEPONA Kft., mely szerint: "A szerzõdés tartalmazza a teljesítési garancia és a jótállási garancia bankgarancia formában történõ szolgáltatásának az elõ írását, valamint a vagyon- és felelõsségbiztosítási szerzõdés bemutatásának elõ írását. Az ajánlatban szükséges-e ezekrõl szándéknyilatkozatot csatolni? Ha igen, akkor elegendõ-e, ha az ajánlattevõ nyilatkozik, vagy pedig a banktól, illetve biztosítótól kell szándéknyilatkozat?" Ajánlatkérõ a feltett 5. kérdésre azt válaszolta, hogy "A banktól, illetve a biztosítótól kell szándéknyilatkozat."
<br>Kérelmezõ 2003. december 23-án faxon visszaigazolta, hogy a tenderrel kapcsolatban felmerült kérdésekre a válaszokat megkapta.
<br>Az ajánlatok bontása 2004. január 6-án volt. Ajánlatot tett a kérelmezõn kívül a DEPONA Kft., INFRA-START Kft., VAKOND Kft. és a KÖTIVIÉP "B" Kft.
<br>Az eredményhirdetés 2004. január 14-én volt. Ajánlatkérõ döntése értelmében az eljárás nyertese a DEPONA Kft., a többi ajánlat a Kbt. 52. § (2) bekezdés d) pontja alapján érvénytelen. Kérelmezõ ajánlatának érvénytelenné nyilvánítását ajánlatkérõ az összegzésben azzal indokolta, hogy a jótállási és megvalósulási bankgaranciára vonatkozóan nem a kiírásnak megfelelõen adta be pályázatát, valamint ajánlatában a végzettséget igazoló diplomamásolat nem hitelesített.
<br>Kérelmezõ a jogorvoslati kérelmét 2004. január 20-án adta postára, melyben kéri az eljárást lezáró döntés megsemmisítését, jogsértés megállapítását, kötelezést a költségek viselésére új eljárás elrendelését, ideiglenes intézkedésként a szerzõdés megkötésének a megtiltását. A jogorvoslati kérelem jogalapjaként a Kbt. 26. § (2) bekezdés, a 33. § (1) bekezdés, a 24. § (1) bekezdés és a 38. § (3) bekezdés megsértését jelöli meg. Álláspontjuk szerint ajánlatukat az ajánlati felhívásnak és dokumentációnak megfelelõen tették meg, ennek ellenére az eljárásról készült összegzés szerint érvénytelenné minõsítették az ajánlatukat.
<br>Álláspontjuk szerint az ajánlati felhívásból, valamint a DEPONA Kft. által feltett kérdésbõl, illetve az arra adott válaszból egyaránt kiderül, hogy a 3 fõ felsõfokú végzettségû, vízügyi igazgatóságnál vezetett nyilvántartott felelõs mûszaki vezetõ névjegyzékben történõ regisztrálását kérte hitelesített dokumentummal igazolni az ajánlatkérõ, nem pedig külön a felsõfokú képzettséget és külön a jegyzékben történõ regisztrációt, mely utóbbinak egyébként elõfeltétele a felsõfokú mûszaki szakirányú képzettség. Véleményük szerint a felhozott érvénytelenségi okok nem fedik a valóságot, ellentétben vannak a Kbt. hivatkozott rendelkezéseivel. Álláspontjuk szerint sérti a verseny tisztaságát és átláthatóságát az az eljárás, hogy valamely ajánlattevõ kérdésére adott válasszal ajánlatkérõ utólag támaszt olyan feltételeket, amelyeket a pályázati kiírás és dokumentáció nem tartalmaz. Ajánlatkérõ megsértette a Kbt. 38. § (3) bekezdés rendelkezéseit is, mivel a tájékoztatást úgy adta meg, hogy azzal az egyes ajánlattevõk esélyegyenlõségét az értékelési szempontok eltérõ értelmezésének lehetõségével megsértette. Az érvénytelenségre vonatkozó megállapítás sérelmes számukra arra való tekintettel is, hogy társaságuk adta az összességében legelõnyösebb ajánlatot.
<br>Kérelmezõ a 2004. február 10-én megtartott tárgyaláson kifejtette, hogy álláspontja szerint az ajánlatkérõ a felhívás 11. b) pont ötödik francia bekezdésben a végzettségre vonatkozó követelményeknél szerinte csak a felelõs mûszaki vezetõre vonatkozóan kérte a hiteles dokumentum csatolását, a végzettséget igazoló iratra nem, ezt a miatt is vélelmezi, hiszen õk több "A" kategóriás mûszaki vezetõnek csatolták a hitelesített névjegyzékbe vételrõl szóló határozatát, amely bizonyító erejû dokumentum, hiszen csakis felsõfokú végzettségûek kaphatják meg ezt a dokumentumot és ez visszautalva, egyértelmûen bizonyítja azt, hogy ezek a felelõs mûszaki vezetõk felsõfokú végzettséggel rendelkeznek. A DEPONA Kft. feltett kérdése kizárólag a felelõs mûszaki vezetõi jogosultságot igazoló dokumentum hiteles másolatára vonatkozott.
<br>Kérelmezõ a tárgyaláson a banki szándéknyilatkozatra vonatkozó jogorvoslati kérelmét, miszerint az módosítja az ajánlati felhívást, jogvesztõ határidõre való tekintettel visszavonta, egyben elõadta, hogy az õ sérelme az ajánlatának érvénytelenné nyilvánítására vonatkozik.
<br>Észrevételt tett az ajánlatkérõ nevében eljáró FÕBER Rt., mely szerint a konzultáción a DEPONA Kft. csak a felelõs mûszaki vezetõi névjegyzékrõl szóló határozat hitelesítésére kérdezett rá, a válasz erre vonatkozott. A kiírásban a feltétel úgy szól, hogy felsõfokú képzettségû és a vízügyi igazgatóságnál vezetett... Ebben a pontban tehát két darab dokumentum becsatolásáról volt szó. Véleményük szerint nem fogadható el kérelmezõ azon okfejtése, hogy mivel a felelõs mûszaki vezetõi névjegyzékbe való felvétel elõfeltétele a felsõfokú mûszaki szakirányú végzettség, így elegendõ csak a névjegyzékbe történõ felvétel határozatát igazolni hiteles másolattal. Ha ez így lenne, akkor akár a felsõfokú végzettséget igazoló másolat is elhagyható, hiszen - kérelmezõ okfejtése szerint - úgyis benne van a határozatban. Ennek ellenére ezt a dokumentumot fénymásolatban mégis csatolta az ajánlatához. Álláspontjuk szerint kérelmezõ ajánlata nem felelt meg a kiírásban rögzítetteknek, ezért érvénytelen. A tárgyaláson elõadták, hogy a megfogalmazás egyértelmû volt a tekintetben, hogy kérték a végzettséget és a felelõs mûszaki vezetõi névsorba való felvételt igazoló határozat hitelesített másolatát. Ez két különálló feltételt jelent, õk nem logikai következtetés útján akartak eljutni oda, hogy a szakemberek milyen végzettséggel rendelkeznek. Az 51/2000. (VIII. 9.) FVM-GM-KöViM együttes rendelet 11. a) pontja szerint 10 éves gyakorlat után nem szakirányú végzettség esetén is megfelelõ feltételek fennállása esetén kiadható a határozat a felelõs mûszaki vezetõi névsorba való felvételrõl. Továbbá elõadják, hogy az ajánlati felhívás 16. pontja szerint a vállalkozási szerzõdéstervezet elfogadása és a vállalkozói feltételekkel való kiegészítése az ajánlat érvényességének a feltétele volt. A szerzõdés tartalmazza a teljesítési garancia és a jótállási garancia bankgarancia formában történõ szolgáltatásának elõ írásait, valamint a vagyon- és felelõsségbiztosítási szerzõdés bemutatásának elõ írását. Erre vonatkozóan a DEPONA Kft. feltett kérdésére 
<br>azt válaszolták, hogy "A banktól, illetve a biztosítótól kell szándéknyilatkozat." Álláspontjuk szerint ezzel az ajánlati kiírást nem módosították, hanem egy ajánlattevõi kérdésre pontosították a kiírásban szereplõ kért dokumentumot. Kérelmezõ a biztosításra vonatkozó szándéknyilatkozatot csatolta is az ajánlatához. Véleményük szerint kérelmezõ ezen pontban sem tartotta be a dokumentációban meghatározottakat, ezért ajánlata ez alapján is érvénytelen. Elõadják, hogy kérelmezõ a pontosításról 2003. december 17-én tudomást szerzett, mivel a konzultáción jelen volt. További pontosító kérdést is jogában állt volna feltenni, de ezt nem tette meg, a kérdések, illetve válaszok érkezését vissza is igazolta. Kérik a jogorvoslati kérelmet elutasítani és kérelmezõt a felmerülõ költségelv viselésére kötelezni.
<br>Ajánlatkérõ közölte, hogy a vállalkozási szerzõdést a nyertessel 2004. január 22-én megkötötte.
<br>Egyéb érdekeltként a DEPONA Kft. tett észrevételt, mely szerint számukra egyértelmû volt, hogy a végzettséget igazoló okiratokról közjegyzõvel hitelesített másolatokat kell csatolni. Számukra az nem volt egyértelmû és a feltett kérdésük erre vonatkozott, hogy a felelõs mûszaki vezetõi határozatokat is közjegyzõ által hitelesített formában kell becsatolni. A kérdésre adott válaszból egyértelmûvé vált, hogy minden dokumentumot hitelesített formában kell becsatolni. A kérdésre adott válasszal álláspontjuk szerint a kiíró utólag semmiféle feltételt nem támasztott. Nem értenek egyet kérelmezõ azon megállapításával, hogy a felelõs mûszaki vezetõi névjegyzékben történõ regisztráció elõfeltétele a felsõfokú mûszaki szakirányú képzettség és 5 éves szakmai gyakorlat. Hivatkoznak az 51/2000. (VIII. 9.) FVM-GM-KöViM együttes rendelet 1. sz. mellékletére, melybõl megállapítható, hogy a felelõs mûszaki vezetõi névjegyzékbe történõ besorolás feltétele nem egyértelmûen a felsõfokú mûszaki végzettség, hiszen adott esetben elegendõ a felsõfokú technikusi végzettség is, illetve nem feltétlen 5 éves szakmai gyakorlat szükséges, hanem magasabb végzettség esetén 3 éves szakmai gyakorlat is elegendõ. Nyilatkoznak, hogy a további kérdésfeltevésükre azért került sor, mert az ajánlati dokumentációhoz csatolt vállalkozásiszerzõdés-minta 5. pontja a jótállási garanciával, 6. pontja a vagyon- és felelõsségbiztosítással foglalkozik. Véleményük szerint a kérdésükre adott válasz egyértelmû, azzal a kiíró utólag nem támaszt feltételt, hanem csak az ajánlati dokumentációban foglaltakat erõsíti meg. Vitatják kérelmezõnek azon állítását, hogy az értékelési szempontok egybevetése alapján kérelmezõ adta az összességében legkedvezõbb ajánlatot. Álláspontjuk szerint a felhívásban meghatározott bírálati szempontok és pontszámítási módszer szerint, a rendelkezésükre álló információk alapján, ha kérelmezõ érvényes ajánlatot adott volna be, az összességében legelõnyösebb akkor is a nyertesnek kihirdetett ajánlat.
<br>Egyéb érdemi észrevétel az egyéb érdekeltektõl nem érkezett.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>Döntõbizottság a jogorvoslati kérelmet megalapozatlanság miatt az alábbiak szerint elutasítja.
<br>A Döntõbizottság a tárgyaláson pontosított jogorvoslati kérelem alapján a kérelmezõ ajánlatának érvénytelenné nyilvánításának jogszabályszerûségét vizsgálta meg. Ajánlatkérõ kérelmezõ ajánlatát két ok miatt nyilvánította érvénytelenné.
<br>Az egyik ok az volt, hogy kérelmezõ a végzettséget igazoló diplomamásolatokat nem hitelesített formában adta be, ezért az nem felelt meg a kiírás feltételeinek.
<br>Ajánlatkérõnek erre vonatkozó elõ írását a felhívás így tartalmazza: "- nem rendelkezik legalább 3 fõ felsõfokú (építõmérnöki, vízépítõ mérnöki) képzettségû és a vízügyi igazgatóságoknál vezetett és nyilvántartott felelõs mûszaki vezetõi névjegyzékben regisztrált szakemberrel, amit az ajánlatában becsatolt hitelesített dokumentummal igazolni kell."
<br>Döntõbizottság osztja ajánlatkérõ álláspontját, miszerint ebben a mondatban két kritériumot határoz meg ajánlatkérõ a teljesítésben részt vevõ szakemberekre vonatkozóan: felsõfokú képzettségûeknek és felelõs mûszaki vezetõi névjegyzékben regisztráltaknak kell lenniük. Mindkét feltétel olyan, amelynek igazolására más hivatalos dokumentum szolgál, mégpedig a felsõfokú végzettség igazolására a felsõfokú intézmény által kiállított oklevél, a felelõs mûszaki vezetõi regisztráció igazolására a nyilvántartásra feljogosított szerv határozata. Mivel ajánlatkérõ elõírta, hogy a teljesítésbe bevonni kívánt szakembereknek felsõfokú, ezen belül is építõmérnöki, vízépítõ mérnöki képzettséggel és felelõs mûszaki vezetõi regisztrációval kell rendelkezni és ezt az ajánlatba becsatolt hiteles dokumentummal kell igazolni, egyértelmû, hogy úgy a képzettséget, mint a regisztrációt igazoló dokumentumot tartalmaznia kell az ajánlatnak az elõ írás szerint hitelesített formában. A Döntõbizottság elfogadta ajánlatkérõ azon indokolását is, hogy õk nem a hitelesített névjegyzékbe vételrõl szóló határozatból akartak logikai következtetés után eljutni oda, hogy a szakemberek milyen felsõfokú végzettséggel rendelkeznek. A Döntõbizottság megállapította, hogy a kérelmezõ ajánlatában a becsatolt felsõfokú képzettséget igazoló oklevélmásolatok nem hitelesített másolatok. Ajánlatkérõ ezzel kapcsolatos megállapítása helyes, az ajánlat nem felel meg a felhívás azon feltételeinek, hogy a végzettséget igazoló okirat hitelesített másolatként legyen becsatolva az ajánlatba.
<br>A Döntõbizottság megjegyzi, hogy a kérdésfeltevés, amelyre kérelmezõ hivatkozik, kifejezetten csak a felelõs mûszaki vezetõi jogosultság igazolásának a módjára vonatkozott, így a válasz nem lehetett félrevezetõ a felsõfokú képzettség igazolásának módjára vonatkozóan.
<br>A fentiekre tekintettel a Döntõbizottság a jogorvoslati kérelem ezen részét megalapozatlanság miatt elutasítja.
<br>A másik érvénytelenségi ok az volt, hogy kérelmezõ a jótállási és megvalósulási bankgaranciára vonatkozóan nem a kiírásnak megfelelõen adta be pályázatát.
<br>A Döntõbizottság megállapította, hogy sem a felhívásban, sem a dokumentációban nincs utalás arra, hogy az ajánlatba a banktól szándéknyilatkozatot kell csatolni. A szerzõdéstervezet 6. pontjában a felelõsségbiztosítással kapcsolatban valóban van olyan elõ írás, hogy a biztosítást az ajánlat részét képezõ szándéknyilatkozat feltételei szerint kell majd a vállalkozónak megkötnie, de a megvalósítási garanciára nincs olyan elõ írás, hogy az ajánlatba a banki szándéknyilatkozatot kell csatolni. Ajánlatkérõ ezt a feltételt a 2003. december 17-i konzultáción feltett kérdésre adott válaszában kötötte ki. A Döntõbizottság álláspontja szerint ezzel ajánlatkérõ valóban módosította a dokumentációban lévõ feltételeket, mivel azt egy új elemmel egészítette ki, nevezetesen a banki szándéknyilatkozat ajánlatba történõ becsatolásával. Kérelmezõ, sem más ajánlattevõ a jogorvoslatra nyitva álló jogvesztõ határidõn belül ezt nem kifogásolta, ezért ez a feltétel az ajánlati felhívás részévé vált, így ennek a feltételnek is meg kellett felelnie kérelmezõnek a többi ajánlattevõvel együtt. A Döntõbizottság megállapította, hogy kérelmezõ ajánlata banki szándéknyilatkozatot nem tartalmaz, ezért ajánlatkérõ jogszerûen nyilvánította kérelmezõ ajánlatát e részben is érvénytelennek.
<br>A Döntõbizottság a fentiekre tekintettel a jogorvoslati kérelem ezen részét is megalapozatlanság miatt elutasítja.
<br>Kérelmezõ azért is sérelmezte ajánlata érvénytelenné nyilvánítását, mert álláspontjuk szerint övék volt az összességében legelõnyösebb ajánlat. Döntõbizottság megjegyzi, hogy annak a megállapítására, hogy ez valóban így van-e, sem ajánlatkérõnek, sem a Döntõbizottságnak nincs módja, mert további értékelésre csak az érvényes ajánlatok kerülhetnek, az érvénytelen ajánlatokat a döntést követõen az eljárás további szakaszából ki kell zárni. Kérelmezõ ajánlata pedig a fentiek szerint érvénytelen volt, ezért a Döntõbizottság e körben vizsgálatot nem folytathatott le.
<br>Az elõzõekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a kérelmet elutasította, és a h) pont szerint - tekintettel arra, hogy jogszabálysértés megállapítására nem került sor - rendelkezett a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 20.
<br>
<br>Dr. Szaller Ottó s. k., Divinyi Péterné s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>