<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1952/2004)
</h2>
<br>1024 Budapest, Margit krt. 85.
<br>Ikt.sz.: D.655/4/2003.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Miniszterelnöki Hivatal, Miniszterelnöki Kabinet (1055 Budapest, Kossuth tér 1-3. megbízásából és képviseletében eljár: Miniszterelnökség Közbeszerzési és Gazdasági Igazgatóság, 1054 Budapest, Báthory u. 12., a továbbiakban: ajánlatkérõ) "A kormány hosszú távú stratégiai döntéshozatalának módszertani támogatása nemzetközi tapasztalatok alapján" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:
<br>Ajánlatkérõ 2003. december 8-án tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés b) pontja alapján. Ajánlatkérõ a Döntõbizottság elnöke részére megküldött tájékoztatóhoz mellékelte az ajánlati felhívását is.
<br>Az ajánlati felhívás alapján a részajánlat- és a többváltozatú ajánlattétel nem volt megengedett.
<br>Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, az ajánlattevõnek a szerzõdés teljesítésére alkalmatlanná minõsítésének a szempontjait.
<br>Ajánlatkérõ az ajánlatokat a legalacsonyabb összegû ellenszolgáltatás szempontja alapján kívánta elbírálni.
<br>Az ajánlati felhívás szerint a teljesítés határideje 2004. június 30.
<br>A felhívás szerint az ajánlattétel határideje 2003. december 9. Az ezt követõ napon kerül sor a tárgyalásra, melynek menete oly módon zajlik, hogy elsõdlegesen az ajánlat tartalmi elemeire folynak tárgyalások, majd ezt követõen kerül sor az ártárgyalásra.
<br>Ajánlatkérõ az ajánlati felhívását a Greenberg Quinlan Rosner Research Inc. cég részére küldte meg.
<br>Ajánlatkérõ a Kbt. 70. § (1) bekezdés b) pontjára alapított eljárását azzal indokolta, hogy a felkért ajánlattevõ olyan empirikus sajátosságokat is hordozó egyedi vizsgálati módszert dolgozott ki, amely nemzetközi referenciák által igazoltan biztosítja a teljesítés sikerét. Elõzetes tájékozódásuk elsõdlegesen arra irányult, hogy nemzetközi szinten hány cég rendelkezik elegendõ speciális tapasztalattal és referenciával arra nézve, hogy megfelelõen támogatni tudja a kormány következõ féléves, elsõsorban a globalizáció kihívásainak megfelelõ stratégiáját. Az európai uniós csatlakozásra tekintettel különös jelentõséggel bír a kormányzati stratégia kialakításában olyan hosszú távú tapasztalatokon nyugvó elemzések készítése, amelyek alkalmasak a társadalmi folyamatok feltérképezésére, nyomon követésére, lehetõséget teremtve egyúttal a kihívásokra adandó megoldási alternatívák kidolgozására. A közvélemény-kutató cégek nem rendelkeznek olyan komplex elemzést adó módszertannal, amely valóban egy hosszú távú stratégiát ír le.
<br>A felkért ajánlattevõ egyedi módszert fejlesztett ki. A módszer egyik alappillére, hogy a célcsoportok kiválasztása nem egyszerû reprezentatív mintavételezéssel történik, hanem egy csoport belsõ kulturális és demográfiai homogenitását megõrizve igyekszik feltérképezni egy ország és régió hosszú távú politikai és demográfiai trendjeit. A módszer másik alappillére az ún. követõ felmérés, amellyel a már megtörtént intézkedések és azok kommunikációjának hatékonysága mérhetõ az adott országhoz kifejlesztett egyedi szoftver segítségével, amely lehetõvé teszi órákon belül az elemzések elkészítését és a vonatkozó kormányzati döntések esetleges haladéktalan korrigálását.
<br>Ajánlatkérõ a módszer hatékonyságát különbözõ országok kormányzati referenciamunkáinak felsorolásával támasztotta alá.
<br>A Döntõbizottság elnöke 2003. december 13-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a Kbt. 70. § (1) bekezdés b) pontjában foglalt feltételek fennállása egyértelmûen nem állapíthatóak meg. Ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Indoklásként elõadta, hogy a közbeszerzési eljárása a Kbt. 60. § (1) bekezdés a) pontja alapján eredménytelenül zárult figyelemmel arra, hogy az ajánlattételi határidõig a felkért ajánlattevõ ajánlatát nem nyújtotta be. Ajánlatkérõ hivatkozott arra is, hogy a pénzügyi fedezet átcsoportosítása miatt a továbbiakban nem kívánja lebonyolítani az eljárást.
<br>A Döntõbizottság az eljárás megszüntetésérõl határozott figyelemmel arra, hogy a közbeszerzési eljárás tényleges lefolytatására - az ajánlat benyújtásának hiányában - nem került sor. A Döntõbizottság arra az álláspontra helyezkedett, hogy a közbeszerzési eljárás meghiúsulására tekintettel jelen esetben már nem bír relevanciával a jogalap jogszerûsége vagy jogszerûtlensége, továbbá figyelembe vette ajánlatkérõ azon nyilatkozatát is, mely szerint a beszerzési igénye a továbbiakban már nem áll fenn, így e pontra alapítottan e tárgyban közbeszerzési eljárás lefolytatására nem kerül sor.
<br>A Kbt. 79. § (1) bekezdése szerint a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.
<br>A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.
<br>A bírósági jogorvoslatokat a Kbt. 89. § (1) bekezdése biztosítja.
<br>
<br>Budapest, 2003. december 19.
<br>
<br>Dr. Engler Magdolna s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br><br></body></html>