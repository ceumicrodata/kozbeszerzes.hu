<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (10135)
</h2>
<br>
<br>3.Kf.27.138/2003/3.
<br>
<br>A Fõvárosi Ítélõtábla a dr. Sebõk Cecília ügyvéd (1211 Budapest, Táncsics M. u. 62.) által képviselt FVM Gazdasági Hivatala I. r. (1055 Budapest, Kossuth L. tér 11.) és OKFON Közbeszerzési és Szolgáltatási Rt. II.r. (1106 Budapest, Fehér u. 10.) felpereseknek a dr. Nagy László Gábor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2002. október 3. napján kelt 13.K.31.656/2002/2. számú ítélete ellen az alperes által 4. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja. A feljegyzett fellebbezési illetéket az állam viseli. Ez ellen az ítélet ellen fellebbezésnek helye nincs.
<br>
<br>INDOKOLÁS
<br>
<br>Az I. r. felperes mint ajánlatkérõ a közbeszerzésekrõl szóló 1995. évi XL. (a továbbiakban: Kbt.) 32. § (1) bekezdése alapján, a II. r. felperes bonyolítói közremûködésével nyílt közbeszerzési eljárást indított a kezelésében lévõ épületek takarítási, õrzés-védelmi feladatainak ellátására. Az ajánlati felhívás 16.5. pontja értelmében az ajánlattevõnek csatolnia kellett ajánlatához a Kbt. 46. § (4)-(6) bekezdésében elõírt nyilatkozatokat és hatósági igazolásokat. Az ajánlati felhívás 16.11. pontja pedig biztosította a Kbt. 43. § (4) bekezdése szerinti hiánypótlás lehetõségét. Az ajánlati dokumentáció 3. számú melléklete tartalmazta a hatósági igazolások listáját, amelynek 3. pontja szerint, ha az ajánlattevõnek a Munkaerõ-piaci Alappal szemben jogszabály alapján fizetési kötelezettsége áll fenn, csatolnia kell a területileg illetékes munkaügyi központ igazolását a Munkaerõ-piaci Alaptól felvett támogatás visszafizetése és a szakképzési hozzájárulás tekintetében. Az 5-ös számú mellékletben a nyilatkozat megfelelõ részének aláhúzásával arról kellett nyilatkoznia az ajánlattevõnek, hogy a Munkaerõ-piaci Alappal szemben jogszabály alapján fizetési kötelezettsége fennáll-e vagy sem. E tekintetben mindhárom, a késõbbiekben érvénytelennek nyilvánított ajánlat ajánlattevõje úgy nyilatkozott, hogy a Munkaerõpiaci Alappal szemben jogszabály alapján nem áll fenn fizetési kötelezettsége. A 2000. évi mérleg és eredménykimutatás alapján mindhármuknak az adott évben jelentõs személyi jellegû ráfordításaik voltak, és erre vonatkozó mérlegadatok alapján az érintett ajánlattevõknek legalább egy alkalmazottjuk volt.
<br>Az ajánlattételi határidõben 11 társaság, köztük az Inkal Security 2000 Kft. és a Villám Holding Rt. nyújtottak be ajánlatot. Az I. r. felperes az eljárás nyertesének mind a takarítás, mind az õrzés-védelem tekintetében a Villám Holding Rt.-t hirdette ki, az Inkal Security 2000 Kft. és másik két ajánlattevõ ajánlatát érvénytelennek minõsítette arra alapítottan, hogy a Munkaerõ-piaci Alapra vonatkozó nyilatkozatuk a valóságnak nem felel meg.
<br>E döntés õrzés-védelmi része ellen az Inkal Security 2000 Kft. nyújtott be jogorvoslati kérelmet, melyet az alperes alaposnak talált, megállapítva, hogy az ajánlatkérõ megsértette a Kbt. 43. § (5) bekezdését. Ezért - figyelemmel arra, hogy a szerzõdéskötés megtiltásáról ideiglenes intézkedést hozott - a hiánypótlásra vonatkozó és az azt követõ ajánlatkérõi döntéseket megsemmisítette, és az I. r. és a II. r. felperesekkel szemben 1-l M Ft-os bírságot szabott ki. Álláspontja az volt, hogy a nyilatkozat és igazolás a Kbt. 44. § (1) bekezdés d) pontjába tartozó és így a 43. § (4) bekezdése szerint pótolható dokumentumok közé tartozott.
<br>A felpereseknek az alperes határozatának felülvizsgálata iránt elõterjesztett keresetét az elsõfokú bíróság alaposnak találta, és a határozatot megváltoztatta akként, hogy az Inkal Security 2000 Kft. jogorvoslati kérelmét elutasította. Döntését a Kbt. 43. § (1), (4) és (5) bekezdésére, valamint az 52. § (2) bekezdésének d) pontjára alapította azzal, hogy a kérelmezõ esetében nem valamely kötelezõen becsatolandó nyilatkozat, illetõleg igazolás hiányáról volt szó, hanem az általa becsatolt nyilatkozat nem egyértelmû tartalmát kellett értékelni, amely kizárja a hiánypótlási felhívás alkalmazásának lehetõségét. Rámutatott arra, hogy egyértelmû nyilatkozat esetén az annak módosítására irányuló hiánypótlás fogalmilag kizárt, mivel az egyértelmûen egyben az ajánlat módosítását is jelentené.
<br>Az elsõfokú bíróság ítélete ellen az alperes terjesztett elõ fellebbezést, amelyben annak megváltoztatását és a felperesek kereseti kérelmének elutasítását, valamint perköltségben való marasztalását kérte. Elõadta, hogy az I. r. felperes hiánypótlást mellõzõ és érvénytelenségre vonatkozó döntése megalapozatlan volt, mert az észlelt hiány pótolható lett volna a Kbt. rendelkezéseibõl eredõen, mivel a Munkaerõ-piaci Alapra vonatkozó igazolás csatolása feloldotta volna az ajánlatban található ellentmondást. A hiánypótlás elrendelését és ezzel az ajánlat valódi tartalmának tisztázását az I. r. felperes elmulasztotta, ezért a hiánypótlás körébe tartozó és azt követõ döntése jogsértõ volt.
<br>A felperesek fellebbezési ellenkérelmükben az elsõfokú bíróság ítéletének helybenhagyását kérték, perköltség iránti igényt nem terjesztettek elõ.
<br>A fellebbezés - az alábbiak szerint - alaptalan.
<br>Az elsõfokú bíróság a tényállást helytállóan állapította meg, és ebbõl helyes jogi következtetést vont le.
<br>A Kbt. 43. § (4)-(6) bekezdései foglalkoznak a hiánypótlás szabályaival. Az ajánlatkérõ - a jogszabály keretei között - szabadon dönt arról, hogy lehetõséget ad-e az ajánlattevõknek a hiánypótlásra. A Kbt. 43. § (4) bekezdése alapján az ajánlatkérõ egy ízben az összes ajánlattevõ számára azonos feltételekkel legfeljebb 10 napos póthatáridõt biztosíthat erre.
<br>A hivatkozott szabályok meghatározzák a hiánypótlás körét is, amikor annak lehetõségét egyrészt a Kbt. 44. és 46. § szerinti igazolás vagy nyilatkozat utólagos csatolására, formai hiányosságának pótlására engedik meg. Másrészt lehetõséget biztosítanak arra, hogy - a 44. és 46. §-on túl - egyéb, az ajánlattal kapcsolatos, de kizárólag formai hiányosságok is pótolhatók legyenek. A Kbt. megkülönböztet "hiány" és a "hiányosság" között azzal, hogy csak a 44. és a 46. § körében van lehetõség mindkettõ pótlására. Egyebekben a jogalkotó nem kívánt biztosítani jogot az ajánlattal kapcsolatos hiányok utólagos pótlására. Ez utóbbi, pótolható hiányosságok körét a Kbt. nem taxatíven, hanem különleges eseteket kiemelve határozza meg.
<br>Az alperes nézete szerint az ajánlat "hibája" a Kbt. 46. § szerinti Munkaerõ-piaci Alap igazolásának csatolásával korrigálható lett volna. A Kbt. 46. § szerinti igazoláshoz kapcsolódóan a hiánypótlás lehetõségének megítélésénél az vizsgálandó, hogy az ajánlat hiányként vagy hiányosságként megjelenõ hibájának kiküszöbölése jelent-e érdemi változtatást az ajánlat tartalmában vagy sem, hiszen ebbõl a vizsgálatából vonható le az a következtetés, hogy a hiány vagy hiányosság formai jellegû-e vagy sem, melynek függvénye a hiánypótlási eljárás alkalmazása.
<br>Az elsõfokú bíróság által feltárt tényállásból kétséget kizáróan megállapítható volt, hogy a perbeli esetben nem valamely nyilatkozat hiányáról, hiányosságáról, hanem a nyilatkozatnak az egyéb kötelezõen csatolandó nyilatkozatokkal való tartalmi ellentmondásáról van szó. Következésképpen nem formai hiány vagy hiányosság állapítható meg, amely maga után vonhatná a Kbt. 43. § (4) bekezdésében biztosított hiánypótlást. Helyesen mutatott rá az elsõfokú bíróság, hogy az ellentmondás nem oldható fel hiánypótlási eljárás keretében, mert az - az elsõfokú bíróság helytálló és a másodfokú bíróság által is osztott jogi álláspontja szerint - a nyilatkozat tartalmának módosítását jelentené.
<br>A perbeli jogkérdéssel kapcsolatosan utal a másodfokú bíróság arra, hogy a közbeszerzési eljárásnak a hiánypótlásra lehetõséget adó rendelkezése kizárólag a hiánypótlás alkalmazása szükségességének és nem az ajánlat érdemének vizsgálatát jelenti.
<br>Mindezek alapján a Fõvárosi Ítélõtábla az elsõfokú bíróság ítéletét a Pp. 253. § (2) bekezdése szerint helybenhagyta.
<br>A felperesek perköltséget nem igényeltek, így e vonatkozásban a Fõvárosi Ítélõtáblának döntenie nem kellett.
<br>A feljegyzett fellebbezési illetéket a 6/1986.(VI. 26.) IM.r. 14. §-a alapján az állam viseli.
<br>
<br>Budapest, 2003. október 8. napján
<br>
<br>Dr. Sára Katalin s. k.,	 Dr. Szõke Mária s. k.,
<br>tanácselnök	elõadó bíró
<br>
<br>Dr. Páldy Zsuzsanna s. k.,
<br>bíró
<br><br></body></html>