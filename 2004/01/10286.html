<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10286)
</h2>
<br>1024 Budapest, Margit krt. 85.
<br>Ikt.sz.: D.544/14/2003.
<br>
<br>Tárgy: A STRABAG Rt. jogorvoslati kérelme Kecel Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot.
<br>
<br>A STRABAG Rt. (1135 Budapest, Szegedi út 35-37., képviseli: dr. Kecskés Gabriella ügyvéd 1135. Budapest, Szegedi út 35-37., a továbbiakban: kérelmezõ) kérelmét, melyet Kecel Város Önkormányzata (6237 Kecel, Fõ tér 1., képviseli: Vásárhelyi Dániel 6000. Kecskemét, Cédulaház u. 37/B., a továbbiakban: ajánlatkérõ) "Arany János Általános és Mûvészeti Alapiskola létesítmény komplexum rekonstrukciója és bõvítése" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2003. augusztus 27-én részvételi felhívást tett közzé a Közbeszerzési Értesítõ 35. számában elõminõsítési nyílt eljárás megindítására (6332/2003.) a rendelkezõ részben írt tárgyban.
<br>A felhívásban meghatározta a szokásos feltételeket, az alkalmasság vizsgálatára kért adatokat a 9. pontban írta elõ. Ezek között kérte a résztvevõk pénzügyi, gazdasági alkalmasságának igazolásához az alábbiakat:
<br>- "részvételre jelentkezõ valamennyi számlavezetõ pénzintézetétõl származó, a részvételi jelentkezés határidejétõl számított 30 napnál nem régebbi nyilatkozat az alábbi tartalommal:
<br>- mióta vezeti a részvételre jelentkezõ bankszámláját,
<br>- nyilatkozat a részvételre jelentkezõ pénzügyi helyzetérõl, fizetõképességérõl,
<br>- a részvételre jelentkezõ pontosan eleget tesz-e fizetési kötelezettségének,
<br>- az igazolás kiadását megelõzõ 1 évben volt-e sorban állás a részvételre jelentkezõ számláján, ha igen, milyen idõtartamú."
<br>Fentiekkel összefüggésben alkalmatlansági szempontokat is megállapított:
<br>"A Kbt. 44. § (6) bekezdése alapján alkalmatlan az a részvételre jelentkezõ, aki az alábbiakban felsorolt feltételek bármelyikének megfelel:
<br>- a banki információ alapján részvételre jelentkezõ pénzügyi helyzete nem stabil, fizetési kötelezettségeit nem teljesítette határidõre, számláján az utóbbi egy évben 30 napon túli sorban állás volt."
<br>Az egyéb információk között kérte a cégiratok között az aláírási címpéldány csatolását mind a részvételre jelentkezõtõl, mind a 10%-ot meghaladó mértékben bevonni kívánt alvállalkozókat illetõen. Ugyancsak az egyéb információk között írta elõ az alábbiakat:
<br>- "részvételre jelentkezõ nyilatkozatát arra vonatkozóan, hogy õ, illetõleg a vállalási összeg 10%-át meghaladó mértékben igénybe venni kívánt alvállalkozó nem tartozik a Kbt. 46. § (1) bekezdés a) és c) pontjai, illetve a (2) bekezdés hatálya alá, valamint hogy az (1) bekezdés b) pontja szerint az elkülönített állami pénzalapok közül melyik irányban áll fenn jogszabály alapján fizetési kötelezettsége, továbbá csatolnia kell a Kbt. 46. § (1) bekezdés b) pont és (3) bekezdés szerinti hatósági igazolásokat."
<br>Ajánlatkérõ dokumentációt is készített. Ennek része volt az építési engedélyezési tervdokumentáció és az ajánlatkérõ részletes feltételeit tartalmazó 3 oldalas szöveges kiegészítés. Ennek 3. oldalán az ajánlatkérõ hivatkozik arra, hogy a jelentkezõ az eljárás ajánlati szakaszába olyan alvállalkozót vonhat be, akit a részvételi jelentkezésben szerepeltet.
<br>A hiánypótlás alkalmazását az ajánlatkérõ kizárta.
<br>Helyszíni konzultációra 2003. szeptember 1-jén került sor. Itt mûszaki kérdéseket tisztáztak. A részvételi jelentkezési határidõre - 2003. szeptember 22. - összesen 12 részvételi jelentkezés érkezett a következõ szervezetektõl: kérelmezõ, MASZER Rt., FERRÓÉP Rt., GEN-ÉP Kft., Hídépítõ Rt., BAUCONT Rt., Középületépítõ Rt., KALOTHERM Rt., POLYDOM Rt., KÉSZ Kft., PIRAMIS Kft., MODUS "V" Kft.
<br>Ajánlatkérõ a megbízott bevonásával elvégezte a részvételi jelentkezések értékelését és az e célból létrehozott bizottság 2003. október 7-én megállapította, hogy a kérelmezõ részvételi jelentkezése az alábbiak szerint érvénytelen:
<br>STRABAG Rt. Szeged, Fonógyári út 16.6728
<br>"részvételi jelentkezése érvénytelen, mert pénzügyi alkalmasság igazolására kért pénzintézeti nyilatkozatok hiányos tartalmúak, valamint a Kbt. 46. § (1) bekezdés a), c) és (2) bekezdés a), b) pontjaiban foglaltakra nem tett egyértelmû és kifejezett nyilatkozatot."
<br>Kérelmezõvel együtt 10 jelentkezõ kizárásáról döntöttek. E döntést a képviselõ-testület még aznap jóváhagyta. Az eredményhirdetésre, ahol a kérelmezõ nem volt jelen, 2003. október 8-án került sor. Ekkor a kérelmezõ kizárásának alátámasztására a fenti indok hangzott el. Az eredményhirdetés jegyzõkönyvét 2003. október 13-án postázta az ajánlatkérõ a résztvevõknek, köztük a kérelmezõnek. Az ajánlati felhívást 2003. október 15-én küldte meg az ajánlatkérõ a két érvényesnek ítélt ajánlattevõnek (GEN-ÉP Kft., MODUS "V" Kft.).
<br>Kérelmezõ 2003. október 22-én jogorvoslati kérelemmel fordult a Döntõbizottsághoz. Ebben kérte az ajánlatkérõnek a kérelmezõ részvételi jelentkezése érvénytelenségét megállapító döntésének megsemmisítését, ideiglenes intézkedéssel az eljárás felfüggesztését, valamint ajánlatkérõ kötelezését az eljárási díj megtérítésére.
<br>Kérelmét azzal indokolta, hogy álláspontja szerint az ajánlatkérõnek a 2003. október 8-án kihirdetett részvételi szakaszt lezáró döntése jogsértõ, mert ajánlatkérõ a kérelmezõ részvételi jelentkezését azzal az indokkal nyilvánította érvénytelennek, hogy a pénzintézeti nyilatkozatok hiányosak, a Kbt. 46. §-a körében tett nyilatkozata nem egyértelmû és kifejezett. Az ajánlatkérõ a felhívásban a pénzintézettõl arra kért nyilatkozatot, hogy mióta vezeti a jelentkezõ bankszámláját, milyen a jelentkezõ pénzügyi helyzete, fizetõképessége, pontosan eleget tesz-e fizetési kötelezettségének, volt-e sorban állás 1 évre visszamenõleg a jelentkezõ bankszámláján. Kérelmezõ 9 számlavezetõ bankja nyilatkozatát csatolta. Ezek mindegyike kedvezõ információt tartalmazott a fenti kérdésekben.
<br>A Kbt. 46. § (1) bekezdés a) , c) pontjaira és (2) bekezdésével kapcsolatos nyilatkozatot azért tartotta ajánlatkérõ elfogadhatatlannak, mert azokban a "tudomásunk szerint" kifejezés szerepelt. Kérelmezõ álláspontja szerint a cégszerû aláírók csak arról nyilatkozhatnak, ami tudomásuk szerinti tény, körülmény, tehát ez a fordulat nem gyengíti a nyilatkozat egyértelmûségét. Az aláíróknak arról is hivatalból lenne tudomásuk, ha a nyilatkozatban szereplõ valamely kizáró feltétel hatálya alá tartozna a kérelmezõ szervezet. Más közbeszerzési eljárásban is hasonló szöveget alkalmaztak a nyilatkozatban, és azt még senki nem kifogásolta. A jogsértésrõl 2003. október 15-én, a számára megküldött eredményhirdetési jegyzõkönyvbõl szerzett tudomást.
<br>Írásos kérelmét a tárgyaláson változatlanul fenntartva a kérelmezõ azt is nyilatkozta, hogy az ajánlatkérõi észrevétel ismeretében nem helytálló az ajánlatkérõnek 10% feletti alvállalkozóra vonatkozó kifogása sem, hisz ajánlatkérõ azt az összegzésben, illetve az eredményhirdetési jegyzõkönyvben nem szerepeltette. Így az erre való hivatkozás már nem fogadható el. Elõadta azt is, hogy a becsatolt iratokból egyértelmûen megállapítható, hogy a Külker és az ING Bank pozitív értékelést adott az elõ írásoknak teljeskörûen meg felelõen. E nyilatkozatokat az ajánlatkérõ sem vitatta, azt elfogadta. Kifejtette azt a véleményét is, hogy az ajánlatkérõnek az észrevétele a milliárdos hitelkeret igazolással kapcsolatosan sem helytálló, hisz ezek az igazolások a kérelmezõ pénzügyi stabilitását támasztják alá még akkor is, ha egyes banknyilatkozatokban a hitelképesség a BAU-HOLDING csoportra vonatkozik.
<br>A Döntõbizottság a D. 544/12/2000. számú határozatával a közbeszerzési eljárás felfüggesztését rendelte el a jogorvoslati ügy érdemi elbírálásáig.
<br>Ajánlatkérõ írásos észrevételében és a tárgyaláson kérte a megalapozatlan jogorvoslati kérelem elutasítását. Ezt azzal indokolta, hogy a részvételi felhívás 9. pontjában az ajánlatkérõ meghatározta, hogy a számlavezetõ pénzintézet(ek) nyilatkozata milyen körülményekre terjedjen ki. A kérelmezõ 9 számlavezetõ pénzintézete nyilatkozott összesen 15 számlával kapcsolatosan. A nyilatkozó pénzintézetek közül 7 a pénzügyi helyzettel, 6 a fizetõképességgel kapcsolatban nem adott nyilatkozatot.
<br>Több nyilatkozatból hiányzik a részvételre jelentkezõ stabil pénzügyi helyzetére és fizetõképességére vonatkozó nyilatkozat, viszont utalás van arra, hogy a jelentkezõ hitelkerettel rendelkezik. Ezt a nyilatkozatot nem fogadták el helyettesítõ jelleggel, mert nem feltétlenül jelenti a hitelkeret azt, hogy az ügyfél pénzügyileg stabil. Lehet például hitelfedezet az ingatlan, ami nem jár együtt a pénzügyi stabilitással. Miután a pénzintézeti nyilatkozatok nem tartalmazták a kért adatokat, a részvételi jelentkezés érvénytelen volt.
<br>A Kbt. 46. § egyes rendelkezéseit érintõ nyilatkozatokban a "tudomásunk szerint" kifejezés magában rejti azt a veszélyt, hogy az aláíró két igazgatósági tag esetleg nincs teljes körû, naprakész információ birtokában a kérelmezetõ szervezettel kapcsolatos egyes tényeket illetõen. A nyilatkozatnak nem azt kell tartalmaznia, hogy ezek a személyek az adott pillanatban mirõl bírnak tudomással, hanem hogy a cég nem áll-e végelszámolás alatt a részvételi jelentkezés beadásakor.
<br>Egyéb érvénytelenségi okok is felmerültek a kérelmezõ részvételi jelentkezésével kapcsolatban. A kérelmezõ a 10% fölötti alvállalkozókra vonatkozó nyilatkozatában azt állítja, hogy "elõre láthatóan nem kíván" bevonni ilyeneket. Miután az ajánlati szakaszban már nem jelenhetnek meg az elõminõsítés során be nem vizsgált alvállalkozók 10%-on felül, ezért az ilyen kétértelmû nyilatkozat elfogadása is aggályos lenne. Ezek a kifogásolt szófordulatok lehetõvé tennék, hogy a kérelmezõre még a hamis adatszolgáltatás tényét sem lehetne rábizonyítani.
<br>Az írásos nyilatkozatát fenntartva a tárgyaláson azt is elõadta megerõsítésként ajánlatkérõ, hogy a Kbt. szabályai és a részvételi felhívásuk szerinti követelmények alapján bírálták el a jelentkezéseket, ezért a kérelmezõ részvételi jelentkezését is jogosan nyilvánították érvénytelennek. Továbbra is fenntartotta azt az álláspontját, hogy a "tudomásuk szerinti" valamint az "elõreláthatólag 10% feletti alvállalkozót nem kíván igénybe venni kérelmezõ" kifejezés bizonytalansági tényezõt idéz elõ a közbeszerzési eljárás során. Hisz pl. az utóbbi eset következtében ajánlattevõ késõbb mint elõminõsített részvételi jelentkezõ bárkit bevonhatna ilyen címszó alatt a közbeszerzési eljárásba. Többek között olyan nem nevesített alvállalkozókat, akikre vonatkozóan igazolásokat nem csatolt be.
<br>Az ügyben érdekelt felek közül a szabályszerû értesítés ellenére csak a MASZER Rt. tett érdemi észrevételt a tárgyaláson. Ennek keretében elõadta, hogy véleménye szerint a tárgyi közbeszerzési eljárásban az tapasztalható, hogy bizonyos nyelvtani fogalomra hivatkozva az ajánlatkérõ kizárt a 12 részvételi jelentkezõbõl l0-et. Ez valójában a Kbt. szellemével ellentétes, hisz így elveszik az a lényeg, hogy a közbeszerzési eljárás során az ajánlatkérõk a legmegfelelõbb ajánlattevõket tudják kiválasztani. Álláspontja szerint vélelmezhetõ a történek alapján, hogy egy irányított, helyi vállalkozásokat segítõ döntés volt az elõminõsítési eljárás lezárásaként megszületett ajánlatkérõi döntés.
<br>A Döntõbizottság a rendelkezésére álló iratokból, dokumentumokból, valamint a felek által írásban és a tárgyaláson szóban elõterjesztett nyilatkozatokból megállapította, hogy a jogorvoslati kérelem megalapozatlan.
<br>A Döntõbizottság megvizsgálta a kérelmezõ részvételi jelentkezéséhez csatolt 9 banknyilatkozatot és ezzel kapcsolatosan az alábbi megállapításokat tette:
<br>A kérelmezõ részvételi jelentkezésének 2-10. oldalain találhatóak a számlavezetõ pénzintézetek nyilatkozatai. Eszerint:
<br>- Kereskedelmi és Hitelbank Rt: megfelelõ nyilatkozat van a számlavezetés kezdetére, a fizetési kötelezettség teljesítésére, a sorban állásra, azonban a "pénzügyi helyzetrõl és a fizetõképességrõl" nincs konkrét információ. Ehelyett arról nyilatkozik a bank, hogy a BAU Holding csoport - amelynek a kérelmezõ is tagja - többmilliós nagyságrendû hitelkerettel rendelkezik.
<br>- Raiffeisen Bank Rt: megfelelõ nyilatkozat van a számlavezetés kezdetére, a fizetési kötelezettség teljesítésére ("fizetõkészség"), a sorban állásra és a fizetõképességre, azonban a "pénzügyi helyzetrõl" nincs konkrét információ.
<br>- Inter-Európa Bank Rt: megfelelõ nyilatkozat van a számlavezetés kezdetére, a fizetési kötelezettség teljesítésére, a sorban állásra, azonban a "pénzügyi helyzetrõl és a fizetõképességrõl" nincs konkrét információ.
<br>- Magyar Külkereskedelmi Bank Rt: minden - a részvételi felhívásban elõírt, szükséges - nyilatkozat megtalálható.
<br>- Commerzbank Rt: megfelelõ nyilatkozat van a számlavezetés kezdetére, a fizetési kötelezettség teljesítésére, a sorban állásra, azonban a "pénzügyi helyzetrõl és a fizetõképességrõl" nincs konkrét információ.
<br>- OTP Bank Rt: megfelelõ nyilatkozat van a számlavezetés kezdetére, a fizetési kötelezettség teljesítésére, a sorban állásra, azonban a "pénzügyi helyzetrõl és a fizetõképességrõl" nincs konkrét információ.
<br>- CIB Bank Rt: megfelelõ nyilatkozat van a számlavezetés kezdetére, a fizetési kötelezettség teljesítésére, a sorban állásra, azonban a "pénzügyi helyzetrõl és a fizetõképességrõl" nincs konkrét információ.
<br>- ING Bank Rt: minden információ biztosított az elõírtak szerint.
<br>- HVB Bank Rt: megfelelõ nyilatkozat van a számlavezetés kezdetére, a fizetési kötelezettség teljesítésére, a sorban állásra, azonban a "pénzügyi helyzetrõl és a fizetõképességrõl" nincs konkrét információ.
<br>Fenti megállapítások egybeesnek az ajánlatkérõ megállapításaival, tehát való igaz, hogy a bankinformációk több esetben nem fedik le azokat a tényeket, amelyeket az ajánlatkérõ a felhívásban megjelölt. Természetesen valamennyi bank nyilatkozata összességében kedvezõ pénzügyi helyzetrõl tanúskodik, de kifejezetten az igényelt nyilatkozatok hiánya tartalmilag és formailag is hiányzik az esetek többségében. Kettõ bank (Magyar Külkereskedelmi Bank Rt. és ING Bank Rt.) az elõ írásnak megfelelõ "teljes körû" nyilatkozatot tett.
<br>A részvételi felhívásból és a felek nyilatkozataiból tényként állapítható meg, hogy a jogorvoslati eljárás tárgyát képezõ közbeszerzést ajánlatkérõ elõminõsítéses eljárással kívánja lebonyolítani.
<br>Az elõminõsítéses eljárás két szakaszból álló eljárásnak minõsül a Kbt. rendelkezései szerint. A törvény 63. § (7), illetve (8) bekezdése e körben az alábbiakat tartalmazza:
<br>A részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.
<br>A két szakaszból álló eljárás részvételi szakaszában 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését meg felelõen alkalmazni kell.
<br>A Kbt. 52. § (2) bekezdésének d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A fenti rendelkezéseket figyelembe véve és összevetve a történtekkel a Döntõbizottság arra az álláspontra helyezkedett, hogy ajánlatkérõ a kérelmezõ részvételi jelentkezését jogszerûen minõsítette érvénytelennek, különös tekintettel arra, hogy a kért banki nyilatkozatok közül a kilenc darabból csak kettõ tartalmazott teljes körû igazolást - az ajánlatkérõi elvárásnak meg felelõen - a kérelmezõre vonatkozóan.
<br>A részvételi felhívás 9. a) pontjában írtakat kérelmezõ a tör vényes határidõben és késõbb sem kifogásolta, jogorvoslati eljárást e miatt nem kezdeményezett, ezért a jelentkezését ennek meg felelõen kellett volna benyújtania.
<br>A Döntõbizottság álláspontja szerint a 10% feletti alvállalkozókra, valamint a kérelmezõi nyilatkozatokban szereplõ "tudomásunk szerint" kifejezésekre vonatkozó ajánlatkérõi aggályoknak a jogvita elbírálásánál nincs relevanciájuk, hisz a fentebb részletezett hiányosságok már megalapozzák a kérelmezõ jelentkezésének érvénytelenségét. Ezt a döntõbizottsági álláspontot csak megerõsíti az az ajánlatkérõi nyilatkozat is, hogy e kifejezések csak bizonytalansági tényezõként merültek fel ajánlatkérõnél, mert a kifogásolt nyilatkozatokat nem tartotta egyértelmûnek.
<br>Arra is rámutat a Döntõbizottság, hogy a kérelmezõ részvételi jelentkezését a kifogásolt - 10% fölötti alvállalkozókra vonatkozó - nyilatkozat nem tette érvénytelenné. Az ajánlatkérõ feltételezései (melyek a késõbbi ajánlat tartalmára vonatkoznak) nem adnak arra alapot. Ha majd késõbb az ajánlatban valóban bármely ajánlattevõ egy korábban be nem jelentett 10% fölötti alvállalkozót szerepeltet, akkor az ajánlat érvényessége körében kell az ajánlatkérõnek a döntést meghoznia.
<br>A Kbt. 46. §-ra vonatkozó kérelmezõi nyilatkozat szövege az ajánlatkérõ szerint is megfelel a Kbt. rendelkezéseinek, a nyilatkozat bevezetõ sorait ítélte meg sajátos logikával az ajánlatkérõ.
<br>A Döntõbizottság szerint e nyilatkozat az arra jogosultaktól származik, a cégkivonat szerinti két igazgatósági tag jegyezte azt, akik nem magánemberként tettek nyilatkozatot, hanem a cég nevében (teljes jogkörrel), tehát nincs jelentõsége a kifogásolt fordulatnak. Az pedig csak ajánlatkérõi feltételezés, hogy két igazgatósági tag nem rendelkezik megfelelõ információval a cég ügyeit érintõen.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja szerint az alaptalan kérelmet elutasította.
<br>A költségek viselésérõl a Döntõbizottság a Kbt. 88. § (1) bekezdésének h) pontja alapján rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 1.
<br>
<br>Dr. Bíró László s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>