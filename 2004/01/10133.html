<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (10133)
</h2>
<br>
<br>3.Kf.27.108/2003/5.
<br>
<br>A Fõvárosi Ítélõtábla a Magánügyvédi Iroda (1042 Budapest, Árpád út 56. ügyintézõ: dr. Palkó József ügyvéd) által képviselt Vecsés Város Önkormányzata (2220 Vecsés, Szent István tér 1.) felperesnek a dr. Nagy László Gábor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat bírósági felülvizsgálata iránt indult perében - amely perbe a felperes pernyertessége érdekében a dr. Hajnal László ügyvéd (1075 Budapest, Rumbach S. u. 1.4.) által képviselt FÕBER Nemzetközi Ingatlanfejlesztõ és Mérnöki Rt. (1075 Budapest, Rumbach S. u. 14.) beavatkozott - a Fõvárosi Bíróság 2002. május 17. napján kelt 13.K.32.802/2001/10. számú ítélete ellen az alperes által 12. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõtokú bíróság ítéletének fellebbezésseri nem támadott részét nem érinti, a fellebbezéssel támadott részében megváltoztatja, és a felperes keresetét elutasítja.
<br>Kötelezi a felperest, hogy 1-5 napon belül fizessen meg az alperesnek 30 000 (harmincezer) forint együttes elsõ és másodfokú perköltséget.
<br>A feljegyzett kereseti és fellebbezési illetéket az állam viseli. Ez ellen az ítélet fellebbezésnek helye nincs.
<br>
<br>INDOKOLÁS
<br>
<br>
<br>A felperes a Közbeszerzési Értesítõ 2001. május 25-én megjelent 21. számában ajánlati felhívást tett közzé nyílt eljárás megindítására "Vecsés Nagyközség területén utcák szilárd burkolattal való ellátására a vonatkozó tervek szerint" tárgyban. Az ajánlati felhívás az elbírálás szempontját az összességében legelõnyösebb ajánlat elve alapján határozta meg, hat részszempontot nevesítve, meghatározva a hozzájuk tartozó súlyszámokat. Az értékelés során adható pontszámot az ajánlati kiírás részszempontonként 1-10-ig jelölte meg. A harmadik részszempont a kiírásban rögzítetten felüli többletvállalások (kötbér, garancia és szavatosság) szempontja volt, a hozzá tartozó súlyszám 4. Az ajánlattételi határidõben hat ajánlattevõ nyújtott be nyolc ajánlatot (egy-egy ajánlattevõ az ajánlati felhívás 14. pontja értelmében megengedett alternatív ajánlatot is tett). Vecsés Város Önkormányzatának képviselõ-testülete 144/2001. (VI. 19.) sz. határozatával hat ajánlattal kapcsolatban hozta meg az eljárást lezáró döntését, a két alternatív ajánlattal kapcsolatban nem rendelkezett. Az értékelt ajánlatok közül kettõt érvénytelennek minõsített, a STRABAG Építõ Kft. alapajánlatát nyertesnek hirdette ki, és vele a vállalkozási szerzõdést 2001. július 31-én megkötötte.
<br>A perben nem szereplõ Vakond Kft. ajánlattevõ jogorvoslati kérelmet terjesztett elõ, amelynek elbírálása során az alperes D/491/11/2002. számú - 2001. szeptember 6-án kelt - határozatában megállapította, hogy felperes megsértette a közbeszerzésekrõl szóló 1995. évi XL. törvény (a továbbiakban: Kbt.) 55. § (4) és (6) bekezdését és az 59. § (1) bekezdését, ezért vele szemben 6 millió forint bírságot szabott ki, ezt meghaladóan a jogorvoslati kérelmet elutasította. Indokolása szerint - többek között - jogsértõ volt a harmadik részszempont értékelésénél az ajánlatkérõ részérõl, hogy a részszempont címében három tartalmi elemet, álszempontot jelölt meg, ezzel szemben csak kettõt értékelt.
<br>A felperes pontosított keresetében a Kbt. 55. § (4) bekezdésére alapított jogsértés tényét nem vitatva, az alperes határozatának részbeni megváltoztatását és a bírság kiszabásának mellõzését kérte. Álláspontja szerint alapvetõ értékelési célja a beszerzés tárgya megfelelõ idõre és megfelelõ minõségben történõ elkészítésének biztosítása volt, és ez a cél érvényesült az ajánlati felhívás 13. b) pontjában megadott részszempontok között a kiírásban rögzítetten felüli többletvállalások körében megjelölt kötbér, garancia és szavatosság megnevezésû harmadik részszempont értékelésénél is. Ennek során a kötbér a megfelelõ határidõre történõ elkészülésre, a garancia és szavatosság a teljesítés minõségére adott biztosítékot, ezért kezelte az utóbbi kettõt a felperes együttesen. Erre figyelemmel jogszabálysértést az értékelés során nem követett el.
<br>Az elsõfokú bíróság a felperes keresetének részben helyt adva az alperes határozatát részben és akként változtatta meg, hogy a Kbt, 56. § (6) és 59. § (1) bekezdésének megsértésére vonatkozó részét törölte, és a felperest terhelõ bírság összegét kettõmillió forintra csökkentette. Ezt meghaladóan a keresetet elutasította. Elfogadta a felperes okfejtését a harmadik részszempont értékelésének célját illetõen, megállapította, hogy a garancia és a szavatosság egymáshoz szorosabban tartozó, kizárólag a megfelelõ minõségben való teljesítést célzó kötelezettségvállalást jelent. A három tartalmi elem egyenlõ súllyal való értékelése esetén a résszemponton belüli értékelés a minõséget biztosító kötelezettségvállalás irányába tolódna el, ezért a garancia és a szavatosság együttes értékelése nem kifogásolható. A felperes értékelését az elsõfokú bíróság megfelelõnek találta, megállapította, hogy a felperes az összességében legelõnyösebb ajánlatot benyújtó ajánlattevõt hirdette ki nyertesnek, így nem sértette meg a Kbt. 59. § (1) bekezdésében foglaltakat.
<br>Az ítélet ellen az alperes nyújtott be fellebbezést annak megváltoztatása és a felperes keresetének elutasítása iránt. Álláspontja szerint a Kbt. 55. § (4) bekezdésének a felperes által elismerten történt és az elsõfokú bíróság által is megállapított megszegése önmagában is megalapítja a Kbt. 55. § (6) bekezdésének sérelmét, mert a mellõzött ajánlatok tartalmi elemei befolyással lehettek volna az értékelésre. Megalapozatlannak tartotta az ítéletnek a harmadik részszempont értékelésére vonatkozó megállapításait, nézete szerint egyetlen tartalmi elem - a kötbér - önálló értékelése felborította a tartalmi elemek egyensúlyát, ezzel megvalósult a Kbt. 55. § (6) bekezdésének sérelme.
<br>A felperes és a felperesi beavatkozó ellenkérelmükben az elsõ fokú ítélet helybenhagyását kérték. Álláspontjuk szerint az elsõfokú bíróság mélyreható tényfeltárás eredményeként jutott helyes jogi következtetésére, és a bírság enyhítésére vonatkozó értékarányosítása is helytálló.
<br>A fellebbezés alapos.
<br>A Fõvárosi Ítélõtábla a fellebbezési kérelem és ellenkérelem korlátai között már csak annak vizsgálatára szorítkozott, hogy a felperes értékelése megfelelt-e a Kbt. 55. § (6) bekezdésében megfogalmazott azon törvényi követelménynek, mely szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az ajánlatkérõ az összességében legelõnyösebb ajánlatot kívánja választani, akkor az ajánlatoknak az elbírálás részszempontja szerinti tartalmi elemeit a felhívásban meghatározott ponthatárok között kell értékelnie, majd az így az egyes tartalmi elemekre adott értékelési pontszámot megszorozva a súlyszámmal, a szorzatokat ajánlatonként összeadva kell a nyertes ajánlattevõrõl határoznia. A felperes által elvégzett értékelés során sérült az ajánlatok elbírálásának fenti követelménye, mert - mint arra az alperes határozatában helyesen rámutatott - az értékelés nem az ajánlatok harmadik értékelési szempont szerinti tényleges tartalmi elemeit hasonlította össze az alszempontok alapján, hanem azokat egyelõre meg nem határozott összevonással csoportosította, ezzel eltorzítva az egyes tartalmi elemek részszemponton belüli arányát. A másodfokú bíróság nem osztotta az elsõfokú bíróság azon jogi álláspontját, hogy a többletvállalás elemeinek utólagos csoportosítását és összevont értékelését a harmadik részszempontban jutalmazni szándékolt megtelelõ idõben és megfelelõ minõségben való teljesítés indokolta. Az ajánlati felhívás a harmadik résszemponton belül három tartalmi elemet jelölt meg, az ajánlatkérõ ehhez képest utóbb sem a felhívásban, esetlegesen annak módosításaként, sem az ajánlati dokumentációban nem közölte az ajánlattevõkkel, hogy az ajánlatkérõ ebbõl kettõt összevontan kíván értékelni. Az ajánlati dokumentáció mellékletét képezõ vállalkozási szerzõdéstervezet egy pontban ugyan, de külön-külön megjelölve szabályozta a jótállási és a szavatossági kötelezettséget, amely ugyancsak a három tartalmai elem önálló értékelésére utalt. Ezzel szemben az értékelést tartalmazó képvi
<br>selõ-testületi jegyzõkönyvbõl megállapítható, hogy a tartalmi elemek közül a kötbér és a szavatosság került értékelésre. Az utóbbi vonatkozásában csupán a megnevezés utal szavatosságra, de annak tartalma a garanciára vonatkozott. A szavatosságról az ajánlatot benyújtó feleknek a szerzõdéstervezetben foglaltakon túl nincs nyilatkozata. A tartalmi elemek önálló megjelölése magában hordozza azt a kötelezettséget, hogy az értékelésnél is mindegyik elemmel foglalkozni kell. Azok utólagos összevonására és ekként történõ értékelésére nincs jogszabályi lehetõség, ezért helyesen hivatkozott arra az alperes, hogy a három tartalmi elembõl az egyik értékelése ténylegesen elmaradt, ezzel az alszempontok súlyozása és egymáshoz való aránya eltorzult, sérült a Kbt. 55. § (6) bekezdése.
<br>Mindezek alapján a Fõvárosi Ítélõtábla az elsõfokú bíróság ítéletét a polgári perrendtartásról szóló 1952. évi III. törvény (a továbbiakban: Pp.) 253. § (2) bekezdése alapján - az elsõ fokú ítélet fellebbezéssel nem támadott részét nem érintve megváltoztatta, és a felperes keresetét mint megalapozatlant elutasította.
<br>A pervesztes felperest a Pp. 78. § (1), (2), 79. § (1) bekezdése alapján kötelezte a pernyertes alperesnek járó együttes elsõ és másodfokú perköltség megfizetésére.
<br>A per tárgyi illetékfeljegyzési joga folytán le nem rótt kereseti és a fellebbezési illetéket az illetékekrõl szóló 1990. évi XCIII. törvény (továbbiakban: Itv.) 5. § (1) bekezdésének b) pontja értelmében a felperes személyes illetékmentessége folytán az állam viseli az Itv. 64. § folytán alkalmazandó 6/1986. (VI.26.) IM.r. 14. § alapján.
<br>
<br>Budapest, 2003. október 1. napján.
<br>
<br> Dr. Sára Katalin s. k.,	 Dr. Páldy Zsuzsanna s. k.,
<br>tanácselnök	elõadó bíró
<br>
<br>Dr. Szõke Mária s.k.
<br>bíró
<br>
<br>
<br><br></body></html>