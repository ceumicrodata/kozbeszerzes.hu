<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10131)
</h2>
<br>1024 Budapest, Margit krt. 85.
<br>Ikt.sz.: D.556/20/2003.
<br>
<br>Tárgy: az MKM Magyar Kábelmûvek Rt. jogorvoslati kérelme az ELMÛ Rt. és az ÉMÁSZ Rt. közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az MKM Magyar Kábelmûvek Rt. (1116 Budapest Barázda u. 38., képv.: dr. Német Károly ügyvéd) kérelmezõ jogorvoslati kérelmét - melyet a Mezei és Vancsura Ügyvédi Iroda által képviselt Budapesti Elektromos Mûvek Rt. (1132 Budapest, Váci út 72-74.) és az Észak-magyarországi Áramszolgáltató Rt. (3525 Miskolc, Dózsa György út 13.) ajánlatkérõk különbözõ feszültségszintû kábelek szállítása tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2003. augusztus 13-án megjelent számában a rendelkezõ részben megjelölt beszerzés céljából, felhívását augusztus 21-én módosította.
<br>A felhívás 3. a) pontja tartalmazta a különféle kábelek feszültségszintje megjelölését és a beszerzendõ mennyiséget ajánlatkérõnként. Az egyes feszültségszintû kábelekre részajánlatot lehetett tenni. Az egyik fajta feszültségszint a 0,6/1 kV-os kábel volt, az ELMÛ Rt. 226 km +/-30%, az ÉMÁSZ Rt. 175,5 km +/-30% mennyiséget kívánt ezekbõl beszerezni. A 11. a) pont a mûszaki alkalmasság igazolására elõírta a típusvizsgálati jegyzõkönyv csatolását.
<br>A 16. pont az egyéb információk között tartalmazta, hogy a Kbt. 59. § (2)-(5) bekezdéseiben foglaltak az ajánlati felhívás részét képezik.
<br>Az ajánlatok elbírálására a legalacsonyabb ellenszolgáltatás elbírálási szempontot választotta.
<br>Az ajánlati dokumentáció meghatározta a kábelek jellemzõit. A különbözõ szerkezetû, árnyékolású és burkolatú kábelek mûszaki és szerkezeti adatait az 1.2.1.1.-1.2.1.4. pontok rögzítették.
<br>Az l. sz. mellékletet az ajánlati ûrlapok képezték, amelyen a két ajánlatkérõ részére szállítandó kábelek megadott szerkezetû, érszámú és keresztmetszetû, elõírt kilométer mennyiségeit kellett az ajánlatban Ft/km-ben megadni.
<br>Az ajánlattételi határidõre, október 1-jére a 0,6/1 kV-os kábelek szállítására a Ballena Trade Kft., a Waskönig + Walter GmbH, a Johnsvill Kft., a Travill-ker Kft. és kérelmezõ nyújtott be ajánlatot.
<br>A bírálóbizottság megállapította, hogy a Bablena Trade Kft., a Travill-Ker Kft. és a kérelmezõ a megajánlott termékeikre vonatkozóan gazdasági kamara által kiállított származási bizonyítványt csatolt, ezért azok a Kbt. 59. § (2) bekezdés alapján egyenértékûnek tekinthetõk az 59. § (4) bekezdés és az (5) bekezdés a) és b) pontjai szerinti vizsgálatot követõen is.
<br>Az október 21-én tartott eredményhirdetésen ajánlatkérõk a 0,6/1 kV-os kábelek szállítására a Bablena Trade Kft. ajánlatát hirdették ki nyertesnek. A Waskönig + Walter GmbH és a Johnsvill Kft. ajánlatát érvénytelenné nyilvánították.
<br>Kérelmezõ október 27-én jogorvoslati kérelmet terjesztett elõ a Döntõbizottsághoz, kérelmét november 13-án kiegészítette. Sérelmezte, hogy ajánlatkérõ a Bablena Trade Kft. 0,6/1 kV-os kábelre tett ajánlata értékelésekor figyelembe vette a Kbt. 59. § (2) és (4) bekezdése szerinti egyenértékûségi szabályokat és ezáltal a Bablena Trade Kft. ajánlatát minõsítette nyertesnek. Elõadta, hogy ezen kábelekre megadott ára 640 459 250 Ft, a Bablena Trade Kft.-é 617 410 550 Ft, a Travill Kft.-é 630 845 500 Ft volt és tekintettel arra, hogy kérelmezõ és a kérelmezõ termékeit felajánló Travill-Ker Kft. magyar termékkel pályázott, a Kbt. 59. § (2) bekezdése alapján joggal számítottak arra, hogy a tendert a Travill-Ker fogja megnyerni.
<br>Ajánlatkérõk a Bablena Trade Kft. nyertességét azzal indokolták, hogy e cég is beadta a hazai minõsítéshez szükséges kamarai igazolást. Szóbeli információja szerint a Schwechati Kábelgyár termékével pályázó Bablena Trade Kft. azzal indokolta a preferenciára való jogosultságát, hogy a schewechati gyár a szükséges alapanyagot Magyarországról vásárolja.
<br>Álláspontja szerint a Bablena Trade által csatolt származási bizonyítvány megtévesztõ, valótlan tartalmú.
<br>Elõadta továbbá, hogy a Kbt. 59. § (2) bekezdése a preferenciára való jogosultságot akként fogalmazza meg, hogy legfeljebb 10%-os mértékû eltérés esetén azt az árra vonatkozó ajánlatot is egyenértékûnek kell tekinteni, amely alapján a belföldön foglalkoztatottak által elõállított érték az árubeszerzés tárgya értékének 50%-át meghaladja, és nem fogalmazza meg egyértelmûen azt, hogy a terméknek magyar származásúnak kell lennie.
<br>Az alkalmazandó jogszabály e tekintetben az 1995. évi C. tv., melynek vonatkozó rendelkezései egyértelmûen szabályozzák, mely termékek és milyen esetben számítanak honosnak, az egyes preferenciák igénybevétele szempontjából mit kell figyelembe venni. Ennek értelmében egyértelmû, hogy a Bablena-Trade által szállítani tervezett osztrák kábel nem tekinthetõ a preferencia igénybevételére jogosultnak.
<br>Valótlan egy olyan tartalmú állítás, hogy az osztrák kábelek értékének 50%-a belföldön elõállított érték, hiszen abban az esetben, ha valóban Magyarországról vásárolná az osztrák kábelgyár az alapanyagot, mivel azokat külföldrõl importálja az ország és ezen anyagok kábelgyártáshoz való elõkészítésének értéke legfeljebb 15-20%, így semmi esetre sem érhetik el a termék értékének 50%-át a kábelek árában.
<br>Vélekedése szerint a hazai munka értéke az 51%-ot még akkor sem érné el, ha a külföldi feldolgozó valamennyi alapanyagot Magyarországról importálja. Ugyanis mind az alumínium, mind a PVC alapanyagok jelentõs része külföldrõl kerül importálásra a magyar alapanyag-feldolgozóiparhoz, és ez az importhányad még a kizárólag hazainak tekinthetõ Alumínium Rt. vonatkozásában is 20% körül mozog. Ezek az importhányadok a többi szállító és feldolgozó vonatkozásában lényegesen nagyobbak. Tehát összegezve, a Bablena Trade Kft. által szállítandó termék esetében semmiképpen sem éri el a hazai munka aránya a preferencia igénylésére alapot adó mértéket.
<br>A Döntõbizottság a D.556/3/2003. számú határozatával a 0,6/1 kV-os kábelek szállítására vonatkozóan ideiglenes intézkedésként a szerzõdés megkötését megtiltotta.
<br>Ajánlatkérõ kérte a jogorvoslati kérelem elutasítását. Elõadta, hogy a nyertes (valamint a kérelmezõ és a Travill Kft.) által benyújtott, a gazdasági kamara által kiállított származási bizonyítványt el kellett fogadnia, mert ezek közokiratnak minõsülnek, így valódiságukat nem lehet kétségbe vonni.
<br>A Bablena Trade Kft. egyéb érdekelt észrevételében kérte a jogorvoslati kérelem elutasítását. Elõadta, hogy álláspontja szerint a Kbt. rendelkezései nem nyújtanak lehetõséget arra, hogy bárki vitassa és vizsgálat tárgyává tegye az illetékes kamarák által kiállított származási bizonyítvány valóságtartalmát. Felhívásra becsatolta a schwechati gyár nyilatkozatát, miszerint az "ELMÛ-ÉMÁSZ 6007/2003 sz. közbeszerzési pályázatában szereplõ, alábbi típusú és mennyiségû 0,6/1 kV-os kábelekben a Magyarországon foglalkoztatottak által elõállított érték az árubeszerzés tárgya értékének ötven százalékát meghaladja". A nyilatkozatban megjelölt típusú termékek a nyertes ajánlatában szerepelnek.
<br>A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban keletkezett dokumentumok alapján a következõket állapította meg:
<br>A Kbt. 59. § (2) bekezdése elõírja, hogy az ajánlatok elbírálása során legfeljebb tízszázalékos mértékû eltérés esetén egyenértékûnek kell tekinteni azt az árra vonatkozó ajánlatot, amely alapján a belföldön foglalkoztatottak által elõállított érték az árubeszerzés tárgya értékének 50%-át meghaladja. A (6) bekezdés alapján az árura vonatkozó tényt a gazdasági kamarák által kiállított származási bizonyítvánnyal kell igazolni.
<br>Az ajánlatok elbírálását az 55. § szabályozza. Az 55. § (6) bekezdése így rendelkezik: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdésében foglaltakat is érvényesíteni kell. Az az ajánlat az összességében legelõnyösebb, amelynek összpontszáma a legnagyobb, vagy amelyet az egyenértékû (azonos pontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni."
<br>A jelen jogvitára irányadóan itt idézett rendelkezés értelmezése alapján megállapítható, hogy az 59. § (2) bekezdésében rögzített egyenértékûségi szabályt csak az összességében legelõnyösebb ajánlat elbírálási szempont választása esetén kell ajánlatkérõnek alkalmaznia.
<br>Ezt alátámasztja, hogy a (6) bekezdés második mondatától kezdõdõ rendelkezésrész szövege végig kizárólag csak az összességében legelõnyösebb ajánlat elbírálási részszempontból történõ értékelésrõl szól. "Az értékelési folyamatban az 59. § (2)-(3) bekezdésében foglaltakat is érvényesíteni kell" mondatot "az az ajánlat az összességében legelõnyösebb" szövegrész követi. Az "összességében" szó az Kbt. 34. § (1) bekezdés b) pontja szerinti - az összességében legelõnyösebb ajánlat - elbírálási szempontból való értékeléshez, nem pedig a 34. § (1) bekezdés a) pontja szerinti "legalacsonyabb összegû ellenszolgáltatás" elbírálási részszempontból történõ értékeléshez kapcsolódó fogalom.
<br>A fenti megállapítás helytállóságát igazolja az is, hogy ha csak egy bírálati részszempont van - nevezetesen a "legalacsonyabb összegû ellenszolgáltatás" -, akkor az egyenértékûségi szabály alkalmazása az értékelés ellehetetlenüléséhez vezet. Ha az egyetlen bírálati részszempont alapján egyenértékûvé válnak az ajánlatok, akkor további részszempont nem lévén, ajánlatkérõ az egyenértékûségi szabály alapján nem tud dönteni az eljárásban való nyertesség kérdésében.
<br>Ajánlatkérõnek tehát a nyertes kiválasztásához csak az ajánlati árakat kell összehasonlítani.
<br>Az ajánlati árak alapján megállapítható, hogy a Bablena Trade Kft. ajánlati ára a legelõnyösebb ajánlatkérõ számára. Ezért ajánlatkérõ eljárást lezáró döntése helytálló még akkor is, ha erre nem helytálló értékelési folyamat eredményeként jutott.
<br>A Döntõbizottság megállapította, hogy ajánlatkérõ eljárást lezáró döntése nem jogsértõ, ezért a jogorvoslati kérelmet megalapozatlanság címén elutasította.
<br>A Döntõbizottság megjegyzi, hogy nem helytálló ajánlatkérõ és a Bablena Trade Kft. érvelése, miszerint a gazdasági kamarák közokiratnak minõsülõ származási bizonyítványában foglaltakat nem lehet kétségbe vonni.
<br>A Kbt. nem tartalmaz rendelkezést a közokirat tartalmának a Döntõbizottság általi vizsgálatára nézve. A Pp. 195. § (3) bekezdése viszont kimondja, "ellenbizonyításnak a közokirattal szemben is helye van, de csak annyiban, amennyiben azt a törvény ki nem zárja vagy nem korlátozza". Ilyen korlátozó rendelkezést törvény nem tartalmaz, tehát az ajánlat többi elemeivel való összevetés útján vizsgálható lett volna a nyertes által csatolt származási bizonyítvány annak eldöntése céljából, hogy a Kft. által ajánlott termék milyen mértékben tekinthetõ hazai elõállításúnak.
<br>A Döntõbizottság nem a nyertes által csatolt származási bizonyítványban foglaltak feltétel nélküli elfogadása, hanem a Döntõbizottságnak a Kbt. 59. § (2) bekezdése szerinti egyenértékûségi szabály értelmezését illetõen fentiekben kifejtett álláspontjára folytán utasította el a jogorvoslati kérelmet. Mivel az értelmezés szerint a legalacsonyabb összegû ellenszolgáltatás elbírálási szempont esetén az 59. § (2) bekezdése nem alkalmazható, így a jogvita eldöntése szempontjából irreleváns volt a nyertes származási bizonyítványának valóságtartalma.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § a) pontja szerint rendelkezett.
<br>A bírósági jogorvoslatot a 89. § (1) bekezdése biztosítja.
<br>A határozatot a bíróság elõtt keresettel támadták.
<br>
<br>Budapest, 2003. november 28.
<br>
<br> Dr. Csitkei Mária s. k. ,	 Ruthner Oszkár s. k.,
<br>közbeszerzési biztos	közbeszerzési biztos
<br>
<br>Dr. Tukacs László s. k. ,
<br>közbeszerzési biztos
<br>
<br>
<br><br></body></html>