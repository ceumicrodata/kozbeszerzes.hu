<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10045)
</h2>
<br>1024 Budapest, Margit krt. 85.
<br>Ikt.sz.: D.546/9/2003.
<br>
<br>Tárgy: az Inter-system Messeorganisation GmbH jogorvoslati kérelme a Magyar Turizmus Rt. közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az Inter-system Messeorganisation GmbH (Andauerstrasse A-7131 Halbturn. és az Interreklám Holding Kft. (1111 Budapest, Karinthy Frigyes u. 20.) kérelmezõk jogorvoslati kérelmét, melyet dr. Tasnádi Gábor ügyvéd (1111 Budapest, Kende u. 18.) által képviselt Magyar Turizmus Rt. (1012 Budapest, Vérmezõ út 4., továbbiakban: ajánlatkérõ) a 2004. és 2005. évben megrendezésre kerülõ külföldi idegenforgalmi kiállítások magyar standjának kulcsrakész kivitelezése, szervezése és üzemeltetése tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek nincs helye. A határozat bírósági felülvizsgálatát a határozat kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bíróságnak címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ a rendelkezõ részben megjelölt beszerzés tárgyában részvételi felhívást tett közzé hirdetmény közzétételével induló tárgyalásos eljárás lefolytatására a Közbeszerzési Értesítõ 2003. augusztus 13-án megjelent számában. A felhívást augusztus 21-én és szeptember 10-én módosította, szeptember 10-én és 17-én helyesbítette. A tárgyalásos eljárási forma alkalmazásának jogcíméül a Kbt. 70. § (1) bekezdés e) pontját jelölte meg. A teljesítés helyeit három csoportra osztva, csoportonként külön 2004. és külön 2005. évre megjelölte azokat az országokat, ahol a kiállításokat kívánja tartani, valamint meghatározta a kiállítások számát és a kiállítási területeket. Az I. csoportba tartozott Németország, a II. csoportba Írország, Anglia, Skandinávia, Csehország, Szlovákia, Olaszország, Ukrajna, Oroszország, Japán, a III. csoportba Spanyolország, Franciaország, Ausztria, Románia, Hollandia, Lengyelország, Budapest.
<br>Az egyes csoportokra részajánlatot lehetett tenni, többváltozatú ajánlat tétele is megengedett volt.
<br>A felhívás 8. pontja szerint az ajánlattevõk pénzügyi, gazdasági és mûszaki alkalmasságát a következõ adatokkal, tényekkel kellett igazolni:
<br>- az elõzõ 3 év (2000, 2001, 2002) legjelentõsebb külföldi kiállításszervezési, -kivitelezési és -üzemeltetési munkáinak szöveges és képekkel ellátott ismertetésével, különös tekintettel az idegenforgalmi jellegû kiállítások megszervezésére, megépítésére és üzemeltetésére vonatkozóan konkrét referenciajegyzékkel (kiállításonként az ellenszolgáltatás összegének, a teljesítés idejének, a stand nagyságának, a kiállítók számának és a szerzõdést kötõ másik fél megnevezésével együtt),
<br>- legalább 5 különbözõ, az ajánlatkérõtõl elkülönült személytõl származó referencialevéllel igazolt referencia külföldi kiállítások standjainak megszervezésére, kivitelezésére és üzemeltetésére vonatkozóan az elõzõ 3 évbõl (2000, 2001, 2002.),
<br>- azon - kizárólag a jelentkezõ vagy 10%-ot meghaladó mértékben igénybe venni kívánt alvállalkozója saját alkalmazásában lévõ - szakemberek megnevezésével és bemutatásával, akik a kiállítást szervezik, akik a helyszínen irányítják a kivitelezést, illetve akik felelõsséget vállalnak a stand üzemeltetéséért,
<br>- a 3. a) pont szerinti al- és felépítmény alkalmazni kívánt típusának és származási helyének ismertetése,
<br>- pénzintézeti igazolás a jelentkezõ fizetõképességérõl,
<br>- 2000., 2001., és 2002. évi mérleg és eredménykimutatás.
<br>A 9. a) pont szerint ajánlatkérõ a következõ szempontok figyelembevételével kívánta elbírálni a jelentkezõk alkalmasságát:
<br>- "az elmúlt 3 évben végzett külföldi kiállítás építési, szervezési és standüzemeltetési munkák,
<br>- referencialevelek,
<br>- a teljesítésbe bevonni kívánt, saját állományban lévõ, a helyszíni kivitelezést irányító, valamint a szervezésért és üzemeltetésért felelõs személyek,
<br>- az al- és felépítmény alkalmazni kívánt típusának és származási helyének ismertetése,
<br>- pénzintézeti nyilatkozat,
<br>- 2000., 2001, 2002. évi mérleg és eredménykimutatás."
<br>Ajánlatkérõ az ajánlattételre felhívandók keretszámát háromban határozta meg, elõzetesen nem hívott meg senkit az eljárásban való részvételre.
<br>Ajánlatkérõ lehetõséget biztosított hiánypótlásra.
<br>Az elbírálási szempont a legalacsonyabb összegû ellenszolgáltatás volt.
<br>A jelentkezési határidõig, október 6-ig a kérelmezõ, a Trifolium Hungary Kft., a Manír Kiállítás Kft., a Stúdió Nova Kft., az Interpress Kiállítások Kft., a Hungexpo Vásár és Reklám Rt. és a Syma + SD Kft. nyújtott bejelentkezést.
<br>A részvételi szakasz eredményhirdetésén, október 18-án ajánlatkérõ a kérelmezõ, a Hungexpo Vásár és Reklám Rt., a Manír Kiállítás Kft., a Syma + SD Kft. és az Interpress Kiállítások Kft. alkalmassá minõsítését hirdette ki, ajánlattételre a következõként hívta fel a jelentkezõket:
<br>I. részajánlat:
<br>- Hungexpo Vásár és Reklám Rt.
<br>- Manír Kiállítás Kft.
<br>- Syma + SD Kft.
<br>II. részajánlat:
<br>- Hungexpo Vásár és Reklám Rt.
<br>- Interpress Kiállítások Kft.
<br>- Manír Kiállítás Kft.
<br>III. részajánlat:
<br>- Hungexpo Vásár és Reklám Rt.
<br>- Intersystem Messeorganisation GmbH (kérelmezõ) - Syma + SD Kft.
<br>Kérelmezõ - teljeskörûen felhatalmazott alvállalkozójával, az Interreklám Holding Rt.-vel együttesen - október 22-én jogorvoslati kérelmet terjesztett elõ a Döntõbizottsághoz. Kérte a jogsértés megállapítását, ideiglenes intézkedéssel a közbeszerzési eljárás felfüggesztését, illetve annak lehetõvé tételét, hogy az eljárás második szakaszában csak a kritériumoknak megfelelõ jelentkezõk vehessenek részt.
<br>Elõadta, hogy a kiírásban nem szerepelt, hogy milyen speciális kritériumok alapján választja ki ajánlatkérõ az ajánlattételre felhívandó 3 jelentkezõt, azért értelemszerû, hogy a legkedvezõbb alkalmassági paraméterek összessége alapján kellett volna végeznie a kiválasztást, úgymint az éves forgalom nagysága, gyakorlat, mûszaki felszereltség stb. Ezzel szemben a referenciák száma volt az egyetlen kiválasztási szempont, ami elfogadhatatlan, mert ajánlatkérõ a kiírásban ezt nem közölte, összesen csak 5 db referenciát kért.
<br>Az elõírt 5 referencia helyett több mint 30 referenciát ismertetett, nem okozott volna gondot - pl. Németországra vonatkozóan - több referencia benyújtása, 2003-ban pl. az alvállalkozója szervezte a legtöbb németországi kiállítást ajánlatkérõ részére. Egyéb paramétereket illetõen pedig felülmúlta a többi jelentkezõt.
<br>Ajánlatkérõ észrevételeiben és a jogorvoslati eljárásban tartott tárgyaláson kérte a jogorvoslati kérelem elutasítását. Elõadta, hogy a Kbt. nem írja elõ, hogy a részvételi felhívásban meg kell határozni az ajánlattételre való kiválasztás szempontjait. Az ajánlattevõ érdekkörébe esik, hogy olyan jelentkezést nyújtson be, amelyik a lehetõ legalkalmasabb minõségét bizonyítja.
<br>Közölte, hogy a jelentkezések adatai alapján hozta meg az ajánlattételre felhívandókra vonatkozó döntését. A referenciák számát tartotta a legjellemzõbb adatnak a beszerzés tárgya szerinti szolgáltatás teljesítésére való alkalmasság megítéléséhez, ezért meghatározóan e szempont alapján végezte a kiválasztást.
<br>Miután négy jelentkezõ lett alkalmas és csak három volt a megállapított keretszám, az elmúlt 3 évben végzett munkák és referencialevelek száma alapján választotta ki a három csoportban való ajánlattételre meghívottakat.
<br>Az I. csoportba kérelmezõ nem fért be, mert németországi munkát nem ismertetett, csak 2 referencialevelet csatolt. Az e csoportba meghívottak közül a Syma Kft. 6 referenciát ismertetett, 3 referencialevelet csatolt, a Mahír Kft.-nél 16 és 6, a Hungexpo Kft.-nél 24 és 8 volt ezen adatok száma.
<br>A II. csoportban szereplõ országokra a kérelmezõ 3 és 1, a Mahír Kft. 12 és 9, a Hungexpo Rt. 11 és 2, az Interpress Kft. 6 és 6 volt a referenciamunkák, illetõleg a referencialevelek száma.
<br>A III. csoportra nézve kérelmezõt felhívta ajánlattélre.
<br>Elõadta, hogy figyelembe vette még a kiválasztásnál a teljesítésbe bevonni kívánt szakemberek számát is.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>A Kbt. a hirdetmény közzétételével induló tárgyalásos eljárásra a jogvitában eldöntendõ kérdésre vonatkozóan a következõket tartalmazza:
<br>63. § (3) bekezdés: "A részvételi szakaszt megindító részvételi felhívásban a 44. § (1)-(7) bekezdés alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére." 63. § (7) bekezdés: "A részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát."
<br>71/A. § (1) bekezdés: "A hirdetmény közzétételével induló tárgyalásos eljárásban az ajánlatkérõ már a hirdetményben megjelölheti azokat, akiket az eljárásban való részvételre meg kíván hívni, és a megjelöltek számát meghaladó keretszámot elõírva meghatározhatja a tárgyalásra meghívottak létszámát is. A keretszám nem lehet kisebb háromnál."
<br>71/A. § (2) bekezdés: "A hirdetményben megjelölteken kívül az eljárásban való részvételre mindazok jelentkezhetnek a hirdetmény alapján, akik alkalmasak a szerzõdés teljesítésére. A tárgyalásra az elõírt keretszámnak megfelelõ számú - a részvételi felhívásban meghatározott alkalmassági szempontok alapján kiválasztott - ajánlattevõt kell egyidejûleg, közvetlenül, írásban meghívni, amennyiben ezt az alkalmasnak minõsített ajánlattevõk száma lehetõvé teszi."
<br>A Döntõbizottság a 71/A. § (2) bekezdése szerinti rendelkezésbõl kiindulva megvizsgálta, hogy az alkalmasnak minõsített ajánlattevõk közül a csoportonkénti 3-3 keretszám szerinti ajánlattevõ kiválasztása helytálló volt-e.
<br>Ajánlatkérõ a 9. a) pontban határozta meg, hogy milyen szempontokat fog vizsgálni az alkalmasság vizsgálatánál, ezen szempontok képezik tehát a kiválasztás alapját.
<br>Az elsõ szempont és második szempont tekintetében a Döntõbizottság megállapította, hogy ajánlatkérõ az I. és II. területi csoportra legnagyobb számban elvégzett munkát ismertetõ, illetõleg legnagyobb számú referencialevelet csatoló jelentkezõket hívta fel ajánlattételre. A harmadik alkalmassági szempontból való vizsgálatot illetõen megállapítható, hogy az Interpress Kft. 28 fõ, a Hungexpo Rt. 16 fõ, a kérelmezõ 12 fõ, a Mahír Kft. 11 fõ, a Syma Kft. 11 fõ szakembert mutatott be.
<br>Ebben a tekintetben a kérelmezõ ugyan minimális mértékben meghaladta a Mahír Kft.-t és a Syma Kft.-t, de a referenciamunkák és a referencialeveleknél ezen jelentkezõk javára mutatkozó elõnyt ezzel nem tudta kompenzálni.
<br>A következõ két alkalmassági szempont adatai nem alkalmasak a kiválasztásra, mert nincs bennük olyan mérõszám, ami ebben a tekintetben az összehasonlítás tárgyát képezhette volna. Az alkalmasság vizsgálatának hatodik szempontja szerinti mérleg és eredménykimutatás adatai ugyan általában összehasonlíthatók, de a kérelmezõ mérlege - annak tagolásánál fogva - nem alkalmas arra, hogy a többi jelentkezõ mérlegadataival összevethetõ legyen.
<br>A Döntõbizottság rámutat arra, hogy a Kbt. 71/A. §-a fent hivatkozott rendelkezései nem határoznak meg (az ajánlatok értékeléséhez hasonló) egzakt módszert a kiválasztásra nézve, a (2) bekezdés tartalmaz mindössze annyi eligazítást, hogy "az alkalmassági szempontok alapján kiválasztott" ajánlattevõt kell meghívni.
<br>A szabályozatlanság ellenére azonban vizsgálni kell, hogy az ajánlatkérõ az általa alkalmazott kiválasztási móddal nem sértett-e alapelvi rendelkezést.
<br>Ajánlatkérõ egyenlõ esélyt adott mindegyik jelentkezõnek arra, hogy a referenciamunkák és a referencialevelek ismertetésekor magát a lehetõ "legjobb színben" tüntesse fel. A kiválasztott módszert ismertette, tehát a nyilvánosság alapelvét sem sértette meg. Az eljárás tisztaságának megsértésére kérelmezõ nem hivatkozott, erre nézve kétség nem merült fel.
<br>Kérelmezõnek módja lett volna arra, hogy ismertesse a kérelmében hivatkozott referenciákat is, ennek elmaradása ajánlatkérõ rovására nem írható.
<br>A Döntõbizottság megállapította, hogy ajánlatkérõ helytállóan végezte az egyes területi csoportokra az ajánlattevõk kiválasztását, ezért a jogorvoslati kérelmet elutasította.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a) pontja szerint rendelkezett. A bírósági jogorvoslatot a 89. § (1) bekezdése biztosítja.
<br>A határozatot a bíróság elõtt keresettel támadták.
<br>
<br>Budapest, 2003. november 20.
<br>
<br>Dr. Csitkei Mária s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>