<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10285)
</h2>
<br>Budapest, Margit krt. 85.
<br>Ikt.sz.: D.542/10/2003.
<br>
<br>Tárgy: a Dunaferr Rt. I. r., az EMA-POWER Kft. II. r. és a Dunaferr Energiaszolgáltató Kft. III. r. kérelmezõk jogorvoslati kérelme Dunaújváros Megyei Jogú Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot
<br>
<br>A Döntõbizottság a Dunaferr Rt. (2400 Dunaújváros, Vasmû tér 1-3. a továbbiakban: I. r. kérelmezõ) az EMA-POWER Kft. (2400 Dunaújváros, Vasmû tér 1-3. a továbbiakban: II. r. kérelmezõ) és a Dunaferr Energiaszolgáltató Kft. (2400 Dunaújváros, Vasmû tér 1-3. a továbbiakban: III. r. kérelmezõ) - mindhárom kérelmezõt képviseli: dr. Nagy Péter ügyvéd 2400 Dunaújváros, Vasmû tér 1-3.) - jogorvoslati kérelmét, melyet a Dunaújváros Megyei Jogú Város Önkormányzata (2400 Dunaújváros, Városház tér 1., a továbbiakban: ajánlatkérõ) "az Önkormányzat által a városi távhõ- és melegvízszolgáltatáshoz szükséges alapanyag szállítása" tárgyú eljárása ellen nyújtott be, elutasítja.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a beszerzési eljárás iratai és a felek nyilatkozatai alapján az alábbi tényállást állapította meg.
<br>Dunaújvárosban a Dunaújvárosi Víz-Csatorna és Hõszolgáltató Kft. (továbbiakban: DVCSH Kft.) biztosítja a fogyasztók részére a hõszolgáltatást, illetve a távfûtést.
<br>1998. június 12-én a DUNAQUA-TIERM Rt. - jogutódja 2000. december 1. napjától a DVG Dunaújvárosi Vagyonkezelõ Rt. - üzemeltetési és vállalkozási szerzõdést kötött az ALFA-NOVA Kft., S'IGMA-NOVA Kft. és az EGANOVA Kft. alkotta konzorciummal, továbbá a Dunaújvárosi Hõszolgáltató Kft.-vel. E szerzõdésben 25 éves határozott idõtartamra az üzemeltetésbe adó tulajdonában lévõ távhõellátó közmûvek mûködtetésének, az üzemeltetõi tevékenység gyakorlását átengedte az üzemeltetésbe vevõk részére. Szintén 1998. június 12-én megállapodást kötött Dunaújváros Megyei Jogú Város Önkormányzata, a DUNAQUA-THERM Rt. mint üzemeltetésbe adók és Dunaújvárosi Hõszolgáltató Kft. mint üzemeltetésbe vevõ. A megállapodás 1. pontjában rögzítették, hogy az 1996. januárjában kiírt, Dunaújváros Megyei Jogú Város távhõrendszerei üzemeltetését és fejlesztését célzó pályázatot az ALFA-NOVA Kft., S'IGMA-NOVA Kft. és az EGA-NOVA Kft. konzorcium nyerte el, melyet követõen tõkeemeléssel a Dunaújváros Hõszolgáltató Kft. többségi tulajdonosa lett.
<br>A 2. pontban megállapították a szerzõdõ felek, hogy a városi távhõrendszerek összes hõigényét kielégítõ hõmennyiség a Dunaferr Energiaszolgáltató Kft.-tõl vásárolt, saját hõtermelésre a városban lehetõség nincs. A megállapodás további pontjaiban kitértek arra a felek, hogy megismerték és tudomásul vették a DOP ajánlatát városi önálló hõforrások létesítésére, melynek elsõdlegességet biztosítanak. A megállapodás 6. pontjában kikötésre került, hogy "önálló városi hõforrások tervezését, telepítése elõkészítését és építését üzemeltetésbe vevõ csak üzemeltetésbe adók (elsõsorban Dunaújváros Megyei Jogú Város Közgyûlése) ezirányú döntése alapján kezdheti meg, illetve végezheti." A 7. pontban meghatározták, hogy az üzemeltetésbe vevõ mely esetekben tehet javaslatot önálló városi hõforrások telepítésére. Két feltételt állapítottak meg, az egyik, hogy az erõmûvi hõellátási biztonság jelentõs mértékben leromoljon, veszélyeztesse a vonatkozó jogszabályokban elõírt szolgáltatási minõséget, azon keresztül a távhõszolgáltató gazdálkodását.
<br>Másik feltételként azt kötötték ki, hogy az önkormányzat közgyûlése - az erõmûvi díjak megállapítója - az ár megállapításával nem okozhat veszteséget a tárgyi gazdálkodószervezetnek. E körben rögzítésre került az is, hogy alacsony hatékonyságú erõmûvi hõtermelés mellett igen jelentõsen megnõhetnek a városi távhõszolgáltatás bázisát adó erõmûvi díjak, a rossz hatékonyságú erõmûvi hõtermelés városi távhõfogyasztók számára aránytalanul magas díjterheket eredményez.
<br>A szerzõdõ felek a 8. pontban kikötötték azt is, hogy az elõterjesztést követõen csak akkor hozható önálló városi hõforrások telepítésére döntés, ha annak eredményeként a városi távhõszolgáltatási díjak minimálisan 5%-kal csökkenek.
<br>A szerzõdés 9. pontjában elõírásra került, hogy önálló hõforrások telepítése összes költségének fedezése az üzemeltetésbe vevõket terheli, az üzemeltetésbe adókra a földterület díjtalan biztosításán túlmenõen semminemû finanszírozási kötelezettséget nem jelenthet.
<br>Megállapodtak abban is a felek, hogy amennyiben az üzemeltetési vállalkozási szerzõdés, melyet 25 éves határozott idõtartamra kötöttek, idõ elõtt megszüntetésre kerül, akkor ez a megállapodás érvényét veszti.
<br>A DVCSH Kft. a Dunaferr Energiaszolgáltató Kft.-vel kötött energiaszolgáltatási szerzõdést, a 2003. évre vonatkozó energia szolgáltatási szerzõdés tervezetét 2003 januárjában már elkészítették, azonban véleményeltéréssel csak 2003. június 17-én írta alá a DVCSH Kft.
<br>A megkötött szerzõdés 19. pontja szerint a szerzõdést határozott idõre 2003. január 1-jétõl, december 31-ig terjedõ idõtartamra kötötték a felek azzal, hogy amennyiben új szerzõdés 2004. január 1-jéig nem jön létre, akkor ezen szerzõdéses feltételeket kell 2004. január 1. napjától - a felek külön megállapodás alapján meghatározott díjakkal és a fogyasztó által igényelt teljesítménylekötési mértékekkel együtt - alkalmazni az új szerzõdés létrejöttéig.
<br>A DVCSH Kft. 2003. május 9-én kereste meg városi gázmotoros fûtõerõmû létesítése céljából Dunaújváros Megyei Jogú Város polgármesterét. Levelében egyrészt elõadta, hogy a jelenlegi hõtermelõvel az Energiaszolgáltató Kft.-vel nem sikerült hosszú távú együttmûködési megállapodást kötni (legalább 5 éves) a szolgáltatás biztosítására. Az önálló hõforrások, városi fûtõerõmûvek telepítése tárgyában folytatott tárgyalások azonban sikeresnek értékelhetõek. A helyi kórházban végzett fejlesztést követõen annak folytatásaként megalapozott az I. sz. hõelosztó területén (II. ütemben) önálló fûtõerõmû létesítése. A kórházban és a I. sz. hõelosztóban telepítendõ fûtõerõmûvek együttes hõteljesítménye elegendõ a város jelenlegi és késõbbiekben várható távfûtési hõigénye megközelítõleg 50%-a ellátásához az Energiaszolgáltató Kft. által jelenleg biztosított költségszint alatt. Kérte Dunaújváros Megyei Jogú Város Közgyûlésének hozzájárulását ahhoz, hogy Dunaújváros, Építõk útja 1. szám alatt a 322/2. és 322/3. hrsz. ingatlanokon gázmotoros fûtõerõmûvet telepítsen megfelelõ pénzügyi háttérrel rendelkezõ szakmai befektetõ bevonásával. Tájékoztatójában ismertette, hogy az I. sz. hõelosztó területén telepítendõ gázmotoros fûtõerõmû a finanszírozó bankcsoport, illetve szakmai befektetõ tulajdonában marad a hõszolgáltatási szerzõdésben meghatározott idõpontig, azt követõen a fûtõerõmû a DVCSH Kft. tulajdonába kerül, melyet a DVCSH Kft. az üzemeltetési idõszak lejártakor 2023. június 30-án az önkormányzat, illetve a DVG Rt. mint üzemeltetésbe adó tulajdonába ad.
<br>Dunaújváros Megyei Jogú Város Polgármesteri Hivatala Városgazdálkodási Irodája a 2003. május 26-án kelt levelében a Dunaferr Rt. véleményét kérte a DVCSH Kft. által benyújtott elõterjesztésrõl, kérelemrõl. Megküldte számára a kft. levelét, mellékletekkel együtt. Kérte 2003. június 7-ig a Dunaferr Rt. álláspontjának a közlését és tájékoztatást adott arról, hogy további szervezeteket is megkeresett, majd ezt követõen a közgyûlés elé terjeszti a kérdést.
<br>A Dunaferr Energiaszolgáltató Rt., az EMA-POWER Kft. és a Dunaferr Dunai Vasmû Rt. a 2003. június 4-én kelt válaszlevelében egyrészt ismertette a felek korábbi együttmûködését, majd rámutatott arra, hogy az 1998. június 12-én kötött megállapodás 7. pontjában meghatározott feltételek a javaslat elõterjesztésére nem állnak fenn, így nincs létjogosultsága egy önálló városi távfûtõmûrõl szóló vizsgálatnak. A tervezet szerinti részekre szakított termelés növelné az árakat és egyébként is alkalmatlan az összehasonlításra, illetve a döntéshozatalra. Szükségesnek ítélte elõzetes környezeti hatástanulmány elkészítését: a légszennyezés, a vízszennyezés, a zajterhelés és a hulladékképzõdés vizsgálatára. Kifejezésre juttatta, hogy az EMA-POWER Kft., a Dunaferr Energiaszolgáltató Kft. és a Dunaferr Rt., a tulajdonosok a jelenlegi távhõellátási rendszer fenntartásában, a fogyasztók igény szerinti ellátásában érdekeltek, ezért jelentõs fejlesztéseket és beruházásokat végeznek a saját rendszereikben, amennyiben számíthatnak az erõmû városi szintû teljes hõellátására és létrejön egy hosszú távú legalább 10 éves kötelezettségvállalás. A Dunaferr Rt., az EMA-POWER Kft. és az Energiaszolgáltató Kft. 2003. június 19-én további szakértõi elemzéseket és javaslatokat terjesztett a tervezett városi gázmotoros fûtõerõmûrõl és annak hatásairól a városgazdálkodási iroda elé.
<br>2003. augusztus 19-én - az EMA-POWER Kft. kezdeményezésére - megbeszélést tartott Dunaújváros Megyei Jogú Város Önkormányzatának képviselõje, az EMA-POWER Kft., az Energiaszolgáltató Kft. és a Hõszolgáltató Kft. hosszú távú hõszolgáltatási szerzõdés megkötése tárgyában, melyen részt vett a Magyar Energia Hivatal képviselõje is. A megbeszélésrõl az EMA-POWER Kft. emlékeztetõt készített, ezt követõen sem került sor hosszú távú hõszolgáltatói szerzõdés megkötésére a felek között.
<br>Dunaújváros Megyei Jogú Város Közgyûlése 2003. szeptember 25-én hozta meg a 272/2003. (IX. 25.) határozatát.
<br>A határozat 1. pontjában rögzítették, hogy a közgyûlés a Dunaferr Rt. privatizációja elõtt a biztonságos, hosszú távú távhõszolgáltatás nyújtására mûszaki megoldást keres. A 2. pontban foglaltak szerint: "a jelenleg ismert mûszaki megoldások alapján és a gazdasági realitásokat szem elõtt tartva a közgyûlés a Dunaferr Rt., EMA-POWER Kft., valamint a Dunaferr Energiaszolgáltató Kft. által nyújtott megoldás és a DVCSH Kft. által nyújtott megoldás közül választ." A közgyûlés a mûszaki megoldások ajánlati összehasonlítására munkacsoportot alakított. A határozat 4. pontjában kijelölték a munkacsoport vezetõjét és tagjait. Meghatározták, hogy a munkacsoport álláspontját testületileg alakítja ki és a 2. pontban megjelölt társaságokkal a tárgyalásokat testületileg folytatja le. Elõ írták, hogy a munkacsoport a 2003. október 9-i közgyûlésre terjessze elõ megoldási javaslatát.
<br>2003. szeptember 26-án a munkacsoport tagjai megtárgyalták a fenti közgyûlési határozatot és azt értelmezték. Egyhangúlag elfogadták az ajánlatkérési felhívást a Dunaferr Energiaszolgáltató Kft. részére és azt egyben megküldték az EMAPOWER Kft. és a Dunaferr Rt. részére is.
<br>A felhívás bevezetõ részében rögzítették, hogy mivel a Dunaferr Rt. a közeljövõben privatizálásra kerül és a városi távhõrendszerek mûködtetéséhez szükséges alapanyagot a Dunaferr Rt. 100%-os tulajdonában álló Dunaferr Energiaszolgáltató Kft. biztosítja, a városi távhõ- és melegvíz-szolgáltatás hosszú távú ellátásának biztonságos megoldására a közgyûlés megoldást keres. Ismertették, hogy 2003 nyarán a DVCSH Kft. városi gázmotoros erõmû építésére kért az önkormányzattól elvi támogatást. Közölték, hogy az elvi támogatást a közgyûlés még nem biztosította, mert a munkacsoportjukon keresztül kívánja "megversenyeztetni" az alapanyag-szállítás lehetõségét. Erre tekintettel: "fentiek alapján ajánlatot kérünk önöktõl a következõ tartalommal". Az ajánlat elkészítését 2023. december 31-ig terjedõ idõtartamra kérték, a 2003. szeptember 30-i hatósági földgázárra alapítva mindenkor alkalmazható standard képlet elkészítése mellett. Kérték bemutatni a szerzõdéskötési jogosultságot igazoló dokumentumokat, az energiaellátásra vonatkozó egyéb megállapodásokat, a szolgáltatás nyújtására vonatkozó garanciális hátteret. A felhívás 6. pontjában az alábbiakat rögzítették: "amennyiben ajánlatukat közgyûlésünk támogatja, úgy a Dunaferr Energiaszolgáltató Kft. esetén a DVCSH Kft.-vel a szerzõdéskötési kötelezettséget vállalni szükséges. Amennyiben a DVCSH Kft. ajánlatát fogadja el a közgyûlés, úgy a Kft.-nek Dunaújváros Megyei Jogú Várossal kell szerzõdnie." Az ajánlat megtételére a határidõt 2003. október 1-jében határozták meg.
<br>A Dunaferr Rt., az EMA-POWER Kft. és a Dunaferr Energiaszolgáltató Kft. 2003. szeptember 30-án tájékoztatást kért a munkacsoport vezetõjétõl. Kérte, hogy a versenyeztetés során a versenyzõk elé ugyanaz a cél legyen kitûzve a hosszú távú beszállítás a DVCSH Kft. felé, mert jelenleg úgy tûnik, hogy a másik résztvevõ felé nem azonos az elvárás. Kilenc pontba foglalva konkrét adatok és ajánlatkérõi elvárások közlését kérte a felhívással, illetve a benyújtandó ajánlattal kapcsolatban.
<br>A második oldalon kifejtette, hogy "a jelenlegi eljárás minden bizonnyal közbeszerzési eljárásnak minõsül - azaz nyíltnak és átláthatónak kell lennie -, kérjük szíveskedjenek megadni az értékelési szempontokat is." Több szempont megjelölése mellett kérte azok százalékos súlyarányának, illetve elõnyösségének a közlését.
<br>A munkacsoport helyettes vezetõje a 2003. október l-jei levelében adott választ. Ebben ismertette, hogy a bekért ajánlatoknak a DVCSH Kft. felé történõ beszállításra kell vonatkozni, annak ellenére, hogy a DVCSH Kft. saját beruházásban valósítaná meg a gázmotoros erõmûvet, mivel a városi távfûtõ rendszerbe történõ beszállításig ugyanolyan külön hõtermelõként értelmezhetjük õket is.
<br>A tájékoztatás 2-6. pontjában a feltett kérdésekre adott választ. A 7. pontban rögzítette a szerzõdéskötés kezdési idõpontjaként 2004. január 1-jét. A benyújtott ajánlatok értékelése vonatkozásában közölte, hogy azokat a munkacsoport együttesen értelmezi, döntéseiben csak és kizárólag a város hosszú távú érdekeit tartja szem elõtt. Rögzítette az általa legfontosabbnak minõsített kritériumokat (pl. megajánlott ár, szolgáltatási biztonság), majd közölte azt is, hogy a többi szempont is az értékelés tárgya, az egyéb elõnyök is mérlegelésre kerülnek. Az ajánlatok benyújtásának idõpontját 2003. október 3-ra módosította.
<br>A 2003. október 3-i határidõre mindkét ajánlattételre felkért társaság, illetve társasági csoport benyújtotta az ajánlatát. A kérelmezõk ajánlatának címe "Dunaújváros távhõszolgáltató rendszerei hõenergiával való hosszú távú ellátására."
<br>A kérelmezõk ajánlatuk elõzményekre vonatkozó részében rögzítették, hogy fenntartják az ajánlatkérõ bizottság jogosultságával, az ajánlatkérés módjával kapcsolatos eljárásjogi és törvényességi aggályaikat. Kifejtették továbbá, hogy csak a másik féltõl azonos tartalmú, azonos feltételû ajánlatkérés fogadható el. Ajánlatukban rámutattak annak szükségességére is, hogy a versenytárs is rendelkezzen termelõi engedéllyel.
<br>A kérelmezõk 2023-ig tették meg ajánlatukat, melyben közölték, hogy miután nem ismert az ajánlatok kiértékelésének szempontja, ezért kérik ajánlatuknak az árra vonatkozó részét egy versenytárgyalás kiinduló adatának tekinteni, hogy a nyílt verseny során mód legyen az árverseny lefolytatására. Kifejezésre juttatták, hogy az ajánlatok bontása történjen meg nyilvános körülmények között, az ajánlatban szereplõ árak közlésre kerüljenek annak érdekében, hogy nemzetközi elvárásoknak és elõírásoknak megfelelés biztosítható legyen.
<br>A DVCSH Kft., városi gázmotoros fûtõerõmûvek létesítésére nyújtotta be az ajánlatát, melyben a város közigazgatási területén létesítendõ három kapcsolt hõ- és villamosenergia termelést megvalósító fûtõerõmûbõl való hosszú távú fûtési és használatimelegvíz-igény kielégítését vállalta. Közölte a beruházás számított összes költségét azzal, hogy a finanszírozásra a megalapozott pénzügyi háttérrel rendelkezõ szakmai befektetõk bevonása nyújt alapot.
<br>Rögzítette, hogy az új gázmotoros fûtõerõmûvek üzemeltetését, karbantartását saját költségén a bankcsoport, illetõleg a szakmai befektetõ végzi, és vállalják egyszeri vagyonbérleti, illetve szerzõdéskiegészítési díj megfizetését Dunaújváros Megyei Jogú Város Önkormányzata részére. Ismertették, hogy az új városi fûtõerõmûben történõ teljes körû távhõtermelés esetén milyen nagyságrendben, illetõleg konkrétan milyen éves összegben csökkenne a fogyasztók terhelése.
<br>2003. október 3-án került sor az ajánlatok bontására a munkacsoport által. A jegyzõkönyvbe foglalták a kérelmezõk kérésére, hogy megítélésük szerint a pályáztatás és az elbírálás a Kbt. hatálya alá tartozik. A kérelmezõk ismertették továbbá, hogy közös ajánlatokat nyújtottak be, tekintettel arra, hogy a hõ nagy részét az EMA-POWER Kft. termeli, kisebb részét a Dunaferr Rt. és az egészet koordinálja a Dunaferr Energiaszolgáltató Kft., amelynek van jelenleg is érvényes szerzõdése a DVCSH Kft.-vel.
<br>Megállapítást nyert, hogy a DVCSH Kft. ajánlata nyitott a bontás pillanatában a munkacsoport három tagja kézjegyével látta el.
<br>Az önkormányzat gazdasági bizottsága 2003. október 8-án tárgyalta az elõterjesztést, melyen részt vettek az ajánlattételre felkért cégek képviselõi is. Az elkészített változatok egyike sem kapott többséget, így a gazdasági bizottság elnöke megállapította, hogy a kérdésben a közgyûlés foglal majd állást.
<br>Dunaújváros Megyei Jogú Város Közgyûlése a 2003. október 9-i zárt ülésén tárgyalta meg a kérdést, amelyen meghozta a 305/2003. (X. 9.) számú határozatát. Ebben az 1998. június 12-i megállapodásra hivatkozással "elvi hozzájárulását adja, hogy a Dunaújvárosi Víz-, Csatorna- és Hõszolgáltató Kft. önálló városi hõellátás biztosítását célzó városi gázmotoros fûtõerõmûveket telepítsen a városi hõigényre való tekintettel."
<br>A kérelmezõk 2003. október 18-án adták postára a jogorvoslati kérelmüket, mely a Döntõbizottsághoz 2003. október 21-én érkezett meg, és a jogorvoslati eljárást a Döntõbizottság ugyanezen a napon meg is indította.
<br>A kérelmezõk jogorvoslati kérelmüket a tárgyaláson pontosították. Elsõdleges jogorvoslati kérelmük arra vonatkozott, hogy a kérelmezett közbeszerzési eljárás mellõzésével folytatta le a beszerzési eljárását, és erre tekintettel kérték a kérelmezett 2003. október 9-én hozott közgyûlési határozata megsemmisítését. Álláspontjuk szerint a kérelmezett a Kbt. 1. § a) pontja alapján a Kbt. hatálya alá tartozik.
<br>A beszerzés tárgya a melegvíz- és távhõszolgáltatáshoz szükséges hõenergia-beszállítására szerzõdéskötés, amely a Kbt. 7. § (1) bekezdése alapján árubeszerzés vagy a Kbt. 9. § (1) bekezdése alapján szolgáltatás. Megítélésük szerint amennyiben a Ptk. 94. § (2) bekezdése során alkalmazott analógiát felhasználva a hõenergiát dolognak tekintjük, abban az esetben árubeszerzésnek minõsül a kérelmezett viszterhes szerzõdés alapján történõ hõenergia vásárlása. Míg ha a hõenergiát nem forgalomképes, nem birtokba vehetõ dolognak minõsítjük, akkor mint a városi távhõ- és melegvíz-szolgáltatás alapanyagának a szállítását, azt szolgáltatásnak kell minõsíteni a Kbt. 9. § (1) bekezdése alapján. A beszerzési érték egy évre számítottan a teljes hõellátás biztosítása esetén meghaladja az 1 milliárd forintot, így a közbeszerzési értékhatár felett van.
<br>Elõadásuk szerint a kérelmezett nem járt el jogszerûen akkor, amikor az 1998. június 12-i megállapodásban meghatározott feltételek fenn nem állása ellenére lehetõvé tette javaslat elõterjesztését új távfûtõ erõmûvek létesítésére, majd ezt követõen e javaslat tárgyalását is. E vonatkozásban jogfenntartó nyilatkozatokat tettek tekintettel arra, hogy e szerzõdéses kötelezettségek megítélése nem tartozik a Döntõbizottság hatáskörébe. Úgyszintén jogfenntartó nyilatkozatokat tettek a vonatkozásban, hogy a kérelmezett a szükséges egyeztetési eljárásokat a szakmai, illetve egyéb érdek-képviseleti szervekkel lefolytatta-e. A kérelmezõk hangsúlyozták, hogy álláspontjuk szerint a kérelmezett részérõl ajánlatkérés történt. Ezt a 2003. szeptember 26-i ajánlatkérésre felhívó levél rendelkezései megalapozzák. Ebben kifejezetten ajánlatot kértek tõlük, méghozzá 2023. december 31-ig terjedõ idõtartamra a 6. pontban elõírták szerzõdéskötési kötelezettség vállalását. Erre tekintettel nem fogadható el elvi hozzájárulás kérésére való hivatkozás a kérelmezett részérõl. Az ajánlatokat a felhívás alapján benyújtották, azokat megvizsgálva, arra alapítottan hozta meg a döntését a kérelmezett. Ez szintén nem elvi jellegre utal. Az is megkérdõjelezi az elvi jelleget, hogy e hozzájárulás megadását követõen elhárult minden elvi akadály az elõl, hogy önálló városi fûtõerõmû létesüljön Dunaújvárosban.
<br>A kérelmezõk a lefolytatott eljárás vonatkozásában kifogásolták, hogy a kérelmezett megsértette a Kbt. 34. §-át, amikor nem rögzítette az elbírálási szempontokat, illetve amennyiben az összességében legelõnyösebb ajánlatot kívánta választani a részszempontokat, a súlyszámokat és az értékelés módszerét, a ponthatárokat.
<br>Sérelmezték azt is, hogy a DVCSH Kft. meghívást kapott a pályázatra, mivel nem alkalmas a részvételre. A beszerzés tárgya hõenergia beszállítása, ezt csak hõtermelõi létesítménnyel és hõtermelõi engedéllyel rendelkezõ cég képes teljesíteni, így mivel ezekkel nem rendelkezik a DVCSH Kft., tõle ajánlatot sem lehetett volna kérni. E körben arra is hivatkoztak, hogy ilyen megítélés mellett bármely más "ajánlattevõtõl" kérhetett volna ajánlatot a kérelmezett. Kifogásolták, hogy a kérelmezett a Kbt. 65. § (2) bekezdését is megszegte, mert elmulasztotta a 8. sz. mellékletben meghatározott minta szerinti hirdetmény közzétételét. A kérelmezett eljárása sérti a Kbt. 24. § (1) bekezdését is, mert nem biztosította a verseny tisztaságát.
<br>A kérelmezõk kifejtették, hogy érdemben sem tartják helyesnek a kérelmezett döntését, az általuk nyújtott ajánlat a kérelmezett igényeit, elvárásait jobban kielégíti.
<br>A kérelmezõk álláspontja szerint jogorvoslati kérelmüket határidõben nyújtották be. Az ajánlattételi határidõ 2003. október 3-a volt, a jogorvoslati kérelmüket 2003. október 18-án postára adták, és ezért az - figyelemmel a Kbt. 79. § (7) és (8) bekezdésére - határidõben került benyújtásra.
<br>Kérték ideiglenes intézkedésként a pályázati eljárás felfüggesztését, illetve a szerzõdéskötés megtiltását.
<br>A jogorvoslati eljárás során a kérelmezõk jogorvoslati kérelmüket kiegészítették. A beszerzés nemcsak a kérelmezett vonatkozásában tartozik a Kbt. hatálya alá, hanem ha a DVCSH Kft. tekintetében vizsgáljuk, akkor a Kbt. 1. § j) pontja alapján megállapítható a Kbt. hatálya alá tartozás. A DVCSH Kft. olyan gazdasági társaság, amely létesítõ okirata szerint jogszabályban meghatározott önkormányzati feladatot - melegvíz- és távhõszolgáltatás - lát el. Az önkormányzat a Tpt. szerinti irányítási jogokat gyakorol felette. A beszerzés tárgya és az értékhatár vonatkozásában pedig hivatkoztak a kérelmezett esetében elõ adottakra. Erre tekintettel a Kbt. 2. § (1) bekezdése alapján, a hosszú távú hõenergia beszállítására a DVCSH Kft. és a hõenergiát termelõ fél közötti szerzõdés megkötésére közbeszerzési eljárást kell lefolytatni.
<br>A kérelmezõk álláspontja szerint a Kbt. 6. § g) pontjában meghatározott, a Kbt. hatálya alóli kivétel alá tartozó vezetékes energiahordozó beszerzése nem vonatkoztatható jelen beszerzési eljárásra. A távhõszolgáltatásról szóló 1998. évi XVIII. törvény 3. § (1) bekezdés a) pontja meghatározza a távhõ fogalmát. Ez a fogalom azonban nem azonos a Kbt. vezetékes energiahordozó fogalmával, mert konkrétan úgy valósul meg a hõenergia beszerzése, hogy egy zárt rendszerben történik a víz áramoltatása. Ezt a vizet melegítik fel és ezen meleg vízrõl veszi le a hõt a DVCSH Kft. és a víz két hõfokának a különbsége alapján történik a hõenergia mérése, majd a késõbbiek során az elszámolás. A kérelmezõk megítélése szerint erre tekintettel a hõenergia önállóan tárgya ezeknek a szerzõdéseknek, és a távhõtörvény 3. § (1) bekezdés a) pontja is a hõenergiát emeli ki azt, hogy ezenkívül a hõhordozó közegrõl, továbbá a távhõvezetékrõl is rendelkezik, ilyen szempontból nem bír relevanciával.
<br>A kérelmezõk elõterjesztették másodlagos jogorvoslati kérelmüket az eljárás során. Ebben - abban az esetben, ha hitelt érdemlõen megállapításra kerül, hogy az önkormányzat által megadott elvi hozzájárulás alapján a DVCSH Kft. nem jogosult sem új erõmû építésére, sem az abból származó hõenergia beszerzése kapcsán szerzõdéskötésre - kérték, hogy a Döntõbizottság a Kbt. 88. § (1) b) pontja alapján hívja fel mind a kérelmezettet, mind a DVCSH Kft.-t, hogy a hõenergiaszolgáltatási szerzõdés megkötése elõtt közbeszerzési eljárást folytasson le, annak szabályai betartásával.
<br>Tárgyalási nyilatkozataikban hangsúlyozták, hogy magának a távfûtési rendszer mûszaki megoldási lehetõségei "megpályáztatására" is közbeszerzési eljárást kellett volna lefolytatni, illetve közbeszerzési eljárást kellett volna lefolytatni arra, hogy ki végezhesse a távfûtés biztosítását. A kérelmezõk méltányolható és jogos gazdasági érdekét sérti ugyanis az az eljárás, amelyben - az eddigi 100%-hoz képest - más cégek, illetve szakmai befektetõk lesznek jogosultak arra, hogy ezen elvi hozzájárulás esetén a hõenergia-igény 40%-át kielégíthessék a DVCSH Kft. felé, és a késõbbiek során ez az arány tovább növekedhet.
<br>A kérelmezett kérte a jogorvoslati kérelem elutasítását.
<br>Álláspontja szerint közgyûlésének a 2003. október 9-én meghozott 305/2003. (X. 9.) határozata, illetve annak tárgya nem tartozik a Kbt. hatálya alá. A Kbt. 1. § a) pontja nevesíti a helyi önkormányzatot mint Kbt. hatálya alá tartozó szervezetet, azonban a 2. § (1) bekezdése rögzíti, hogy milyen tárgyú beszerzésekre terjed ki ténylegesen a Kbt. hatálya. Jelen esetben az önkormányzat sem nem beruházó, sem nem szolgáltatást vásárló, sem nem árubeszerzõ. A közgyûlési döntés kizárólag a DVCSH Kft. mint kérelmezõ felé történõ határozathozatalra vonatkozik, melyben elvi lehetõséget biztosít részére, hogy saját beruházásban gázmotoros fûtõerõmûvet létesítsen. Elõadta, hogy a távfûtéshez alapanyagként használt forró vizet a DVCSH Kft. vásárolja meg a Dunaferr Energiaszolgáltató Kft.-tõl. E jogviszonyban a kérelmezett önkormányzat nem vesz részt, az ártörvénybõl eredõen árhatósági jogköre van városi távhõ- és melegvíz-díj maximális mértékének megállapítására. Így a kérelmezõkkel az önkormányzat szerzõdéses kapcsolatban nem állt. A közgyûlés eljárása arra irányult, hogy mivel az önkormányzat felelõséggel tartozik az ellátás biztonságáért, ezért felmérni kívánta a városi távhõ- és melegvíz-szolgáltatás hosszú távú biztosításának lehetõségét. Nem alapos a kérelmezõk azon álláspontja, hogy több történt, mint elvi hozzájárulás adása. Ezen az elvi hozzájáruláson kívül még számos egyéb jogszabályi, pénzügyi, gazdasági feltétel szükséges ahhoz, hogy a DVCSH Kft. megvalósítsa a beruházást.
<br>A kérelmezett álláspontja szerint a Kbt. 6. § g) pontja alapján a hõenergia beszerzése nem tartozik a Kbt. hatálya alá. Az 1998. évi XVIII. törvény 3. § (1) bekezdés a) pontjában megfogalmazott távhõ fogalom pedig megegyezik a Kbt. vezetékes energiahordozó fogalmával.
<br>A kérelmezett tárgyalási nyilatkozatában ismertette, hogy a megalakított munkabizottságra vonatkozóan belsõ szabályzattal nem rendelkezik, a munkabizottság nem kapott felhatalmazást konkrét ajánlatok bekérésére, illetve szerzõdés megkötésére sem jogosult sem a munkabizottság, sem az önkormányzat. A távhõenergia beszerzésének a jogosultsága a DVCSH Kft.-t illeti meg. Elõadta, hogy a benyújtott ajánlatok alapján így nem kerülhetett volna sor ténylegesen szerzõdéskötésre.
<br>A Dunaújvárosi Víz-, Csatorna- és Hõszolgáltató Kft. kérte a jogorvoslati kérelem elutasítását. Álláspontja szerint az önkormányzat eljárása, illetve a hõenergia beszerzése nem tartozik a Kbt. hatálya alá. Az önkormányzat 1998. június 12-i megállapodás alapján hozta az elvi hozzájárulásra vonatkozó döntését, a közgyûlési elõterjesztés is elvi hozzájárulásra vonatkozott, a megalapozott döntéshozatal érdekében került sor további információ és tájékoztatás kérésére. E kérdéskör kivizsgálására állította fel az önkormányzat a munkabizottságot. A benyújtott anyagokat megvizsgálta a munkabizottság, majd elkészítette a javaslatát. Az elvi hozzájárulás megadásának feltételeit vizsgálta az október 9-i döntéshozatali eljárás során a közgyûlés.
<br>Megítélése szerint az is alátámasztja álláspontja helyességét, hogy az önkormányzat nem a Kbt. hatálya alá tartozó kérdésrõl hozott határozatot, mert a távhõtermelés vonatkozásában a kérelmezõk nem állnak szerzõdéses jogviszonyban az önkormányzattal, csak a DVCSH Kft. áll szerzõdéses kapcsolatban a Dunaferr Energiaszolgáltató Kft.-vel. Így az önkormányzatnak nincs is lehetõsége ilyen tárgyban közbeszerzési eljárás kiírására, a DVCSH Kft. ügyvezetésének és taggyûlésének hatáskörébe tartozik a hõenergia beszerzése. A DVCSH Kft. álláspontja szerint a hõenergia beszerzése nem tartozik a Kbt. hatálya alá a Kbt. 6. § g) pontja alapján. Az 1998. évi XVIII. törvény 3. § (1) bekezdés a) pontjának távhõ fogalma és a Kbt. vezetékes energiahordozó fogalma azonos. A hõenergia továbbítása minden esetben hõhordozó közeg segítségével történik, így a kérelmezõk hivatkozása nem alapos. Utalt arra is, hogy a távhõtörvény rendelkezései kifejezetten a Ptk. rendelkezéseit mondják irányadónak a távhõszolgáltatás vonatkozásában kötött szerzõdésre.
<br>A Döntõbizottság elsõdlegesen azt vizsgálta, hogy a kérelmezõk jogorvoslati kérelmüket a Kbt. 79. § (7) bekezdésében meghatározott határidõn belül nyújtották-e be.
<br>Az alábbi indokokra tekintettel megállapította a Döntõbizottság, hogy a kérelmezõk az elsõdleges jogorvoslati kérelmük benyújtásával elkéstek.
<br>A Kbt. 79. § (7) bekezdése szerint a jogorvoslati eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni. A Kbt. fenti rendelkezése két határidõt különböztet meg. A tudomásra jutástól számított 15 napos határidõt és a jogsértõ esemény bekövetkeztétõl számított 90 napos határidõt. Mindkét határidõn belül benyújtottnak kell lenni ahhoz a jogorvoslati kérelemnek, hogy annak érdemi elbírálására sor kerülhessen.
<br>A kérelmezett 2003. szeptember 25-én hozta meg - a fentiekben idézett - 272/2003. számú közgyûlési határozatát a biztonságos hosszú távú távhõszolgáltatás nyújtásáról szóló mûszaki megoldások közüli választásra. A munkacsoport vezetõje a 2003. szeptember 26-án kelt levelében hívta fel ajánlattételre a Dunaferr Energiaszolgáltató Kft.-t, melyet egyben kézbesített a Dunaferr Rt. és az EMA-POWER Kft. részére is. Az érkeztetõ bélyegzõ tanúsága szerint az EMA-POWER Kft. részére 2003. szeptember 29-én került kézbesítésre. Mindhárom kérelmezõ részére történõ kézbesítést igazolja az a tény is, hogy 2003. szeptember 30-i keltezéssel mindhárman kértek a munkacsoport vezetõjétõl tájékoztatást a kiküldött felhívással kapcsolatban. Egyben e levelükben - fentiekben idézett második oldalon - kifejezésre juttatták, hogy jelenlegi eljárás közbeszerzési eljárásnak minõsül. A kérelmezõk 2003. október 18-án adták postára jogorvoslati kérelmüket. A két idõpontnak - az ajánlati felhívás kézbesítése ajánlattételre és a jogorvoslati kérelem benyújtása - az összevetésébõl megállapítható, hogy a 15 napos határidõn túl került sor a jogorvoslati kérelem postára adására. Erre a tényre tekintettel a Döntõbizottság megállapította, hogy a kérelmezõk jogorvoslati kérelmüket elkésetten nyújtották be.
<br>A Döntõbizottság nem fogadta el a kérelmezõknek a Kbt. 79. § (8) bekezdésére való hivatkozását. E szakaszban ugyanis a 90 napos objektív határidõ kezdési idõpontját határozta meg a jogalkotó, így az nem mentesít a 15 napos határidõ betartásától. A 15 napos határidõ a tudomásra jutástól számít, nem pedig az ajánlattételi határidõ lejártától.
<br>A Döntõbizottság álláspontja szerint az elkésettség kiterjed mindazon kérelmi elemekre is, melyekben a kérelmezõk azt vitatták, hogy a kérelmezett miért nem írt ki közbeszerzési eljárást a mûszaki megoldások, illetve annak vizsgálatára, hogy "ki fûthesse a várost", továbbá a kérelmezett a 2003. szeptember 25-i közgyûlési határozatára, valamint a munkabizottság 2003. szeptember 26-i ajánlattételre felhívására. Ez utóbbi vonatkozásában a Döntõbizottság megítélése szerint a kérelmezett jogosult annak vizsgálatára, hogy miért bocsátott ki felhatalmazás hiányában a munkabizottság a kérelmezõk felé ajánlattételre felhívást.
<br>A kérelmezõk jogorvoslati kérelmükben kifogásolták a kérelmezett 2003. október 9-i döntése érdemének a helyességét, jogszerûségét is, mely kérelmi elem - figyelemmel a meghozatalának idõpontjára - nem késett el.
<br>A Döntõbizottság e kérelmi elem vonatkozásában az eljárására - a Kbt. 79. § (1) bekezdése alapján irányadó -, az államigazgatási eljárás általános szabályairól szóló 1957. évi IV. törvény (továbbiakban: Ae.) 7. § (1) bekezdés alapján a hatáskört vizsgálta.
<br>A Kbt. 76. § (1) bekezdése értelmében a Döntõbizottság hatáskörébe tartozik:
<br>a) a közbeszerzési eljárás jogtalan mellõzése miatt indult eljárás lefolytatása;
<br>b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása; c) az ajánlatkérõ döntésével szemben bármely érdekelt által benyújtott kérelem elbírálása.
<br>Jelen esetben a kérelmezett nem közbeszerzési eljárásban hozta meg a 2003. október 9-i határozatban foglalt döntését, így az csak - a közbeszerzési jog szempontjából - abban a körben vizsgálható, hogy közbeszerzési eljárás mellõzésével hozta-e azt meg.
<br>A Döntõbizottság álláspontja szerint a kérelmezett nem sértette meg a Kbt. hatályára vonatkozó rendelkezéseket akkor, amikor az elvi hozzájárulása megadásáról közbeszerzési eljárás lefolytatása nélkül hozott határozatot. A Kbt. 1. §-a határozza meg a hatálya alá tartozó szervezeteket és az a) pontban meghatározott személyi körbe tartozik a kérelmezett is. Ugyanakkor a Kbt. 2. § (1) bekezdése határozza meg, milyen tárgyú beszerzések tartoznak a Kbt. hatálya alá. A Döntõbizottság álláspontja szerint egyértelmûen megállapítható, hogy a kérelmezett határozatában foglalt tárgy nem tartozik a Kbt. 2. § (1) bekezdésében meghatározott körbe. E határozat közvetlen tárgya ugyanis - mely a megszövegezésébõl egyértelmûen megállapítható - az, hogy elvi hozzájárulást ad fûtõerõmû létesítéséhez. Az ilyen típusú, ilyen tárgyú döntések viszont nem minõsíthetõk a Kbt. 2. § (1) bekezdésében meghatározott árubeszerzésnek, építési beruházásnak, illetve szolgáltatás megrendelésének.
<br>A Döntõbizottság álláspontja szerint egyébként a kérelmezõk által hivatkozott erõsen kiterjesztett, jövõre vonatkozó határozati értelmezés sem nyújt alapot e körben jogsértés megállapítására.
<br>Egyrészt nem nyújthat alapot jogsértés megállapítására a bizonytalan, a jövõbeni, a számos feltételtõl függõ esemény. A rendelkezésre álló adatok szerint egyébként is a tervezett fûtõerõmûvek vonatkozásában a kérelmezettet kötelezettség, pénzügyi finanszírozás nem terhelné, illetve a DVCSH Kft. vonatkozásában is - egyelõre - úgy nyilatkoztak, hogy külsõ pénzügyi szakmai befektetõ bevonására kerül sor.
<br>Másrészt a Döntõbizottság álláspontja szerint a hõenergia beszerzése nem tartozik a Kbt. hatálya alá.
<br>A Kbt. 6. § g) pontja szerint nem terjed ki a Kbt. hatálya a vezetékes energiahordozók beszerzésére.
<br>A távhõszolgáltatásról szóló 1998. évi XVIII. törvény 3. § (1) bekezdés a) pontja szerint: "távhõ: az a hõenergia, amelyet a hõtermelõ létesítménybõl (geotermikus energiát termelõ létesítménybõl) hõhordozó közeg (gõz, melegített víz, felszín alatti víz) alkalmazásával távhõvezetéken a fogyasztási helyre eljuttatnak".
<br>A Döntõbizottság álláspontja szerint a hivatkozott szakági törvényben megadott fogalom meghatározásból az a következtetés vonható le, hogy a távhõ is vezetékes hõenergia hordozónak minõsül. Nem osztotta a Döntõbizottság a kérelmezõk azon hivatkozását, hogy csak elkülönülten kell figyelembe venni a hõenergiát, mely a vízhõfokok különbségének az eredménye. A fogalom meghatározása ugyanis egyértelmû a távhõtörvénynek, kifejezésre juttatja, hogy a hõtermelõ létesítménybõl a hõhordozó közegen keresztül jut el távhõvezetéken a fogyasztási helyre a hõenergia. Jelen esetben is ekként történik a DVCSH Kft. részére a hõenergia biztosítása a Dunaferr Energia Szolgáltató Kft. részérõl. Szerves része az energia beszerzésének a hõhordozó közeg alkalmazása, enélkül sem a folyamat, sem egyébként a beszerzés nem valósítható meg. Így, mivel a hõenergia beszerzési nem tartozik a Kbt. hatálya alá, nem alapos a kérelmezõk azon álláspontja, hogy jogsértést követett el mind a kérelmezett, mint a DVCSH Kft. mikor nem folytatott le erre a beszerzésre közbeszerzési eljárást.
<br>A kérelmezõk másodlagos jogorvoslati kérelemként kérték, hogy a Döntõbizottság hívja fel mind a kérelmezettet, mind a DVCSH Kft.-t arra, hogy a hõenergia beszerzésére közbeszerzési eljárást folytassanak le. A Döntõbizottság e kérelmi elem vonatkozásában szintén utal a fentiekben már kifejtettekre, mely szerint a Döntõbizottság csak a hatáskörében jogosult eljárni. Jelen esetben a fenti indokolásból megállapítható, hogy a hõenergia beszerzése nem tartozik a Kbt. hatálya alá, így a Döntõbizottság hatásköre hiányában nem jogosult eljárásra. A Döntõbizottság a Kbt. 88. § (1) bekezdés b) pontja alapján folyamatban levõ közbeszerzési eljárásban jogosult felhívni a jogsértés okozóját a törvénynek megfelelõ eljárásra.
<br>A Döntõbizottság a Kbt. 76. § (1) bekezdésében meghatározott jogkörében eljárva a fenti indokok alapján a Kbt. 88. § (1) bekezdés a) pontja alapján utasította el a kérelmezõk jogorvoslati kérelmét.
<br>A Döntõbizottság az eljárása során ideiglenes intézkedést nem hozott, mert annak a Kbt. 82. § (1) bekezdésében meghatározott törvényi feltételei nem álltak fenn.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 28.
<br>
<br>Dr. Nagy Gizella s. k., 	 Fábián Péter s. k.,
<br>közbeszerzési biztos	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>