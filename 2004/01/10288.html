<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10288)
</h2>
<br>1024. Budapest, Margit krt. 85.
<br>Ikt.sz.: D.608/4/2003.
<br>Tárgy: a Hamix Kft. jogorvoslati kérelme a Budapesti Távhõszolgáltató Rt. közbeszerzési eljárása ellen,
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozza az alábbi
<br>
<br>HATÁROZAT-ot:
<br>
<br>A Hamix Kft. (1034 Budapest, San Marco u. 19., a továbbiakban: kérelmezõ) jogorvoslati kérelmét, melyet a Budapesti Távhõszolgáltató Rt. (1116 Budapest, Kalotaszeg u. 31., a továbbiakban: ajánlatkérõ) "Észak pesti üzemegység szakipari felújítási munkái 70 hõközpontban" tárgyú közbeszerzési eljárása ellen nyújtott be, a Döntõbizottság érdemi vizsgálat nélkül elutasítja.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. szeptember 24-i 39. számában ajánlati felhívást tett közzé nyílt eljárás megindítására a rendelkezõ részben meghatározott tárgyban 7282/2003. sz. alatt.
<br>Az eljárás eredményhirdetése 2003. november 14-én megtörtént, az errõl szóló jegyzõkönyvet a kérelmezõ november 19-én vette kézhez.
<br>Kérelmezõ 2003. november 20-án érkezett beadványában kérte, hogy a Döntõbizottság a pályázatot érvénytelenítse, illetve érvénytelenítési kérelmük jogosságának elbírálásáig a Fõtáv Rt.-t a tárgyi pályázattal kapcsolatos szerzõdéskötéstõl tiltsa el.
<br>Indoklásként elõadta, hogy a Fõtáv Rt. pályázatot értékelõbizottsága nem értékelte a pályázat során kötelezõen elõírt és cégük által megadott rendelkezésre állás (idõtartam), rakodási költség (az anyagár százalékában) és a szállítási költség (az anyagár százalékában) ajánlati elemeiket, ezzel megsértette a Kbt. 55. § (6) bekezdését.
<br>A pályázatra történõ ajánlatok közül több (legalább 3 db) olyan rezsióradíjakat tartalmazott, amelyek kimerítik a Kbt. 57. § (2) bekezdését. Ennek ellenére a Fõtáv Rt. illetékes bizottsága írásban nem kért magyarázatot ezektõl az ajánlattevõktõl. Ezzel ugyancsak megsértette a közbeszerzési törvényt.
<br>A kérelmezõ beadványa nem tartalmazta az igazgatási szolgáltatási díj megfizetésének igazolását.
<br>A Döntõbizottság a Kbt. 80. § (3) bekezdése alapján a D.608/2/2003. számú iratával - 2003. november 20-án - kérelmezõt hiánypótlásra szólította fel. A felszólítást kérelmezõ a tértivevény postai bélyegzõje szerint 2003. november 24-én átvette, de ennek ellenére a hiánypótlási felhívást a mai napig nem teljesítette, illetve a 2003. november 26-án kelt levele alapján ezt nem is kívánja teljesíteni, mivel szerinte számára ez ésszerûtlen lenne.
<br>A Kbt. 80. § (2) bekezdése szerint a bizottság kérelemre indult eljárásáért - az eljárás megindításakor - 150 000 Ft igazgatási szolgáltatási díjat kell fizetni.
<br>A Kbt. 80. § (3) bekezdése szerint, ha az igazgatási szolgáltatási díjat nem fizették meg, a bizottság felhívja a kérelmezõt a hiány 5 napon belüli pótlására.
<br>A Kbt. 80. § (4) bekezdése szerint, ha a bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja.
<br>A fentiekre tekintettel a Döntõbizottság a kérelmezõ jogorvoslati kérelmét a Kbt. 80. § (4) bekezdése alapján, figyelemmel a Kbt. 80. § (2) bekezdésére, elutasította.
<br>
<br>Budapest, 2003. december 2.
<br>
<br> Dr. Szaller Ottó s. k. ,	 Dr. Tukacs László s. k.,
<br>közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br><br></body></html>