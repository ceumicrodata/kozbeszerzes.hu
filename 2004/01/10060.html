<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (10060)
</h2>
<br>
<br>3.Kf.27.036/2003/5.
<br>
<br>A Fõvárosi Ítélõtábla a dr. Bihari Tibor ügyvéd (1026 Budapest, Pasaréti út 59.) által képviselt Magyar Gépjármûimportõrök Egyesülete (1134 Budapest, Dózsa György út 53.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2002. július 9. napján kelt 12.K.30.666/2002/5. számú ítélete ellen az alperes által 6. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja, és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 50 000 (ötvenezer) forint együttes elsõ, és másodfokú perköltséget.
<br>A kereseti és fellebbezési illetéket az állam viseli.
<br>Ez ellen az ítélet ellen fellebbezésnek helye nincs.
<br>
<br>INDOKOLÁS
<br>
<br>A Magyar Köztársaság Alkotmánybírósága 2001. november 13-án tájékoztatta az alperes elnökét, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló 1995. évi XL. törvény (továbbiakban Kbt.) 70. § (1) bekezdés c) pontja alapján. A felhívás tárgyát 5 db felsõ középkategóriába tartozó személygépkocsi képezte.
<br>Az ajánlattételre a Volvo Autó Hungária Kft.-t hívta fel, a közbeszerzés, a 2001. november 22-i tárgyalás alapján eredményes volt.
<br>A felperes - amelynek alapszabályban rögzített célja a felek által nem vitatottan - "a Magyarországon mûködõ gyári, kizárólagos gépjármûimportõrök érdekeinek feltárása és képviselete az állami szervek és hatóságok elõtt" az ajánlatkérõ által indított közbeszerzési eljárást jogsértõnek tartva jogorvoslati eljárást kezdeményezett. A kérelmet a Jaguár Kft. - mint a felperesi egyesület tagja - támogatta, míg a szintén tag, nyertes Volvo Autó Hungária Kft. akként nyilatkozott, hogy a kérelmezõ az õ érdekét jelen ügyben csak közvetve képviseli.
<br>Az alperes határozatában a felperes jogorvoslati kérelmét ügyféli minõségének hiányára alapítottan elutasította. Döntését a Kbt. 79. § (3) bekezdésére alapította azzal, hogy a felperes esetlegesen egyéb érdekelti minõségében kezdeményezhet jogorvoslati eljárást. Alapszabályából azonban az következik, hogy az egyesület nem egyik vagy másik tagszervezetének a képviselõjeként, meghatalmazottjaként jár el, hanem saját nevében indíthat jogorvoslati eljárást, amennyiben igazolja, hogy tagszervezetei mindegyikének ugyanazon okból sérti a közbeszerzési eljárás az érdekét.
<br>Az alperes határozatának felülvizsgálata iránt a felperes által elõterjesztett keresetet az elsõfokú bíróság alaposnak találta és azt hatályon kívül helyezte, az alperest új eljárásra kötelezte. Az elsõfokú bíróság felhívta a Kbt. 79. § (1) bekezdését, valamint (3) bekezdését és ezt részletesen elemezve összevetette az államigazgatási eljárás általános szabályairól szóló 1957. évi IV. törvény (továbbiakban: Áe.) 3. §-ában foglalt, az államigazgatási ügyre és az ügyféli minõségre vonatkozó rendelkezéseivel. Kifejtette, hogy a Kbt. ügyfélfogalmának az Áe. fogalmánál szûkebb értelmezése nem elfogadható, mivel a Kbt. jogszabályszövege lényegében megegyezik az Áe. szövegével azzal az eltéréssel, hogy a magánszemély, jogi személy és egyéb szervezet megnevezés helyett az ajánlatkérõt és ajánlattevõt nevesíti. Az egyéb érdekelti státusz fennállásához azt kell bizonyítani, hogy a sérelmezett határozat a felperes jogos, tör vényes érdekét sértette vagy veszélyeztette-e. Kifejtette, hogy egy egyesület érdeke - amennyiben alapszabályban konkrétan körülírt, jól meghatározható szûkebb és jog által védett egyedileg s meghatározható csoportérdeket érint - a közbeszerzési ügyben hozott jogorvoslati rendben érdemben orvosolható.
<br>Az elsõfokú bíróság ítélete ellen az alperes terjesztett elõ fellebbezést, annak megváltoztatását, a felperes keresetének elutasítását és perköltségben való marasztalását kérte. Álláspontja szerint az elsõfokú bíróság a helyesen megállapított tényállásból téves jogi következtetést vont le. Továbbra is fenntartotta azon álláspontját, hogy a jogorvoslati eljárás megindítására jogosítottak körét a Kbt. 79. § (3) bekezdése alapján kell értelmezni, és ennek alapján meghatározott ügyfél fogalmába a felperes nem fér bele, hiszen a közbeszerzési eljárásban ajánlatkérõként vagy ajánlattevõként nem vett részt, így ügyfélképessége kizárólag egyéb érdekeltként állhat fenn, azonban az ehhez szükséges jog-, vagy jogos érdeksérelem felperes esetében nem állapítható meg.
<br>A felperes fellebbezési ellenkérelmében az elsõfokú bíróság ítéletének helybenhagyását kérte. Jogi álláspontja az volt, hogy az elsõfokú bíróság a Kbt. 79. § (3) bekezdése alapján ítélte meg a felperes ügyfélképességét, azt az Áe. ügyfélfogalma kapcsán kialakult jogértelmezési és bírósági gyakorlattal azonos módon értelmezve.
<br>Az alperes fellebbezése - az alábbiak szerint - alapos.
<br>Az alperes fellebbezése folytán a Fõvárosi Ítélõtábla elsõdlegesen abban a jogkérdésben foglal állást, hogy a közbeszerzési eljárásban az ügyféli minõséget mely jogszabály alapján kell megítélni.
<br>Mind a Kbt. mind az Áe. szabályozza azt, hogy az adott törvény szempontjából ki tekinthetõ ügyfélnek. Az Áe. ügyfél fogalmát a 3. § (4) bekezdése nevesíti akként, hogy ügyfélnek azt a magánszemélyt, jogi személyt vagy jogi személyiséggel nem rendelkezõ más szervezetet tekinti, amelynek jogát vagy jogos érdekét az ügy érinti. A Kbt. 79. § (3) bekezdése szerint az terjeszthet elõ jogorvoslati kérelmet, vagyis lehet ügyfél, aki az eljárásban mint ajánlatkérõ, ajánlattevõ vagy egyéb olyan érdekelt, akinek jogát vagy jogos érdekét a Kbt.-be ütközõ tevékenység vagy mulasztás sérti vagy veszélyezteti. A két törvény egymáshoz való viszonyát a Kbt. 79. § (1) bekezdése rendezi akként, hogy ha a Kbt. másképp nem rendelkezik, az Áe. rendelkezéseit kell alkalmazni. Ebbõl következõen az Áe. és a Kbt. egymással a lex generale és a lex speciale viszonyában van vannak, melybõl következõen, annak megítélésénél, hogy a felperes jogosult volt-e a jogorvoslati kérelem elõ terjesztésére, kizárólag a Kbt. 79. § (3) bekezdését kell figyelembe venni. Ennek körében pedig azt kell vizsgálni - a perbeli jogesetre szûkítve - hogy a felperes jogát vagy jogos érdekét a Kbt.-be ütközõ tevékenység vagy mulasztás sértette vagy veszélyez tette-e.
<br>Egyéb érdekeltként csak azon személyek (jogi személyek) nyújthatnak be jogorvoslati kérelmet, akiknek jog- vagy érdeksérelme közvetlenül kimutatható a vitatott beszerzéssel összefüggésben. Nem nevezhetõ közvetlen érdeknek az a körülmény, hogy egy társadalmi szervezet olyan tagokat tömörít - és mint ilyen általános és minden tagot érintõ érdekeket véd - amelyek adott közbeszerzési eljárásban ajánlattevõként potenciálisan megjelenhetnek.
<br>A felperes az egyesülési jogról szóló 1989. II. törvény (a továbbiakban: Etv.) alapján létrehozott társadalmi szervezet, amelynek alapszabályban rögzített célja a Magyarországon mûködõ gyári, kizárólagos gépjármûimportõrök érdekeinek feltárása és képviselete. Az Etv. 2. § (4) bekezdésébõl eredõen a társadalmi szervezet jogi személy, mégpedig a 3. § (1) bekezdése alapján olyan önkéntesen létrehozott, önkormányzattal rendelkezõ szervezet, amely az alapszabályban meghatározott célra alakul, nyilvántartott tagsággal rendelkezik, és céljának elérésére szervezi tagjai tevékenységét.
<br>Az egyesület esetében a Kbt. 79. § (3) bekezdésében foglalt feltételek érvényesülését csak akként lehet vizsgálni, hogy az egyesület jogát vagy jogos érdekét - vagyis azon jogát és jogos érdekét, hogy az általa alapszabályban rögzített célt gyakorolja - sérti-e vagy veszélyezteti-e a Kbt.-be ütközõ tevékenység vagy mulasztás. A másodfokú bíróság megállapította, hogy az alapszabályi célt nem lehet akként értelmezni, hogy az kiterjed a tagok jogait vagy jogos érdekeit esetlegesen érintõ konkrét közbeszerzési ügyre. Megítélése szerint a Kbt.-be ütközõ tevékenység vagy mulasztás csak olyan egyéb érdekelt jogát vagy jogos érdekét érintheti, akivel szemben megállapítható, hogy az adott ügy közvetlenül rá kihat, és ez a kihatás jog vagy jogos érdek sérelmével járhat. Ilyen összefüggés az alapszabályi rögzített cél, és a konkrét közbeszerzési eljárás között nem volt megállapítható. Ugyanis az egyesületi cél megvalósítása az egyesületi tagokra egyenlõen kiható tevékenység lehet, ami nem eredményezheti egyes tagok érdekeinek képviseletét más tag érdekeivel szemben.
<br>Mindezek alapján a felperes esetében nincs olyan feltétel, amely a jogorvoslati kérelem benyújtására feljogosítaná.
<br>Mindezekre tekintettel a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján megváltoztatta, és a felperes keresetét elutasította.
<br>A pervesztes felperest a Pp. 78. § (1); (2) és 79. § (1) bekezdése alapján kötelezte a sikeresen fellebbezõ alperes javára az elsõ és másodfokú együttes perköltség megfizetésére.
<br>Az illetékrõl szóló 1990. évi XCIII. törvény 5. § (1) bekezdés d) pontja, értelmében az illetékfeljegyzési jog folytán le nem rótt kereseti és fellebbezési illetéket a 6/1986. (VI.26.) IM.r. 14. §-a alapján az állam viseli.
<br>
<br>Budapest, 2003. október 29. napján
<br>
<br> Dr. Sára Katalin s. k.,	 Dr. Szõke Mária s. k.,
<br>tanácselnök	elõadó bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>