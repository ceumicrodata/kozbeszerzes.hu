<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6320/2004)
</h2>
<br>1024 Budapest, Margit krt. 85.
<br>Ikt.sz.: D.310/10/2004.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás Nagykanizsa Megyei Jogú Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által a Nagykanizsa Megyei Jogú Város Önkormányzata (8800 Nagykanizsa, Erzsébet tér 7., képviseli: Kanizsaber Építõipari Beruházási és Vállalkozási Kft., 8800 Nagykanizsa, Ady Endre u. 50., a továbbiakban: ajánlatkérõ) "Nagykanizsa volt filmszínházépület mûemlék jellegû bõvítéses rekonstrukciója (zsinórpadlás belsõ szintosztásával) kiviteli terveinek elkészítése, tervezõi mûvezetése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ 2004. április 29-én tájékoztatta a Döntõbizottság elnökét arról, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdés b) pontja alapján a rendelkezõ részben meghatározott tárgyban.
<br>Ajánlatkérõ ajánlattételre a Középülettervezõ Rt.-t (KÖZTI Rt.) hívta fel.
<br>Ajánlati felhívást készített, melynek 2. b) pontjában indokolta meg az eljárásfajta választását.
<br>"Nagykanizsa Megyei Jogú Város Önkormányzata a volt filmszínházépület mûemlék jellegû bõvítéses rekonstrukciójára 2002-2003. években elõzetes címzett támogatási igényt nyújtott be.
<br>A kormány 1094/2003. (IX. 9.) Korm. határozatának "a helyi önkormányzatok és a nem állami fenntartók 2004. évi címzett támogatásainak döntéselõkészítésérõl" 1. számú mellékletében a Nagykanizsa, Zala megye, a volt filmszínházépület mûemlék jellegû bõvítéses rekonstrukciója beruházást 2004. évi címzett támogatási körben javasolta a mûszaki, pénzügyi elõkészítés megkezdés érdekében.
<br>Dr. Lamperth Mónika belügyminiszter 2003. szeptember 29-én érkezett levelében értesítette Nagykanizsa Megyei Jogú város polgármesterét, hogy a benyújtott elõzetes címzett támogatási koncepció a kedvezményezettek közé került.
<br>A végleges címzett támogatási igény benyújtásának határideje 2003. december 12-e volt. Ezen idõpontra az engedélyezési tervdokumentációnak és a jogerõs építési engedélynek rendelkezésére kellett állnia.
<br>A Károlyi park mûemléki környezetében, az érintett 1205 hrsz-ú telken (1990-es években) lefolytatott tervpályázat eredményeként a Középületterezõ Rt. (székhelye: 1012 Budapest, Pálya u. 4-6.) részérõl Zalaváry Lajos Kossuth-díjas építész tervei alapján (mely a régi filmszínház épületét is érintette) 2002. évben elkészült a város új könyvtárépülete.
<br>Zalaváry Lajos a mûemléki környezet elkötelezettjeként a Károlyi park rekonstrukciójára vázlattervet készített és a Medgyaszai István építész tervei szerint 1927-ben megépült, 2000. évben végleg bezárt filmszínház megmentéséért latba vetette szakmai befolyását.
<br>A nemzeti kulturális örökség miniszterének 10/2003. (VII. 24.) NKÖM rendelete 10. szakaszában mûemlékké nyilvánította a filmszínházépületet.
<br>A volt filmszínházépület újjáépítése engedélyezési dokumentációját - mint közbeszerzési értékhatár alatti szolgáltatást - az alapberuházói döntés szerint 2003. évben Zalaváry Lajos Kossuth-díjas építész tervezõ (Középülettervezõ Rt.) készítette.
<br>A végleges címzett támogatási igény 2003. december 15-én benyújtásra került.
<br>A végleges támogatási igény, mivel a tartalmi és formai elõírásoknak megfelelt, befogadásra került.
<br>A végleges támogatási igény befogadása nélkül az önkormányzat a tervezõvel szerzõdéses kötelezettséget a kiviteli tervdokumentáció elkészítésére nem vállalhatott."
<br>Álláspontja szerint a felhívott tervezõ eddig végzett tervezõi munkája alapján a Kbt. 70. § (1) bekezdés b) pontjában elõírtak fennállnak a szerzõi jogok védelmére tekintettel.
<br>Az ajánlati felhívásban ajánlatkérõ meghatározta a pénzügyi, gazdasági és mûszaki alkalmasság igazolásával szemben támasztott követelményeit, közölte, hogy az ajánlatot a legalacsonyabb összegû ellenszolgáltatás szempontja alapján bírálja el. Meghatározta eljárása lefolytatásának menetét, az elsõ tárgyalás idõpontját.
<br>A Döntõbizottság elnöke 2004. május 12-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból nem állapítható meg egyértelmûen a választott eljárásfajta jogalapjának fennállása.
<br>Indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ írásbeli észrevételében és tárgyalási nyilatkozatában kérte a jogorvoslati eljárás megszüntetését.
<br>Ajánlatkérõ elõadta, hogy a Nagykanizsa Megyei Jogú Város Önkormányzat tulajdonát képezõ 1205 hrsz. alatti ingatlanon található a volt városi színház-filmszínház épülete mely mellé felépítették a városi könyvtárat, ezen épületegyüttes az ún. Károlyi parkban található.
<br>A városi könyvtár kialakítására és a park részleges rekonstrukciójára 1993-ban tervpályázatot folytattak le, melynek nyertese a KÖZTI Rt. lett. Ennek alapján kötötték meg velük a vázlattervre és a további tervezési munkákra 1994. február 18-án, majd a kiviteli tervezésre 1994. március 31-én a tervezési szerzõdéseket, melyek felelõs tervezõje Zalaváry Lajos volt. Becsatolta a volt filmszínházépület újjáépítése engedélyezési tervdokumentációjának elkészítésére - mint közbeszerzés értékhatár alatti szolgáltatásra - 2003. október 30-án megkötött vállalkozási szerzõdést. Ebben Nagykanizsa Megyei Jogú Város mint megrendelõ a Középülettervezõ Rt.-t bízta meg, felelõs tervezõként Zalaváry Lajost jelölték meg. A tervezési díj összegét 9 800 000 Ft + 25% áfában határozták meg.
<br>A vállalkozási szerzõdés tárgya a volt színházépület újjáépítése és bõvítése - ifjúsági és kulturális központ céljára -, valamint a Károlyi park további rekonstrukciója Zalaváry Lajos vázlatterve alapján és felelõs építész tervezõi közremûködésével. A szerzõdés 7. pontjában felek kikötötték, hogy: "A megrendelõ a szerzõdés alapján szolgáltatott dokumentációt nyilvánosságra nem hozhatja, csak a megbízásban megjelölt célra és csak egyszeri megvalósításra használhatja fel."
<br>A tervdokumentáció alapján az illetékes Kulturális Örökségvédelmi Hivatal mint I. fokú építéshatóság, a 61.186-11/3003. sz. határozatával a 1205 hrsz.-ú ingatlanon a volt városi színház - filmszínház bõvítésével, rekonstrukciójával, ifjúsági és kulturális központ létesítésére 2003. december 12-én építési engedélyt adott ki.
<br>Az eredeti építészeti tervekhez képest - többek között - a zsinórpadlás kialakítása miatt változás következett be. Erre kiadták az építési engedélyt, de egyes részek nem kerültek teljes kidolgozásra, csak megjegyzésként kerültek feltüntetésre.
<br>Ajánlatkérõ bejelentette, hogy a támogatást megkapta. Közölte, hogy a felhívott ajánlattevõ az ajánlatát benyújtotta, a tárgyalást megtartották. A 2004. június 11-én megtartott eredményhirdetésen a KÖZTI Rt.-t nyertessé nyilvánította.
<br>Egyéb érdekeltként a KÖZTI Rt. terjesztett elõ észrevételt, melyben hivatkozott a szerzõi jogi törvénynek a szerzõi jogi védelem terjedelmét, a felhasználás és annak engedélyezését szabályozó rendelkezéseire.
<br>Álláspontja szerint kizárólagos vagyoni felhasználási jogosultsága alapján a tervdokumentáció más tervezõ által kiviteli tervdokumentáció formájában történõ tovább dolgozásához az õ engedélye nélkül nincs jogi lehetõség.
<br>Ilyen engedélyt még ellenérték fejében sem adna, mert megítélése szerint más tervezõ nem tudná vele azonos színvonalon a munkát elvégezni tekintettel arra, hogy az a Károlyi park rekonstrukciójának része és azt korábban õ dolgozta ki.
<br>A Döntõbizottság az ajánlatkérõ által választott eljárásfajta jogalapját vizsgálta, és az alábbi indokokra tekintettel megállapította, hogy az fennáll.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (1) bekezdés b) pontja szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.
<br>A szerzõi jogról szóló 1999. évi LXXVI. törvény (a továbbiakban Szjt.) 1. § (1) bekezdés szerint a törvény védi az irodalmi, tudományos és mûvészeti alkotásokat. A (2) bekezdés szerint szerzõi jogi védelem alá tartozik - függetlenül attól, hogy e törvény megnevezi-e - az irodalom, a tudomány és a mûvészet minden alkotása. Ilyen alkotásnak minõsül a k) pont szerint az építészeti alkotás és annak terve, valamint az épületegyüttes, illetve a városépítészeti együttes terve.
<br>Az Szjt. 4. § (1) bekezdése elõírja, hogy a szerzõi jog azt illeti, aki a mûvet megalkotta (szerzõ).
<br>Az Szjt. 9. § (1) bekezdése szerint a szerzõt a mû létrejöttétõl kezdve megilleti a szerzõi jogok - a személyhez fûzõdõ és a vagyoni jogok - összessége.
<br>A (3) bekezdés értelmében a vagyoni jogok - a (4)-(6) bekezdésekben foglaltak kivételével - nem ruházhatók át, másként sem szállhatnak át és azokról lemondani sem lehet.
<br>A (6) bekezdés szerint a vagyoni jogok a törvényben meghatározott esetekben és feltételekkel átruházhatók, illetve átszállnak. A jogszerzõ - a jogok átruházására irányuló szerzõdés eltérõ kikötése hiányában - a vagyoni jogokkal a továbbiakban rendelkezhet.
<br>Az Szjt. 16. § (1) bekezdése alapján a szerzõi jogi védelem alapján a szerzõnek kizárólagos joga van a mû egészének vagy valamely azonosítható részének anyagi formában és nem anyagi formában történõ bármilyen felhasználására és minden egyes felhasználás engedélyezésére. E törvény eltérõ rendelkezése hiányában a felhasználásra engedély felhasználási szerzõdéssel szerezhetõ.
<br>A (6) bekezdés kimondja, hogy jogosulatlan a felhasználás különösen akkor, ha arra törvény vagy az arra jogosult szerzõdéssel engedélyt nem ad, vagy ha a felhasználó jogosultságának határait túllépve használja fel a mûvet.
<br>Az Szjt. 17. § f) pontjának rendelkezése szerint a mû felhasználásának minõsül különösen az átdolgozás. A 29. § alapján a szerzõ kizárólagos joga, hogy a mûvét átdolgozza, illetve hogy erre másnak engedélyt adjon. Átdolgozás a mû fordítása, színpadi, zenei feldolgozása, filmre való átdolgozása, a filmalkotás átdolgozása és a mû minden más olyan megváltoztatása is, amelynek eredményeképpen az eredeti mûbõl származó más mû jön létre.
<br>A Döntõbizottság ajánlatkérõ nyilatkozata, a KÖZTI Rt. észrevétele a becsatolt dokumentációk alapján megállapította, hogy fennáll a kizárólagos jogok védelme. Jelen ügyben a KÖZTI Rt. felelõs tervezõjeként Zalaváry Lajos készítette a városi színház- filmszínház épületének építési engedélyezési tervét.
<br>A konkrét tényállásból megállapítható, hogy az építési engedély tervdokumentációja tartalmaz olyan egyéni elemeket, melyek a szerzõi jog fennállását jelentik.
<br>Az engedélyes tervdokumentáció elkészítésére megkötött vállalkozási szerzõdésben a tervezõ nem adott engedélyt a megrendelõnek további feldolgozásra. Ajánlatkérõ és a tervezõ között nem jött létre erre vonatkozóan felhasználási szerzõdés sem. A KÖZTI Rt. észrevételében kizárta ennek lehetõségét is, mert álláspontja szerint a tervezés elvégzésére csak az általa foglalkoztatott neves Kossuth- és Ybl-díjas tervezõ képes.
<br>A jelen esetben a kiviteli tervek elkészítése az ilyen típusú egyedi tervek esetében olyan jellegû tovább dolgozásnak minõsül, amely tartalmilag átdolgozás, ezért mindenképpen szükséges hozzá a szerzõ engedélye. Az építési engedélyes tervdokumentációra megkötött vállalkozási szerzõdés 7. pontjában csak az építési engedélyezési eljárásban való felhasználás került engedélyezésre. A Döntõbizottság álláspontja szerint, tekintettel arra, hogy a fenti tervek Zalaváry Lajos alkotásaiként szerzõi jogi védelem alá esnek, így ajánlatkérõ más tervezõt a kiviteli tervek elkészítésével jogszerûen nem bízhat meg.
<br>A Döntõbizottság a fentieket összességében értékelve úgy ítélte meg, hogy az ajánlatkérõ által választott eljárásfajta törvényi feltételei fennállnak.
<br>A Kbt. 79. (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.
<br>A Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 21.
<br>
<br>Dr. Varga László s. k.,	Beckné Erdei Beáta s. k.,
<br>közbeszerzési biztos	közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>