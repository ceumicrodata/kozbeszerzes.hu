<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6226/2004)
</h2>
<br>1024 Budapest, Margit krt. 85.
<br>Ikt.sz.: D.264/11/2004.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárása Budapest Fõváros XI. Kerület Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által a Budapest Fõváros XI. Kerületi Önkormányzat (1113 Budapest, Bocskai út 39-41., nevében eljár: Fürst Family Kereskedelmi és Mérnöki Iroda Bt., 2016 Leányfalu, Õz u. 5., a továbbiakban ajánlatkérõ) "Budapest Fõváros XI. Kerületi Önkormányzat Fehérvári úti rendelõintézet rekonstrukciója - kiviteli terv készítése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>A felek az eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2004. április 20-án tájékoztatta a Döntõbizottság elnökét a Kbt. 70. § (1) bekezdés b) pontja szerinti hirdetmény közzététele nélküli tárgyalásos eljárás megindításáról a rendelkezõ részben meghatározott tárgyban az ajánlati felhívás megküldésével.
<br>Az ajánlatkérõ az eljárás alkalmazásának indokaként elõadta, hogy az adott kiviteli tervekre vonatkozó tervezési munka elvégzésére kizárólag az engedélyezési terveket készítõ ATTIK'ART Építészeti és Mérnöki Iroda Kft. képes, mely céget kérte fel ajánlattételre.
<br>Az ajánlatkérõ kiegészítette indokolását továbbá, hogy az önkormányzat gazdasági és mûszaki ellátó szolgálata 2003-ban a felkért ajánlattevõtõl rendelte meg az önkormányzat a Fehérvári úti rendelõintézet rekonstrukciójának engedélyezési terveit. A tervezési szerzõdés 3. pontjában a szerzõdõ felek a tervezési díjat 8 millió forint + 25% áfával állapították meg, tehát a Kbt.-nek a szolgáltatásokra vonatkozó 10 millió forintos értékhatárával kapcsolatos szabályára figyelemmel közbeszerzési eljárást nem kellett az ajánlatkérõnek lefolytatni.
<br>A tervezési szerzõdés 1. pontja szerint a szerzõdés tárgya a Fehérvári úti szakorvosi rendelõintézet rekonstrukciójához építési engedélyezési vagy tenderdokumentáció készítése. (A tenderdokumentáció elkészítésére akkor kerül sor, ha a rekonstrukciós munkálatok nem építésiengedély-kötelesek.) Az I. számú melléklet (témalap) szerint a tervezési feladat egyrészt a tervezés elõkészítõ munkarészekre, a építési engedélyezési dokumentáció elkészítésére, ill. hatósági egyeztetések, jóváhagyások megszerzésére szüksége szerint (a rendelõintézet teljes körû korszerûsítése kisebb belsõ funkcionális átrendezéssel) terjed ki. A megbízás tárgya tenderdokumentáció körében pedig a teljes körû építészeti tervekre M = 1:100 méretarányban, a részletes építészeti és szakági leírásokra a megvalósuláshoz, valamint a rekonstrukció keretösszegét meghatározó költségbecslésre terjed ki.
<br>Az engedélyezési tervekre vonatkozó és 2003. december 22-én megkötött tervezési szerzõdés 6. pont szerint a megrendelõ tudomásul veszi, hogy az elkészítendõ dokumentáció a vállalkozó szellemi alkotásának minõsül, azokat a megrendelõ csak az 1. pontban meghatározott célra használhatja fel, azt másnak csak a vállalkozó elõzetes engedélyével és külön megállapodás alapján díjfizetés ellenében adhatja át.
<br>Az ajánlatkérõ felhívására a felkért ajánlattevõ úgy nyilatkozott, hogy a tervezési szerzõdésben kikötött szerzõi jogosultságát a dokumentáció szerint meghatározott tervek felhasználására vonatkozóan fenn kívánja tartani, a kiviteli terveket maga kívánja elkészíteni. Az önkormányzat költségvetésében a beszerzés tárgyára a kivitelezésre kiterjedõen is 2004-2005. évekre a pénzügyi fedezetet biztosította. Nyilatkozata szerint, amennyiben a kiviteli tervek készítésére nyílt közbeszerzési eljárást kellene lefolytatnia, az várhatóan jelentõs többletköltséget és a rekonstrukció jelentõs késedelmét eredményezné. A felkért ajánlattevõ nyilatkozata szerint a tervezési szerzõdés 6. pontja alapján a kiviteli terveket is õ kívánja elkészíteni.
<br>Az ajánlatkérõ az ajánlati felhívásban meghatározta a teljesítés határidejét, mely 2004. június 1., az ajánlattételi határidõt, mely az ajánlati felhívás feladásának napjától számított 15. nap.
<br>Az ajánlatkérõ meghatározta az ajánlattevõ pénzügyi, gazdasági és mûszaki alkalmassága igazolására kért adatokat és tényeket, illetve ezekkel összefüggésben az ajánlattevõ szerzõdés teljesítésére alkalmatlanná minõsítésének szempontjait.
<br>Az ajánlatok elbírálásának szempontja a legalacsonyabb összegû ellenszolgáltatás volt. Többváltozatú ajánlat tételét az ajánlatkérõ kizárta. Az eredményhirdetés idõpontja az utolsó tárgyaláson kerül meghatározásra azzal, hogy a szerzõdéskötés idõpontja az eredményhirdetés napját követõ elsõ naptól számított 15. nap.
<br>Az ajánlatkérõ az ATTIK'ART Építészeti és Mérnöki Iroda Kft.-t kérte fel ajánlattételre.
<br>2004. május 5-én és 7-én a felek lefolytatták a tárgyalásokat.
<br>A Döntõbizottság elnöke 2004. május 4-én kezdeményezett jogorvoslati eljárást, tekintettel arra, hogy a rendelkezésére bocsátott iratokból a Kbt. 70. § (1) bekezdés b) pontja szerinti feltételek nem voltak megállapíthatóak. Indítványozta a közbeszerzési eljárás jogalapjának és az ajánlati felhívás jogszerûségének vizsgálatát.
<br>Az ajánlatkérõ és az ATTIK'ART Építészeti és Mérnöki Iroda Kft. a tárgyaláson tett észrevételében kérte az eljárás megszüntetését, hivatkozva a szerzõi jogról szóló 1999. évi LXXVI. törvény 29. §-ára, mely szerint a szerzõ kizárólagos joga, hogy mûvét átdolgozza, illetve erre másnak engedélyt adjon. Kérte figyelembe venni a Magyar Építészkamara versenyszabályzatának a tovább tervezésre, illetve áttervezésre vonatkozó rendelkezéseit, mely szerint a tovább tervezésre kizárólag a szerzõ alkalmas, csak a szerzõ lemondó nyilatkozatának megtétele esetén bízható meg más tervezõ a következõ tervfázisok elkészítésével. Álláspontjuk szerint a kiviteli terv 40%-ban igényel alkotó szellemi tevékenységet.
<br>A Budapest Fõváros XI. Kerületi Önkormányzat Polgármesteri Hivatal VIII-1418/2004. számú határozatával az ajánlatkérõ építési engedély iránti kérelmét elutasította, mivel a rekonstrukciós munkák építési engedély nélkül is elvégezhetõek.
<br>A Döntõbizottság a közbeszerzési eljárásban keletkezett iratok, az ajánlatkérõ szóbeli és írásbeli észrevétele alapján megállapította, hogy az ajánlatkérõnek a Kbt. 70. § (1) bekezdés b) pontjára alapozott közbeszerzési eljárása jogszerû volt.
<br>A Döntõbizottság elõször azt vizsgálta, hogy az ajánlati felhívás a Kbt. 71/B. § (1) bekezdés második fordulatában szabályozott követelményeknek megfelelt-e.
<br>A Döntõbizottság megállapította, hogy az ajánlatkérõ részvételi felhívásként megjelölt, tartalma szerint ajánlati felhívása megfelel a Kbt. 71/B. § (1) bekezdés második fordulata szerinti tartalmi követelményeknek.
<br>Ezt követõen a Döntõbizottság vizsgálta az eljárásfajta választására vonatkozó jogalap jogszerûségét.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárásra a Kbt. 70. §-a tartalmazza a megengedõ szabályokat.
<br>Az ajánlatkérõ a közbeszerzési eljárását a Kbt. 70. § (1) bekezdés b) pontjaira alapozta, mely szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha
<br>b) a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni;
<br>A Döntõbizottság a jelen eljárásban a fenti és az ajánlatkérõ által hivatkozott feltételek fennállását vizsgálta, és megállapította, hogy azok fennállnak az alábbiak szerint.
<br>A Döntõbizottság megállapította, hogy az ajánlatkérõ és az ATTIK'ART Kft. között létrejött tervezési szerzõdés szerint az ajánlatkérõ felhasználási joga a tervre vonatkozóan az építési engedélyezés során történõ felhasználásra, vagy amennyiben a rekonstrukciós munkálatok nem építésiengedély-kötelesek, akkor a tenderdokumentáció felhasználására korlátozódik. A szerzõdõ felek tehát a megrendelõ (ajánlatkérõ) részére nem korlátlan felhasználási jogot határoztak meg.
<br>A szerzõi jogról szóló 1999. évi LXXVI. tv. 16. §-a szerint a szerzõi jogi védelem alapján a szerzõnek kizárólagos joga van a mû anyagi formában és nem anyagi formában történõ bármilyen felhasználására és minden egyes felhasználás engedélyezésére. E törvény alapján eltérõ rendelkezése hiányában a felhasználásra engedély felhasználási szerzõdéssel szerezhetõ.
<br>A Tv. 47. § (1) bekezdése szerint a felhasználási engedély csak kifejezett kikötés esetén terjed ki a mû átdolgozására.
<br>A Döntõbizottság megállapította, hogy az ajánlatkérõ felhasználási joga az építési engedélyeztetés során történõ felhasználásra terjedt ki, amely felhasználási jog az építési engedély iránti kérelem elutasításával - annak szükségtelen voltára történõ indokolással - kimerült. A szerzõdõ felek a tervezési szerzõdésben már kizárólagos jogot biztosítottak a tenderdokumentáció, azaz a további tervfázis elkészítésére az ATTIK'ART Kft. részére. A kizárólagos jogosultságtól az ajánlatkérõ csak abban az esetben tekinthetett volna el, amennyiben az ATTIK'ART Kft. a további tervfázisban történõ közremûködésének mellõzéséhez hozzájárul kifejezett nyilatkozatban. Az ATTIK'ART Kft. azonban a 2004. április 4-i nyilatkozata szerint élni kívánt a tervezési szerzõdésben részére biztosított, a további tervfázisra vonatkozó jogosultságával.
<br>A Döntõbizottság ugyanakkor rámutat arra, hogy az építési engedélyezési tervek elkészítésére vonatkozó jogosultság nem automatikusan terjed ki a kiviteli tervek elkészítésére is. A jelen esetben a szerzõdõ felek már a tervezési szerzõdés tárgyának meghatározásánál meghatározták a további tervfázisra nézve az ATTIK'ART Kft. kizárólagos jogosultságát, tehát ez a tény volt elsõdlegesen figyelembe veendõ a Kbt. 70. § (1) bekezdés b) pontja körében.
<br>A Döntõbizottság a fentiekre tekintettel megállapította, hogy az ajánlatkérõnek a hirdetmény közzététele nélküli tárgyalásos eljárás jogalapjával kapcsolatos döntése jogszerû volt, tehát a Kbt. 70. § (1) bekezdés b) pontjában foglalt feltételek fennállnak.
<br>A Kbt. 79. § (1) bekezdés alapján a bizottság eljárása - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni. Az Áe. 14. (2) bekezdése alapján a közigazgatási szerv a hivatalból indított vagy folytatott eljárást - ha a megindítására vagy folytatásra okot adó körülmény már nem áll fenn - megszünteti.
<br>A Döntõbizottság a fentiekre tekintettel a rendelkezõ részben foglaltak szerint határozott.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 11.
<br>
<br>Dr. Csanádi Péter s. k.,	Beckné Erdei Beáta s. k.,
<br>közbeszerzési biztos	közbeszerzési
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>