<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6317/2004)
</h2>
<br>1024 Budapest, Margit krt. 85.
<br>Ikt.sz.: D.288/19/2004.
<br>
<br>Tárgy: az OMS Hungaria Kft. I. sz. és az ERRO 96 Kft. II. sz. kérelmezõk kérelmei, valamint a Közbeszerzési Döntõbizottság elnökének kezdeményezése Törökszentmiklós Város Önkormányzata ajánlatkérõ hirdetmény közzététele nélküli tárgyalásos közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>HATÁROZAT-ot:
<br>
<br>A Döntõbizottság az ERRO 96 Kft. (1037 Budapest, Szépvölgyi út 49-61., képv.: dr. Szentmiklósi Péter ügyvéd, 1036 Budapest, Kolosy tér 5-6., továbbiakban: I. sz. kérelmezõ) és az OMS Hungaria Kft. (2890 Tata, Bacsó Béla út 37., továbbiakban: II. sz. kérelmezõ) kérelmei, valamint a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., továbbiakban: a Döntõbizottság elnöke) kezdeményezése alapján indult jogorvoslati eljárásban, melyeket a Törökszentmiklós Város Önkormányzata (5200 Törökszentmiklós, Kossuth L. u. 135/A, továbbiakban: ajánlatkérõ) által "Törökszentmiklós város közigazgatási területén szennyvíztisztító telep hatásfoknövelése" tárgyú közbeszerzési eljárása ellen nyújtottak be, a kérelmezõk jogorvoslati kérelmeinek helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 26. § (1) bekezdés második fordulatára tekintettel a Kbt. 70. § (1) bekezdés c) pontját és a Kbt. 24. § (2) bekezdését, ezért ajánlatkérõ hirdetmény közzététele nélküli tárgyalásos eljárást megindító ajánlati felhívását megsemmisíti és az ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõk részére a határozat kézhezvételétõl számított 15 napon belül 150 000-150 000 Ft, azaz egyszázötvenezer-egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.
<br>Ajánlatkérõ a rendelkezõ részben meghatározott beszerzés megvalósítására címzett állami támogatást nyert el, amely döntés a 2003. július 15-én, a Magyar Közlönyben megjelent, a helyi önkormányzatok és szociális feladatokat ellátó nem állami fenntartók 2003. évi új címzett támogatásáról, valamint az egyes címzett támogatással folyamatban lévõ beruházások eredeti döntéseinek módosításáról szóló 2003. évi LIX. törvény tartalmazta.
<br>Ajánlatkérõ a beszerzés megvalósítása érdekében még 2003. augusztus 21-én nyílt, elõminõsítési közbeszerzési eljárást indított, amely eljárással kapcsolatban a Döntõbizottság elõtt D.443/2003. sz. alatt jogorvoslati eljárás volt folyamatban. A Döntõbizottság jogerõs érdemi határozatában ajánlatkérõ eljárását jogsértõnek ítélte és megsemmisítette a részvételi felhívást 2003. október 13-án kiadott D.443/11/2003 sz. határozatával, melyet ajánlatkérõ 2003. október 15-én átvett.
<br>A döntést követõen ajánlatkérõ ismételten közbeszerzési eljárást indított 2004. január 5-én, mely nyílt elõminõsítési eljárását eredménytelennek nyilvánította. Az eredménytelenné nyilvánított eljárással kapcsolatban ismételten jogorvoslati kérelmek érkeztek a Döntõbizottsághoz, mely eljárás D.311/2004 sz. alatt volt folyamatban és D.311/7/2004. sz alatt meghozott érdemi döntéssel - az eljárást lezáró döntés megsemmisítése mellett - megállapításra került, hogy ajánlatkérõ döntése megsértette a Kbt. 60. § (1) bekezdés f) pontját.
<br>Ajánlatkérõ a fenti elõzményeket követõen a korábbi nyílt elõminõsítési eljárásban érvényes ajánlatot benyújtó és alkalmasnak minõsített ajánlattevõinek 2004. április 29-én hirdetmény közzététele nélküli tárgyalásos eljárásra küldött ajánlati felhívást.
<br>Ajánlatkérõ 2004. április 29-én tájékoztatta a Döntõbizottság elnökét a Kbt. 70. § (1) bekezdés c) pontja szerinti hirdetmény közzététele nélküli tárgyalásos eljárás megindításáról a rendelkezõ részben meghatározott tárgyban az ajánlati felhívás megküldésével. Ajánlattételre az eredménytelenül zárult nyílt elõminõsítéses eljárásban részt vevõ ajánlattevõket hívta fel. Ezek a Hídépítõ Rt., az OMS Hungária Kft., a PVCSM Rt., az Alterra Kft., a PENTA Kft., az ERRO 96 Kft. és a Strabag Rt.
<br>Az ajánlatkérõ az eljárás választásának jogalapjaként elõadta, hogy 2004. január 5-én nyílt elõminõsítési eljárást indított a beruházás kivitelezõjének kiválasztására. 2004. április 27-én az eljárást eredménytelenné nyilvánították a Kbt. 60. § (1) bekezdés f) pontja alapján, mert 2 ajánlat érvénytelenségét kellett megállapítani, és egy ajánlattevõ az ajánlatában egyik bírálati szempont tekintetében lehetetlen ajánlatot tett.
<br>A tervezõ tájékoztatása szerint a tervezett munkák elvégzéséhez a technológiai idõk figyelembevételével legalább 14 hónap szükséges. A címzett támogatásról hozott döntés szerint a munkák végsõ befejezési határideje 2005. december 31. A csatornahálózat-építési munkák az idõjárási viszonyok miatt a téli idõszakban nem végezhetõek el. Ez indokolja, hogy a Kbt.-ben megadott határidõk egy megismételt nyílt eljárásban már nem biztosíthatóak. A rendkívüli sürgõsség nem ajánlatkérõ mulasztásából állott elõ.
<br>Ajánlatkérõ a kiadott felhívásban rögzítette, hogy az ajánlatokat az összességében legelõnyösebb ajánlat szempontja szerint kívánja elbírálni. A bírálathoz szükséges részszempontokat, súlyszámokat, a ponthatárokat, valamint az értékelés módszerét az ajánlati felhívás tartalmazta. Ajánlatkérõ részszempontként határozta meg a meghiúsulási kötbér vállalásának értékelését. E részszempont körében rögzítésre került, hogy a vállalások forintösszegben tehetõk, míg a vállalások határait ajánlatkérõ min. a bruttó ajánlati ár 25%-ában, de max. a bruttó ajánlati ár 80%-ában írta elõ.
<br>A Döntõbizottság elnöke 2004. május 11-én kezdeményezett jogorvoslati eljárást tekintettel arra, hogy a rendelkezésére bocsátott iratokból a Kbt. 70. § (1) bekezdés c) pontja szerinti feltételek fennállása nem volt megállapítható. Indítványozta a közbeszerzési eljárás jogalapjának és az ajánlati felhívás jogszerûségének vizsgálatát.
<br>Kérelmezõk 2004. május 10-én, illetve 2004. május 14-én jogorvoslati eljárást kezdeményeztek ajánlatkérõ hirdetmény közzététele nélküli tárgyalásos eljárása ellen.
<br>I. sz. kérelmezõ kérelmében elõadta, hogy álláspontja szerint ajánlatkérõ jogsértõen nyilvánította eredménytelenné a nyílt eljárást, így ezen okból a megindított tárgyalásos eljárás jogalapja nem állapítható meg, hiszen a jogsértõ döntés az ajánlatkérõi mulasztás körében értékelendõ, így a törvényi feltételei a tárgyalásos eljárásfajta választásának nem állnak fenn.
<br>Kifejtette továbbá, hogy az ajánlatkérõ hivatkozása a 2005. december 31-i befejezésre, valamint a megítélt címzett támogatás felhasználhatóságára azért sem helytálló, mert a helyi önkormányzatok címzett és céltámogatási rendszerérõl szóló 1992. évi LXXXIX tv. 12. § (2) bekezdése szerint a támogatás a beruházás tervezett befejezését követõ év végéig felhasználható. Kérte ideiglenes intézkedéssel az eljárás felfüggesztését, valamint a felhívás megsemmisítését.
<br>II. sz. kérelmezõ kérelmében elõadta, hogy a tárgyalásos eljárásfajta választásának törvényi feltételei nem állnak fenn, egyrészt a vonatkozó jogszabály a támogatások felhasználására az utolsó támogatási összeg évét követõ év végéig biztosít lehetõséget, ez pedig 2006. december 31., mivel még 2005. évre is van támogatási összeg. Erre tekintettel a 2005. december 31-i befejezési kötelezettségre történõ hivatkozás mint a sürgõsség indoka, nem valós.
<br>Hivatkozott II. sz. kérelmezõ arra is, hogy az eredménytelenül zárult eljárásban benyújtott ajánlatokban szereplõ teljesítési határidõk egy újabb közbeszerzési eljárás idõszükségletét is figyelembe véve kedvezõbbek, mint ajánlatkérõ által hivatkozott 2005. december 31-i idõpont.
<br>Kérelmezõ álláspontja szerint ajánlatkérõ amellett, hogy jogszerûtlenül döntött tárgyalásos eljárás lefolytatásáról, a kibocsátott ajánlati felhívása, a meghiúsulási kötbér részszempont meghatározása körében sérti a Kbt. 24. § (2) bekezdését. A kötbér százalékos korlátai és a forintban történõ kötbér megajánlása és értékelése kérelmezõ megítélése szerint a legkedvezõbb ajánlatot a minél magasabb árat adó ajánlattevõ tudja megajánlani, másrészt a rendelkezésre álló finanszírozási keretet több tényezõ csökkenti, amelyeket azonban ajánlatkérõ nem ismertetett ajánlattevõkkel. Kérelmezõ kérte ideiglenes intézkedés alkalmazását, valamint ajánlatkérõ felhívását a jogszerû eljárás lefolytatására, jogsértés megállapítását, valamint az eljárással felmerült költségekre történõ kötelezést.
<br>Az ajánlatkérõ észrevételében kérte az eljárás megszüntetését. Változatlanul fenntartotta a Döntõbizottság elnökének megküldött tájékoztatójában foglalt indokait a rendkívüli sürgõsség fennállására, és hogy az eljárásfajta választása körében jogsértést nem követett el. Hivatkozott arra, hogy a beruházás címzett támogatással valósul meg, melyrõl a döntést 2003. július 15-én hirdették ki. Az 1992. évi LXXXIX. tv. 11. § (4) bekezdés értelmében a beruházás megvalósítását a támogatásról szóló törvény kihirdetését követõ 12 hónapon belül az építési napló megnyitásával meg kell kezdeni, és a támogatást 2005. december 31-ig fel kell használni. Hivatkozott arra is, hogy a címzett támogatáson túl egyéb támogatást is elnyert, egyrészt vízügyi céltámogatást és területfejlesztési céltámogatást.
<br>A vízügyi célelõirányzat felhasználásának és ellenõrzésének szabályairól szóló 4/2003. (III. 7.) KvVM rendelet 14. §-a értelmében a megkötött szerzõdés módosítására csak vis maior, illetve adatváltozás miatt kerülhet sor. Hivatkozott továbbá arra is, hogy az új Kbt. alkalmazhatósági feltételeinek hiánya is hozzájárult ahhoz, hogy egy újabb nyílt közbeszerzési eljárást ne lehessen lefolytatni rövid idõn belül.
<br>A Döntõbizottság 2004. május 14-én ideiglenes intézkedéssel élt és a D.288/6/2004. sz. határozatával a közbeszerzési eljárást felfüggesztette.
<br>A Döntõbizottság megállapította, hogy a kérelmek, valamint a hivatalbóli kezdeményezés megalapozott az alábbi indokok alapján:
<br>A Döntõbizottságnak a Kbt. 76. § (1) bekezdésében rögzített hatáskörében eljárva elsõdlegesen abban a kérdésben kellett állást foglalnia, hogy ajánlatkérõ jogszerûen rendelte el a hirdetmény közzététele nélküli tárgyalásos eljárás megindítását a Kbt. 70. § (1) bekezdés c) pontjára alapítottan.
<br>A Kbt. 26. § (1) bekezdés értelmében a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárásra a Kbt. 70. §-a tartalmazza a megengedõ szabályokat.
<br>Ajánlatkérõ a közbeszerzési eljárását a Kbt. 70. § (1) bekezdés c) pontjára alapozta.
<br>A Kbt. 70. § (1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt a törvényben elõírt határidõk nem lennének betarthatók; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.
<br>A Döntõbizottság a jelen eljárásban a fenti feltételek meglétét vizsgálta és megállapította, hogy azok nem állnak fenn.
<br>A Döntõbizottság álláspontja szerint a fent hivatkozott jogszabályhelyen rögzített feltételek nem teljesültek a tekintetben, hogy a rendkívüli sürgõsséget indokló körülmények nem eredhetnek ajánlatkérõ mulasztásból.
<br>Ajánlatkérõ elõadása szerint a beszerzés megvalósítása azért vált sürgõssé, mivel a pályázati pénzek felhasználására megadott tervezett határidõk, illetõleg a támogatási pénzek felhasználásának idõbeli korlátai miatt egy újabb nyílt eljárás lefolytatása - 14 hónapos kivitelezési idõt számítva - a támogatások elvesztésének veszélyével járna.
<br>Tény az, hogy ajánlatkérõ 2003 júliusában már rendelkezett azon információkkal, miszerint a megítélt támogatások felhasználására milyen határidõk állnak rendelkezésére, valamint arról is, hogy a beruházás megvalósításának feltétele a közbeszerzési eljárás lefolytatása. Tény az is, hogy ajánlatkérõ a jelen eljárást megelõzõen két nyílt közbeszerzési eljárást is megindított, illetõleg lefolytatott, amelyek során ajánlatkérõ jogsértõ cselekményei, döntései vezettek arra, hogy a beszerzés tárgyát képezõ építési beruházás mind a mai napig nem kezdõdhetett el.
<br>Amennyiben ajánlatkérõ 2003. augusztus 21-én meghirdetett nyílt elõminõsítéses közbeszerzési eljárást jogszabálysértés nélkül folytatta volna le, nem került volna abba a helyzetbe, hogy utóbb a rendkívüli sürgõsségi eljárás indokoltsága felmerült volna.
<br>Rámutat a Döntõbizottság arra is, hogy a beruházás megvalósításához szükséges közbeszerzési eljárás elhúzódásának ténye ismert volt már ajánlatkérõ részérõl, hiszen a 2003. augusztus 21-én megindított eljárásban megállapított jogsértések miatt eljárását újra kellett indítania, mégsem élt a helyi önkormányzatok címzett és céltámogatási rendszerérõl szóló 1992. évi LXXXIX. tv. 11. § (5) bekezdés adta lehetõséggel, amely esetén még kellõ idõben a határidõ hosszabbítására irányuló kérelmének döntéshozó általi elbíráló döntése a birtokába kerülhetett volna.
<br>A helyi önkormányzatok címzett és céltámogatási rendszerérõl szóló 1992. évi LXXXIX. tv. 12. § (2) bekezdése értelmében ugyanis ajánlatkérõ a jóváhagyott, de az adott évben fel nem használt központi támogatást a következõ évben, illetõleg a beruházás tervezett befejezését követõ év végéig használhatja fel, e körben külön döntéshozói hozzájárulás nem szükséges. Így az ajánlatkérõ által hivatkozott 2005. december 31-i határidõ mellett 2006. december 31-e az az idõpont, amely a támogatás felhasználására rendelkezésére áll.
<br>Mivel azonban ajánlatkérõt felróható mulasztás terheli a kialakult helyzet elõállása miatt, a támogatások elvesztésének veszélyére való hivatkozás önmagában nem alapozhatja meg a tárgyalásos eljárásfajta jogalapját, ugyanis a törvény egymagában ilyen körülményre alapozva nem ad jogot ajánlatkérõnek a fõ szabályként alkalmazandó nyílt eljárásfajta helyett a törvény által rögzített alapelveket legkevésbé érvényesítõ tárgyalásos eljárásfajta alkalmazására.
<br>A fenti tények alapján a Döntõbizottság arra a következtetésre jutott, hogy ajánlatkérõ felróható mulasztása idézte elõ alapvetõen a rendkívüli sürgõsséget, így ajánlatkérõnek a hirdetmény közzététele nélküli tárgyalásos eljárás megindítására vonatkozó döntése jogsértõ volt.
<br>Miután ajánlatkérõ tárgyalásos eljárás lefolytatására a Kbt. rendelkezései alapján nem jogosult, így a tárgyalásos eljárást megindító ajánlati felhívása és az eljárásban esetlegesen tanúsított eljárási cselekménye nem lehet jogszerû.
<br>A II. sz. kérelmezõ kérelmében azonban kifogásként fogalmazódik meg az ajánlatkérõ által kibocsátott ajánlati felhívásban megadott értékelési részszempontok közül a kötbér értékelésének tartalmával kapcsolatban a Kbt. 24. § (2) bekezdésének megsértése.
<br>A Kbt. 24. § (2) bekezdése kimondja, hogy az ajánlatkérõnek biztosítania kell az esélyegyenlõséget az ajánlattevõk számára.
<br>A Döntõbizottság álláspontja szerint alappal kifogásoltó az ajánlatkérõ ajánlati felhívásában rögzített alábbi értékelési részszempont megfogalmazása a meghiúsulási kötbér körében.
<br>Ajánlatkérõ a felhívásban a meghiúsulási kötbér mértékét is meghatározta részszempontként azzal, hogy a vállalásokat forintban kérte megadni, míg a kötbérvállalások korlátja a bruttó ajánlati ár min. 25%-ában, max. 80%-ában került meghatározásra.
<br>Ajánlatkérõ ezen részszempont tartalmának a meghatározásával olyan helyzetet teremtett, amelyben az ajánlattevõk nem képesek azonos eséllyel megajánlani a vállalásaikat. A forintösszegben elvárt vállalás kikötése, illetõleg a megajánlás korlátainak az ajánlati ár százalékában történõ elõírása miatt minden esetben az ajánlati ár nagyságának függvényében más és más összegben határozza meg a megajánlások határait az egyes ajánlattevõk vonatkozásában. Az az ajánlattevõ, aki az ajánlati árra alacsony ajánlatot tesz, az ajánlatkérõ által meghatározott korlátok között a meghiúsulási kötbér alsó és felsõ értékén belül nem tehet azonos eséllyel kedvezõ ajánlatot a részszempontra, mint azon ajánlattevõ, aki magasabb ajánlati árat ajánlott. Ez pedig az ajánlattevõk esélyegyenlõségét sérti, mivel azon feltétel, amely között vállalásaikat megtehetik, nem azonos szintet határoz meg a forintösszegben megajánlható kötbér esetén.
<br>Tekintettel a fent leírtakra a Döntõbizottság a rendelkezõ részben foglaltak szerint határozott és a Kbt. 88. § (1) bekezdés c), d) és f) pontjai szerinti jogkövetkezményeket alkalmazta.
<br>A Kbt. 88. § (1) bekezdés f) pontja szerint a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a.
<br>A Döntõbizottság a bírság összegének megállapításakor a Kbt. 88. § (5) bekezdésben foglaltakat vette figyelembe, e körben egyrészt az elkövetett jogsérelem súlyára, a beszerzés értékére volt tekintettel, ezen körülményekre tekintettel a kiszabott bírságot szükségesnek, de egyben elegendõnek ítélte.
<br>A költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 22.
<br>
<br>	Dr. Sárkány Izolda s. k., 	Bújdosó Gézáné s. k.,
<br>	közbeszerzési biztos 	közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>