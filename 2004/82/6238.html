<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6238/2004)
</h2>
<br>1024 Budapest, Margit krt. 85.
<br>Ikt.sz.: D.282/13/2004.
<br>
<br>Tárgy: Kádas és Co. Kft. jogorvoslati kérelme Budapest Fõváros Önkormányzat Péterfy Sándor Utcai Kórház közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>HATÁROZAT-ot:
<br>
<br>A Döntõbizottság a Kádas & Co. Kft. (1224 Budapest, Bem tábornok u. 29., képviseli: dr. Mura Péter ügyvéd, 1066 Budapest, Teréz krt. 48., a továbbiakban: kérelmezõ) jogorvoslati kérelmének, amelyet a Fõvárosi Önkormányzat Péterfy Sándor Utcai Kórház és Rendelõintézet (1076 Budapest, Péterfy Sándor u. 8-20., nevében eljár: S & G Consulting Kft., 1063 Budapest, Szinyei Merse Pál u. 8., a továbbiakban: ajánlatkérõ) "konyhatechnológiai beruházás a HACCP minõségbiztosítási rendszer követelményeinek megfelelõen, amelynek keretében nagykonyhai berendezések, gépek, fogyóeszközök, szállító jármû beszerzése. A Péterfy Sándor utcai központi telephely, valamint az Alsóerdõsor utcai telephely konyhájának részleges átalakítása, felújítása" tárgyú közbeszerzési eljárása ellen nyújtott be, részben helyt ad és megállapítja, hogy az I-III. részteljesítés körében ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 52. § (2) bekezdés d) pontjára tekintettel az 52. § (1) bekezdését, valamint az 59. § (1) bekezdését, ezért ajánlatkérõnek az eljárást lezáró döntését az I-IIII. részteljesítés vonatkozásában megsemmisíti. Ezt meghaladóan a jogorvoslati kérelmeket elutasítja.
<br>A Döntõbizottság ajánlatkérõt 1 000 000 Ft, azaz egymillió forint bírsággal sújtja. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft (azaz egyszázötvenezer forint) igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:
<br>Az ajánlatkérõ ajánlati felhívást tett közzé nyílt eljárás megindítására 2004. március 3-án, K. É. - 1645/2004 számon, a Közbeszerzési Értesítõ 25. számában a rendelkezõ részben meghatározott tárgyban.
<br>A beszerzés tárgyát és mennyiségét az ajánlati felhívás 3. a) pontjában részletezte a következõ termékcsoport bontásban:
<br>  I. konyhatechnológiai berendezések, tételek: 1-25-ig,
<br> II. fogyóeszközök, tételek: 26-55-ig,
<br>III. szállítóedényzet és -eszközök, tételek: 56-60-ig,
<br>IV. 1 db zárt rakterû tehergépkocsi, emelõfallal,
<br> V. a mûszaki dokumentációban foglalt telephelyek szerinti építészeti átalakítás, felújítás.
<br>Ajánlatkérõ a részajánlat tételének lehetõségét az alábbiak szerint biztosította:
<br>I-III. termékcsoportra együttesen, külön a IV. tehergépkocsira és külön az V. pont szerinti építészeti átalakítás, felújítás esetében.
<br>Az ajánlati felhívás 11. a) pontjában határozta meg az ajánlattevõk pénzügyi, gazdasági és mûszaki alkalmassága igazolására kért adatokat, többek között az alábbiakat:
<br>- a közbeszerzésekrõl szóló 1995. évi XL. törvény (a továbbiakban: Kbt.) "a Kbt. 44. § (2) bekezdés a) pontja értelmében 2001., 2002., 2003. év legjelentõsebb, a beszerzés tárgyával azonos szállításainak ismertetése, legalább 1 db kórházi, 60 napnál nem régebbi keltezésû referenciaigazolás csatolása, amely konyhatechnológiai eszközök tekintetében legalább bruttó 50 millió forint,"
<br>- a Kbt. 44. § (2) bekezdés d) pontja értelmében részletes termékleírás fotóval;
<br>A 11. b) pontban a szerzõdés teljesítésére alkalmatlanná minõsítés szempontjai között elõírta, hogy alkalmatlan az ajánlattevõ amennyiben "nem rendelkezik legalább 1 db, bruttó 50 millió forint értékû, 60 napnál nem régebbi keltezésû, referencialevéllel igazolt konyhatechnológiai eszközökre vonatkozó kórházi szállítási referenciával," valamint "termékleírása nem felel meg a dokumentációban elõírt mûszaki követelményeknek."
<br>Az ajánlatkérõ az összességében legelõnyösebb ajánlatot kívánta kiválasztani, az I-III. termékcsoport vonatkozásában a részszempontokat és azok súlyszámát a következõk szerint határozta meg:
<br>részszempontok
<br>súlyszámok
<br>- ajánlati ár
<br>10
<br>- termékre nyújtott jótállás idõtartama
<br>2
<br>- bejelentéstõl számított hibaelhárítás megkezdésének ideje
<br>1
<br>- teljesítési határidõhöz kapcsolódó kötbér (értékelési tartomány: 100-500 E Ft/nap)
<br>1
<br>Az adható pontszámokat 1-10 ponthatárok között határozta meg és az értékelés módszereként a százalékos arányosítás módszerét jelölte meg.
<br>Az ajánlatkérõ dokumentációt is készített, melyben részajánlatonként határozta meg az ajánlattétel tartalmi és formai követelményeit, a szerzõdési feltételeket, valamint a kitöltendõ mellékleteket. A 17. oldalon az alábbi elõírásokat tette: "Az ajánlatok összehasonlíthatósága és elbírálhatósága miatt az alábbiakat minden tételnél kötelezõ jelleggel fel kell tüntetni:
<br>- az áru gyártóját,
<br>- az áru típusát,
<br>- fõbb anyagminõségét, lemezanyag vastagságát,
<br>- fõbb jellemzõit,
<br>- befoglaló méreteit,
<br>- elektromos vagy gázteljesítményét.
<br>Az árajánlathoz, az abban szereplõ gépekrõl és berendezésekrõl prospektusanyagot kell mellékelni, valamint nyilatkozni kell a magyarországi hatósági engedélyek meglétérõl (OÉTI, MEEI, TMB)."
<br>A dokumentáció 30. oldalán a költségvetési kiírásban VI. fejezet Péterfy Sándor Utcai Kórház Élelmezési Osztály folyadékosedényzet-szükséglet intézeti szinten elnevezés alatt a következõ tételt nevesítette: tejeskanna csappal, rozsdamentes 94 db 5 literes, 117 db 10 literes és 32 db 25 literes.
<br>Ajánlatkérõ a pályázók kérdései alapján 2004. április 5-én írásban tájékoztatást adott, melyben kérelmezõ második kérdésére a következõ választ adta:
<br>Kérdés: a rozsdamentes tejeskannák szimpla falúak vagy hõszigeteltek legyenek? Illetve a rozsdamentes anyagminõség rozsdamentes acélt takar-e? Válasz: hõszigetelt, rozsdamentes, csappal.
<br>Az ajánlattételi határidõben, 2004. április 13-ig, kérelmezõn kívül ajánlatot nyújtott be a Progress-B '90 Kft., a Bulls Ipari és Kereskedelmi Kft., a Temp-rite International Kft., a Sanamij Budapest Kft.
<br>Az I-III. tételekre ajánlattevõk az alábbi árajánlatokat tették:
<br>Progress-B '90 Kft. 59 999 575 Ft, Bulls Kft. 67 409 486 Ft, Temp-rite Kft. 80 000 000 Ft, Sanamij Kft. 83 287 680 Ft és a kérelmezõ 79 231 150 Ft.
<br>A Progress-B '90 Kft. ajánlatának 13. oldalán csatolta az OÉTI engedélyét Monetti gyártmányú szigetelt ételszállító eszközök véleményezésérõl, ezek között szerepelt a Liquidi, adagolócsappal ellátott szigetelt italtartály.
<br>Ajánlatának 385. oldalán csatolta a megajánlott termékre vonatkozó magyar nyelvû prospektust és a 397. oldalon tette meg az erre vonatkozó tételes ajánlatát.
<br>Ajánlatának 399. oldalán tette meg a garancia- és szerviznyilatkozatot az alábbiak szerint: "A szerviz címe: 1026 Budapest, Gyergyó u. 5. A szerviz szakemberei munkanapokon a hiba bejelentésétõl számított 15 percen belül megkezdik a hiba elhárítását."
<br>A Bulls Kft. ajánlatának 96. oldalán csatolta a Szent Lázár Megyei Kórház üzemeltetési osztályvezetõ fõmérnöke által kiállított referenciaigazolást az alábbi szöveggel: "Igazoljuk, hogy a BULLS Kft. (volt ADLER Kft.) az intézetünk rekonstrukciójának harmadik üteme során az élelmezési üzem és az étterem berendezéseinek szállítását és üzembe helyezését végezte."
<br>Az ajánlatkérõ 2004. május 4-én hirdette ki az eljárás eredményét, a nyertes ajánlattevõ az I-III. és V. tételcsoportban a Progress-B '90 Kft. lett. A IV. tételcsoportra nem érkezett ajánlat. Ajánlatkérõ a Temp-rite Kft. ajánlatának érvénytelenségét állapította meg.
<br>Kérelmezõ 2004. május 7-én nyújtott be jogorvoslati kérelmet, melyet 2004. május 11-én érkezett beadványában, majd a tárgyaláson pontosított. Kérte a jogsértés megállapítását, az eljárást lezáró döntés megsemmisítését, ajánlatkérõnek az eljárási díj viselésére való kötelezését, ideiglenes intézkedésként a szerzõdés megkötésének megtiltását. A jogsértés tudomásra jutásának idõpontjaként az eredményhirdetés napját jelölte meg.
<br>Kérelme indokául elõadta, hogy álláspontja szerint a nyertes kirívóan alacsony árajánlatot tett, azaz olyan árat ajánlott meg, mely áron, álláspontja szerint, akkor sem teljesíthetné a közbeszerzési eljárásban meghatározott feltételeket, ha maga gyártaná a berendezéseket és más eszközöket. Hivatkozott arra, hogy ajánlatkérõ nem tett eleget a Kbt. 57. § (2) bekezdésében foglalt írásban történõ magyarázat kérésére vonatkozó kötelezettségének. Elõadta továbbá, hogy álláspontja szerint az ár nemcsak kirívóan alacsony, hanem irreális is.
<br>Sérelmezte, hogy a nyertes ajánlat irreális azáltal is, hogy a hibaelhárítás megkezdésének idejét 15 percben jelölte meg, ami fizikailag lehetetlen, tekintettel arra, hogy a szerviz vonatkozásában megjelölt alvállalkozó székhelye a II. kerület, Gyergyó utcában van, míg a teljesítési helyek a VII. kerületben vannak.
<br>Sérelmezte továbbá, hogy a nyertes ajánlattevõ érvénytelen ajánlatot tett, mert nem teljesítette a dokumentációnak az ajánlat mûszaki, szakmai specifikációra vonatkozó elõírásait, a hõszigetelt rozsdamentes tejeskanna csappal termék vonatkozásában. Elõadta, hogy az alacsony árat is azért tudta a nyertes ajánlattevõ megajánlani, mert ez a termék összességében mintegy nyolcmillió forinttal olcsóbb, mint a dokumentációban elõírt hõszigetelt, rozsdamentes acélból készült tejeskanna.
<br>Kifogásolta továbbá, hogy a Bulls Kft. ajánlatát ajánlatkérõ nem nyilvánította érvénytelennek annak ellenére, hogy nem igazolta a felhívásban elõírt referenciát. Elõadta, hogy a cégbírósági nyilvántartás szerint a referenciában megjelölt Adler Kft. nem jogelõdje a Bulls Kft.-nek.
<br>Ajánlatkérõ észrevételében kérte az álláspontja szerint megalapozatlan jogorvoslati kérelem elutasítását, valamint költségeinek megtérítését.
<br>Elõadta, hogy az ajánlati ár nem kirívóan alacsony. A nyertes ajánlat bruttó 60 millió forint volt, azonban nyújtottak be ajánlatot 67,4 millió forint bruttó áron és 80 millió forint bruttó áron is. Kimutatta azt is, hogy több tétel vonatkozásában a kérelmezõ által megajánlott ár volt az alacsonyabb. A hibaelhárítási határidõ vonatkozásában elõadta, hogy álláspontja szerint az ajánlattevõ által vállalt kötelezettség nem irreális. Elõadta, hogy a nyertes ajánlattevõ álláspontja szerint megfelelt a mûszaki dokumentációban elõírt feltételeknek. A Bulls Kft. ajánlata vonatkozásában elõadta, hogy az ajánlat 96. oldalán csatolásra került a referenciaigazolás. Csatolta továbbá a Salgótarjáni Szent Lázár Megyei Kórház 2004. május 19-én kelt levelét is, mely szerint a Bulls Kft. (akkori nevén Adler Kft.) szállította a kórház konyhatechnológiai berendezéseit, és a Bulls Kft. végezte a garanciális és karbantartási feladatokat.
<br>Egyéb érdekeltként a Progress B '90 Kft. kérte az álláspontja szerint megalapozatlan jogorvoslati kérelem elutasítását.
<br>A Bulls Kft. elõadta, hogy üzletágmegosztás, illetve -vásárlás kapcsán lett tulajdonosa az Adler Kft. vendéglátó és gasztrotechnikai üzletágának és jogutódja az Adler Kft. szállítási, garanciális és egyéb kötelezettségeinek, valamint beszállítói és referenciajogainak. Ennek igazolására csatolta az Adler Kft. (1095 Budapest, Ipar u. 13.) és a Bulls Kft. (1095 Budapest, Ipar u. 13.) között 2002. január 18-án létrejött megállapodást, mely szerint a Bulls Kft. megvásárolja a nagykonyhai üzletágat, beleértve a már meglévõ ügyfélkört, eszközeit, s átvállalja az ügyfélkörrel kapcsolatos valamennyi jogot és kötelezettséget.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>Ajánlatkérõ nyilatkozott, hogy a szerzõdés megkötésével meg kívánják várni a Döntõbizottság döntését.
<br>A Döntõbizottság megállapította, hogy a jogorvoslati kérelem az alábbiak szerint részben megalapozott.
<br>A Kbt. 43. § (1) bekezdés szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.
<br>A Kbt 52. § (1) bekezdése úgy rendelkezik, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.
<br>Ajánlatkérõ a dokumentáció VI. fejezetében rozsdamentes tejeskanna beszerzésére kért ajánlatot, s a kérdésekre adott válaszok között az elõírását úgy pontosította, hogy a tejeskannának hõszigeteltnek kell lennie. Ajánlatkérõ tárgyaláson tett, s azt követõen írásban megerõsített nyilatkozata alapján, valamint a nyertes ajánlattevõ nyilatkozata alapján a Döntõbizottság megállapította, hogy a nyertes által megajánlott, illetve ajánlatkérõ által figyelembe vett tejeskanna mûanyagból készült, ezért nem felel meg a "rozsdamentes" követelménynek, azaz a dokumentációban elõírt feltételnek, ezért az ajánlat érvénytelen.
<br>A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.
<br>A fenti rendelkezések alapján az érvénytelen ajánlatot - miután az értékelésbe nem vonható be - nem lehet nyertesként megjelölni. Az ajánlatkérõ azonban a Progress B '90 Kft. érvénytelen ajánlatát értékelte, sõt ezt az ajánlattevõt hirdette ki nyertesként. Ezzel megsértette a Kbt. 52. (2) bekezdés d) pontjára tekintettel a Kbt. 59. § (1) bekezdését.
<br>Kérelmezõ kérte annak megállapítását is, hogy a nyertes ajánlat kirívóan alacsony, illetve irreálisan alacsony árat tartalmazott.
<br>A Döntõbizottság megállapította, hogy a nyertes ára nem minõsíthetõ kirívóan alacsony árnak. Egyfelõl a nyertes által ajánlott árnál csak 12,4%-kal magasabb a Bulls Kft. által megadott ár, másfelõl pedig a nyertes ajánlattevõ is, de maga a kérelmezõ is a gyártótól, illetve importból szerzi be a termékek egy részét, így saját árpolitikája révén alakítja ki az ajánlatában szereplõ termékek árát. Az a kérelmezõi feltételezés, hogy a megajánlott ár a nyertes ajánlattevõ számára nem tartalmaz nyereséget, nem bír relevanciával.
<br>Kérelmezõ kérte annak megállapítását is, hogy irreális ajánlatot tett a nyertes ajánlattevõ a hibaelhárítás vonatkozásában.
<br>A Döntõbizottság megállapította, hogy ajánlatkérõ a bejelentéstõl számított hibaelhárítás megkezdésének idejével mint bírálati részszempont tartalmával kapcsolatban semmilyen többletinformációt, követelményt nem adott, illetve nem állapított meg. Nyertes a Budapest II. kerület, Gyergyó utcát nevezte meg, mint a szervizszolgáltatást végzõ alvállalkozó székhelyét, amelytõl a Péterfy Sándor utca csak csúcsforgalomtól mentes idõszakban érhetõ el 15 perc alatt. A többi ajánlattevõ ajánlatában a Budapest különbözõ kerületei vonatkozásában megjelölt 30 és a kérelmezõ ajánlatában a Budapest XXII. kerületéhez tartozó Budatétény és Nagytétény közötti Bem tábornok utcai címhez képest megjelölt 45 perc is csak csúcsforgalommentes idõszakban ítélhetõ reálisnak. Ezen szempontokra tekintettel a Döntõbizottság elfogadta a hibaelhárítás megkezdésének idejére az ajánlattevõk által megadott határidõket, és nem ítélte irreálisnak az ajánlatokat, így a nyertes ajánlatát sem.
<br>A Döntõbizottság a Bulls Kft. alkalmatlanságára vonatkozó kérelmi elemet is elutasította. A Bulls Kft. ajánlatában csatolta az ajánlati felhívásban elõírt referencialevelet. Ajánlatkérõ a referencia kétségbevonását követõen tájékoztatást kért a referenciát kiadó kórháztól, mely levelében megerõsítette, hogy a Bulls Kft. (akkori nevén Adler Kft.) végezte a szállítást és az üzembe helyezést, a garanciális és karbantartási munkákat pedig a Bulls Kft. végezte el. A jogorvoslati eljárás során a Bulls Kft. csatolta a jogutódlásra vonatkozó megállapodást. Fentiek alapján a Döntõbizottság álláspontja szerint ajánlatkérõ jogszerûen járt el a Bulls Kft. alkalmasságának megállapítása során.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva - a fenti indokokra tekintettel - a Kbt. 88. § (1) bekezdés d) pontja alapján állapította meg, hogy az ajánlatkérõ megsértette a Kbt. 52. § (2) bekezdés d) pontjára tekintettel az 52. § (1) bekezdését, valamint az 59. § (1) bekezdését, ezért a 88. § (1) bekezdés c) pontja alapján az I-III. részteljesítés vonatkozásában megsemmisítette ajánlatkérõnek az eljárást lezáró döntését.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdés szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a bírság összegének megállapításakor a Kbt. 88. § (5) bekezdésében foglaltakat vette figyelembe, e körben arra volt alapvetõen tekintettel, hogy ajánlatkérõnek módja van a megállapított jogsértések kiküszöbölésére. A kiszabott bírságot a fentiekre tekintettel szükségesnek, de egyben elegendõnek ítélte.
<br>A Döntõbizottság a közbeszerzési eljárás iratai alapján megállapította, hogy ajánlatkérõ bizottsági formában hozta meg döntéseit, erre tekintettel személyi felelõsségre nem vonható le következtetés.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 04.
<br>
<br>Dr. Telek Katalin s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Ruthner Oszkár s. k.,
<br>közbeszerzési biztos
<br>
<br>
<br><br></body></html>