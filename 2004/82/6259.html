<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (6259/2004)
</h2>
<br>
<br>3.Kf.27.305/2003/7.
<br>
<br>A Fõvárosi Ítélõtábla a dr. Kálcsics Éva jogtanácsos által képviselt Igazságügyi Minisztérium (1363 Budapest, Pf. 54.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében, mely perbe a felperes pernyertessége érdekében dr. Fecskovics Erzsébet ügyvéd (1023 Budapest, Zsigmond tér 10.) által képviselt APEX-MM Kft. (1162 Budapest, Cibakháza u. 10/B), az alperes pernyertessége érdekében a dr. Turkovits Judit ügyvéd (1074 Budapest, Szövetség u. 5-7.) által képviselt Pamion-Org. Szervezési és Szolgáltató Kft. (1112 Budapest, Hegyalja út 74.) beavatkozott, a Fõvárosi Bíróság 2003. május 20-án kelt 13.K.31.642/2002/17. számú ítélete ellen az alperes által 18. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi az alperest, hogy 15 napon belül fizessen meg a felperesnek 30 000 (harmincezer) forint, a felperesi beavatkozónak 10 000 (tízezer) forint másodfokú perköltséget.
<br>A fellebbezési illetéket az állam viseli. Az ítélet ellen fellebbezésnek helye nincs.
<br>
<br>INDOKOLÁS
<br>
<br>Az ajánlatkérõ felperes 2002. január 23-án a felperesi beavatkozó bonyolítói közremûködésével nyílt közbeszerzési eljárást indított a gazdálkodószervezetek letéti és közzétételi mérlegbeszámolóinak feldolgozása tárgyában. Az ajánlati felhívás 11. a) pontja határozta meg az ajánlattevõk pénzügyi, gazdasági és mûszaki alkalmasságának igazolására kért adatokat és tényeket. Köztük annak igazolását, hogy a számlavezetõ pénzintézet nyilatkozata szükséges arra nézve, hogy az ajánlattevõ számláján a megelõzõ egy évben sorban állás nem volt. A 11. b) pont elsõ bekezdése alapján a szerzõdés teljesítésére alkalmatlanná vált az ajánlattevõ, ha a pénzintézeti nyilatkozat szerint az ajánlattételi határidõt megelõzõ egy évben elõfordult sorban álló tétel. A felhívás a 16.3. pontjában elõírta az aktuális cégállapotot bemutató, 30 napnál nem régebbi, az illetékes cégbíróság által kibocsátott cégkivonat csatolását. A felhívás a hiánypótlás lehetõségét kizárta. A felperes által kiadott pályázati dokumentáció mellékleteként közölt ajánlati levél szerint az ajánlattevõnek nyilatkoznia kellett többek között arról, hogy folyószámlát kizárólag mely pénzintézeteknél vezet. Az ajánlattételi határidõben több társaság, köztük a késõbbiekben jogorvoslati kérelmet elõterjesztõ alperesi beavatkozó és a nyertesnek kihirdetett Bull Magyarország Kft. nyújtott be ajánlatot, amelynek csatolt cégkivonata két számlavezetõ pénzintézetet - ING Bank, HVB Bank Hungary Rt. - jelölt, igazolást: azonban csak az ING Banktól csatolt be. Kérdésre a záró egyenleg egyidejû csatolásával közölte, hogy a HVB Bank Hungary Rt.-nél vezetett bankszámlájának megszüntetését már 2001 novemberében kérte.
<br>Az alperes a jogorvoslati kérelemnek helyt adva, a D.172/16/2002. számú határozatában megállapította, hogy a felperes megsértette a közbeszerzésekrõl szóló 1995. évi XL. törvény (a továbbiakban: Kbt.) 52. § (1) bekezdésére tekintettel az 59. § (1) bekezdését. A jogsértés miatt a felperes eljárást lezáró döntését megsemmisítette, és terhére 2 M Ft bírságot szabott ki. Döntését azzal indokolta, hogy a nyertes ajánlata nem volt teljes körû, nem tartalmazta annak igazolását, hogy a HVB Banknál vezetett számláján a megelõzõ egy évben volt-e sorban álló tétel. Emiatt a felperesnek nem volt lehetõsége arra, hogy a nyertes fizetõképességét a felhívásban rögzített szándéka szerint vizsgálja, következésképpen az ajánlat nem felelt meg a felhívás 11. a) pont elsõ bekezdésében meghatározott feltételnek, amelynek okán azt érvénytelennek kellett volna nyilvánítani.
<br>Az elsõfokú bíróság az alperesi határozat felülvizsgálatára irányuló keresetnek helyt adva azt megváltoztatta, az alperesi beavatkozó jogorvoslati kérelmét elutasította. Döntését a Kbt. 26. § (2) bekezdésére, valamint 43. § (1) bekezdésére alapította azzal, hogy a számlavezetõ pénzintézet mint fogalom alatt kizárólag az a pénzintézet értendõ, amely az ajánlattevõ számláját ténylegesen vezeti, és ennél fogva jogosult a kívánt tartalmú pénzintézeti nyilatkozat kiadására. Rámutatott arra, hogy a pályázati dokumentáció mellékletét képezõ ajánlati levél egyértelmûen azt az ajánlatkérõi igényt támasztotta alá, mely a bankszámlaszerzõdés szerinti számlavezetõ pénzintézetek megjelölését várta el az ajánlattevõktõl.
<br>Az elsõfokú bíróság ítélete ellen, annak megváltoztatását, a felperes keresetének elutasítását, és perköltségben marasztalását kérve az alperes terjesztett elõ fellebbezést. Fenntartotta azt a korábbi jogi álláspontját, hogy a nyertes Bull Magyarország Kft. ajánlata nem felelt meg az elõírásoknak, és emiatt a felperesnek érvénytelenné kellett volna azt nyilvánítania. Az ajánlati felhívás 16.3. pontja szerint az ajánlatkérõ az aktuális cégállapot bemutatását kérte, ha az ajánlattevõ elismeri, hogy a cégkivonat tartalmaz olyan adatot, amely már nem áll fenn, köteles legalább részérõl megtett nyilatkozatot csatolni, amelyben közli a valós cégállapotot. A Bull Magyarország Kft. ilyen nyilatkozatot nem tett annak ellenére, hogy ismert volt elõtte a HVB Bank Hungary Rt.-nél vezetett bankszámlájának korábbi megszüntetése, és az is, hogy a cégkivonat azt továbbra is tartalmazza. A Kbt. 57. § (1) bekezdés szerinti felvilágosítás kérés a meg nem tett nyilatkozat pótlására nem alkalmas, ugyanis az ajánlattevõ a cégkivonatban feltüntetett két bankszámlához képest csak egy banktól csatolt nyilatkozatot. A nyilatkozat elmaradása pedig az érvényesség körében vizsgálandó.
<br>A felperes ellenkérelmében az elsõfokú bíróság ítéletének helyben hagyását kérte. Nézete szerint a fellebbezés által sem támadott elsõfokú bíróság által megállapított tényállás alapján az alperes jogértelmezése megalapozatlan, mivel tévesen, iratellenesen és egyben jogszabályellenes módon értelmezi a pályázati felhívást, mert az a cégkivonat és a valós cégállapot eltérésére vonatkozó nyilatkozattételt nem írta elõ. Ezért ilyen "többletnyilatkozat" nem volt megkövetelhetõ mint alkalmassági feltétel. Megjegyezte, hogy a cégnyilvántartásról, a cégnyilvánosságról és a bírósági cégeljárásról szóló 1997. évi CXLV. törvény 12 § (1) bekezdés k) pontja csak 2001. szeptember 1. napjától volt hatályban, emiatt az ajánlattevõ cégkivonatának adattartalma már önmagában eltérõ lehetett. Kiemelte, hogy a hiánypótlás a szó nyelvtani értelmezése alapján akkor válik szükségessé, ha valamely fél valamit nem teljesít. A perbeli esetben valamennyi, az alkalmasság elbírálásához szükséges igazolást, nyilatkozatot a nyertes ajánlattevõ csatolt, tehát ilyen hiánypótlásra nem volt szükség, azt a felperes nem is tette lehetõvé.
<br>A felperesi beavatkozó osztva a felperes fellebbezési ellenkérelmében elõadottakat, kérte az elsõfokú bíróság ítéletének helybenhagyását és az alperes perköltségben való marasztalását.
<br>Az alperesi beavatkozó nyilatkozatot nem tett. A fellebbezés az alábbiak szerint alaptalan.
<br>Az elsõfokú bíróság a megállapított tényállásból helytálló jogi következtetést vont le, amellyel a másodfokú bíróság teljes körûen egyetért. Az alperes fellebbezésében foglaltakra figyelemmel a következõket kívánja kiemelni:
<br>A Kbt. 26. § (2) bekezdése kógens jelleggel fogalmaz meg ajánlati kötöttséget, mind az ajánlatkérõvel, mind az ajánlattevõvel szemben. Az ajánlattevõ az ajánlati felhívásában, illetõleg az ajánlati dokumentációban általa megfogalmazott feltételekhez kötve van. A felperes az ajánlati felhívásában és a dokumentációban a pénzügyi, gazdasági, mûszaki alkalmasság igazolására kért adatok között kizárólag - minden további pontosító és utaló feltétel nélkül - a számlavezetõ pénzintézet igazolásának csatolását írta elõ. Következésképpen az érvényesség (érvénytelenség) vizsgálatakor azt kellett a felperesnek ellenõriznie, hogy az igazolás csatolása megtörtént-e, hiszen az ajánlattevõnek, jelen esetben a Bull Magyarország Kft.-nek - mivel az ajánlati felhívás tartalmát senki nem kifogásolta - e megfogalmazás szerint kellett az ajánlatát megtennie a Kbt. 43. § (1) bekezdése alapján.
<br>Mindezek figyelembevételével az elsõfokú bíróság jogszerûen járt el, amikor az ajánlati felhívás 11. a) pontjának való megfelelõséget kizárólag az e pontban meg határozottak alapján, az ajánlati felhívás 16.3. pontjában foglaltakkal összefüggésbe nem hozva, vizsgálta. Azt tartalmában is helyesen értelmezte, mivel a számlavezetõ pénzintézet fogalmán csak azt a pénzintézetet lehet és kell érteni, aki az ajánlattevõ folyószámláját kezelni jogosult. Az ajánlati felhívás különbözõ elõírásainak nem kell egymással összefüggõnek vagy egymást lefedõnek, illetõleg egymásból következõnek lenniük akkor, ha az a Kbt. rendelkezéseibõl nem következik és azt az ajánlati felhívás kifejezett rendelkezése sem kívánja meg. Az alkalmasság igazolására kizárólag a Kbt. 44. §-ában elõírt módon van lehetõség. Ennek megfelelõen az ajánlatkérõ egyéb információk között felsorolva kérte a cégkivonat csatolását, annak tartalmához további következményt nem fûzve. A nyertes ajánlattevõ nyilatkozata a számlavezetõ pénzintézetre nézve rendelkezésre állt, a megkívánt igazolást csatolta. A cégkivonat tartalma - a felperes helyesen. jutott erre a következtetésre - kizárólag tisztázó jellegû kérdés feltevését indokolta. Megjegyzendõ, hogy a cégkivonat tartalma és az ajánlati felhívás 11. a) pontjában megfogalmazottak teljesítésére csatolt igazoláson szereplõ pénzintézet eltérése önmagában eredhet abból a ténybõl, hogy a tényleges számlavezetõ és a cégkivonatban szereplõ pénzintézet - a változás bejegyzési és adminisztratív eljárásokból eredõen - eleve különbözõ lehet.
<br>Mindezek alapján a Fõvárosi Ítélõtábla az elsõfokú bíróság ítéletét Pp. 253. § (2) bekezdése alapján helybenhagyta.
<br>Az alperes a Pp. 78. § (1); (2) és 79. § (1), valamint a 83. § (1) bekezdése értelmében köteles a felperes és a felperesi beavatkozó javára a másodfokú perköltség megfizetésére.
<br>Az alperes az illetékekrõl szóló 1990. évi XCIII. törvény 5. § (1) bekezdés c) pontja alapján illetékmentes, ezért az illetékfeljegyzési jog folytán le nem rótt fellebbezési illetéket a 6/1986. (VI.26.) IM.r. 14. §-a alapján az állam viseli.
<br>
<br>Budapest, 2004. május 19.
<br>
<br>	Dr. Sára Katalin s. k.,	Dr. Szõke Mária s. k.,
<br>	a tanács elnöke	elõadó bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>