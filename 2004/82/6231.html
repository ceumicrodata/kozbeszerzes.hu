<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6231/2004)
</h2>
<br>1024 Budapest, Margit krt. 85.
<br>Ikt.sz.: D.353/11/2004.
<br>
<br>Tárgy: a Global City Kft. jogorvoslati kérelme Debrecen Megyei Jogú Város Önkormányzata beszerzése ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Global City Ingatlanfejlesztõ és Beruházó Kft. (4026 Debrecen, Bethlen u. 36-38., képviseli: dr. Nógrádi Péter ügyvéd, 1037 Budapest, Montevideó u. 3/A, a továbbiakban: kérelmezõ) jogorvoslati kérelmét, melyet a Debrecen Megyei Jogú Város Önkormányzata (4024 Debrecen, Piac u. 20., a továbbiakban: kérelmezett) "Debrecen belvárosában lévõ, vásárcsarnokot is magában foglaló épülettömb rehabilitációjának megvalósítása" tárgyú beszerzése ellen nyújtott be, elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére álló iratok, a felek írásban és tárgyaláson tett nyilatkozatai alapján az alábbi tényállást állapította meg.
<br>Kérelmezett 2001. október 11-én a rendelkezõ részben meghatározott beszerzés tárgyában pályázati felhívást tett közzé, mely beszerzést kérelmezett nem közbeszerzési eljárás formájában bonyolította le.
<br>Kérelmezett a pályázati felhívásban meghatározta az ajánlattétel határidejét (2001. november 11.) és a részletes pályázati kiírásban a pályázat benyújtásához szükséges adatokat és információkat, valamint a pályázat lefolytatásának szabályait megadta.
<br>A pályázat alapján kérelmezett és kérelmezõ 2002. szeptember 5-én együttmûködési megállapodást kötött ingatlanok megvásárlásáról és felújítási munkák elvégzésérõl a rendelkezõ részben meghatározott tárgyban.
<br>A szerzõdés alapján kérelmezett és kérelmezõ 2003. év folyamán több alkalommal egyeztetést folytatott le.
<br>Kérelmezõ 2004. május 3-án a kérelmezettnek és a kérelmezett önkormányzati képviselõinek küldött levelében az alábbiakat is feltüntette: "Tudomásunkra jutott, hogy a Debrecen Megyei Jogú Város Önkormányzata 2004. május 6-án tartandó közgyûlésének a vásárcsarnok tömbrehabilitációjával kapcsolatos, gazdasági társaságunkkal megkötött együttmûködési megállapodás felülvizsgálata is napirendi témája lesz. Annak érdekében, hogy a közgyûlés kiegyensúlyozott döntést hozhasson, néhány tényt tartunk szükségesnek leszögezni a témával kapcsolatban."
<br>"Tájékoztatjuk továbbá Önt, hogy Debrecen Megyei Jogú Város Önkormányzata ellen pert kívánunk indítani annak megállapítása iránt, hogy Debrecen Megyei Jogú Város Önkormányzata és Társaságunk között 2002. szeptember 5-én létrejött szerzõdés érvényes és hatályos.
<br>Közöljük, hogy jelen levelünk kézhezvételétõl számítva, amennyiben az önkormányzat a projektben szereplõ a Debrecen, 7394/1, 7590, 8328, 8426/1, 8426/2, 8426/3 és 8439/2 helyrajzi számon nyilvántartott ingatlanokat harmadik személyek részére értékesítené, úgy jóhiszemû magatartására többé sikeresen nem hivatkozhat. Reméljük, hogy az önkormányzat nem hoz olyan határozatot, amely társaságunkat arra kényszerítené, hogy jogai megóvása érdekében a szükséges jogi lépéseket megtegye, és egyúttal reméljük, hogy jelen levelünkkel sikerül az önkormányzat döntését segíteni és a várost számottevõ kártól megóvni.
<br>Tájékoztatjuk Önt, hogy jelen levelünket az önkormányzatnak is megküldjük, azért fordultunk személyesen Önhöz is, hogy idõben értesülhessen a projekttel kapcsolatos tényekrõl."
<br>Kérelmezett 2004. május 6-án az alábbi tartalmú levelet küldte kérelmezõnek:
<br>"Debrecen Megyei Jogú Város Közgyûlése 2004. május 6-án 9.00 órai kezdettel tartja ülését, melyen 1. napirendi pontként kerül megtárgyalásra a "Vásárcsarnok-tömb rehabilitációjával kapcsolatos együttmûködési megállapodás felülvizsgálata, döntés a tömb fejlesztésérõl" elõterjesztés.
<br>Telefonmegbeszélésünkre hivatkozva értesítem arról, hogy Kósa Lajos polgármester a napirendi pont elõterjesztõjeként meghívja Önt, mint az ügyben érintett gazdasági társaság ügyvezetõjét."
<br>Kérelmezett a 2004. május 6-án tartott közgyûlésen meghozta a 98/2004. (V. 6.) Kh. határozatát, melynek 1., 2. és 5. pontjában az alábbiakat tüntette fel.
<br>"1. megállapítja, hogy a vásárcsarnok tömbrehabilitációjáról szóló 116/2002. (VI. 13.) Kh. határozat alapján Debrecen Megyei Jogú Város Önkormányzata és a Global City Kft. között létrejött együttmûködési megállapodás 27., 58. pontjaiban rögzített feltételek nemteljesülése miatt a szerzõdés nem vált hatályossá.
<br>Az önkormányzat megkeresi a körzeti földhivatalt, hogy az önkormányzati tulajdonú ingatlanokra bejegyzett széljegy kerüljön törlésre."
<br>"2. Értékesítésre kijelöli a vásárcsarnok tömbrehabilitációjának megvalósítása érdekében a DMJV Önkormányzat tulajdonát képezõ 7590, 8426/1, 8426/2, 8426/3 és 8439/2 hrsz.-ú ingatlanokból a szabályozási terv módosítását és a telekalakítást követõen kialakításra kerülõ mintegy 20 000 m2 területû építési telek 94/100 eszmei tulajdoni illetõségét, és azt vevõkijelöléssel értékesíti a Dexium Kft. (4026 Debrecen, Bem tér 14. szám) részére."
<br>"5. Elfogadja a határozat mellékletét képezõ módosított adásvételi szerzõdést, és felhatalmazza a polgármestert annak aláírására."
<br>Kérelmezett a Dexium Ingatlanfejlesztõ Kft.-vel (4026 Debrecen, Bem tér 14. fszt. 9-10.) 2004. május 6-án a rendelkezõ részben meghatározott tárgyú beszerzésre adásvételi szerzõdést és telekalakítást elrendelõ okirat címû szerzõdést kötött.
<br>Kérelmezõ 2004. május 21-én postára adott jogorvoslati kérelmet nyújtott be a Döntõbizottsághoz, melyet a Döntõbizottság 2004. május 25-én érkeztetett, és e napon indította meg a jogorvoslati eljárást a jogorvoslati kérelem alapján.
<br>Kérelmezõ jogorvoslati kérelmében elõadta, hogy álláspontja szerint kérelmezett a közbeszerzési eljárás mellõzésével folytatta le a rendelkezõ részben meghatározott tárgyú beszerzést. Hivatkozott továbbá arra, hogy e tárgyban 2002-ben õ már kötött szerzõdést a kérelmezettel, és e szerzõdés érvényességének bírósági felülvizsgálata jelenleg is zajlik. Elõadta, hogy a kérelmezett által kötött szerzõdés visszterhes szerzõdés, melynek becsült értéke mintegy 2 milliárd forint és hogy a kérelmezett ajánlatkérõnek minõsül. Álláspontja szerint kérelmezettnek közbeszerzési eljárást kellett volna lefolytatnia beszerzésének megvalósítására. A lefolytatott eljárás azonban semmiképpen nem tekinthetõ közbeszerzési eljárásnak, így a kérelmezett jogsértõ módon mellõzte a közbeszerzési eljárást. Kérelmezõ nyilatkozott, hogy arról, miszerint kérelmezett a beszerzését nem közbeszerzés keretében valósítja meg, 2004. május 6-án szerzett tudomást. E napon történt ugyanis a megkötött szerzõdés módosításáról és új vállalkozó belépésérõl szóló közgyûlési döntés.
<br>Ezen a közgyûlésen jelen volt.
<br>A fentiek alapján kérte jogsértés megállapítását és bírság alkalmazását.
<br>Kérelmezett a jogorvoslati kérelemre tett észrevételében és nyilatkozatában elõadta, hogy álláspontja szerint a jogorvoslati kérelem egyrészt elkésett, a tudomásszerzéstõl számított 15 napos jogvesztõ határidõ eltelt még a 2004. május 6-i határidõt is figyelembe véve. A továbbiakban pedig elõadta, hogy az általa lefolytatott beszerzés nem tartozik a Kbt. hatálya alá, az az önkormányzati vagyonnal való gazdálkodás, melyet a Kbt. rendelkezései nem szabályoznak.
<br>A fentiek alapján kérte a jogorvoslati kérelem elkésettség, illetve megalapozatlanság miatti elutasítását.
<br>Egyéb érdekeltként a Dexium Kft. tett észrevételt, melyben elõadta, hogy a 2002-ben megkötött szerzõdés teljesítésére, illetve jelen beszerzés keretében a teljesítésre kérelmezõ nem lenne képes, hiszen az elvégzendõ munkákhoz, illetve fejlesztésekhez szervesen kapcsolódó ingatlanok a Dexium Kft. tulajdonában vannak, illetve azok felett rendelkezési joga van. Ezen ingatlanok tulajdonjogának a megszerzése pedig a kérelmezõ és a kérelmezett között 2002-ben megkötött szerzõdés hatályosulási feltétele volt. Kérte a megalapozatlan jogorvoslati kérelem elutasítását.
<br>A Döntõbizottság ideiglenes intézkedést nem alkalmazott.
<br>A Döntõbizottság a rendelkezésére álló iratok és a felek nyilatkozatai alapján megállapította, hogy a jogorvoslati kérelem az alábbiak szerint elkésett.
<br>A közbeszerzésekrõl szóló 1995. évi XL. tv. (a továbbiakban: Kbt.) 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A fent hivatkozott rendelkezés szerint a Döntõbizottság eljárását a Kbt. szabályait sértõ eseményrõl való tudomásszerzéstõl számított 15 napon belül lehet joghatályosan kérelmezni. Ennek további korlátja az, hogy az esemény bekövetkezésétõl számított 90 napnál hosszabb idõ nem telhet el. A Kbt. ezen rendelkezései alapján a Döntõbizottságnak azt kell megvizsgálnia, hogy a közbeszerzési eljárás mellõzése mikor jutott a kérelmezõ tudomására, mikor járt le a kérelmezõ esetében a jogorvoslati kérelem benyújtására nyitva álló határidõ, valamint azt, hogy a kérelem benyújtása jogvesztõ határidõben történt-e.
<br>A Döntõbizottság álláspontja szerint a feltárt tények alapján egyértelmûen megállapítható, hogy kérelmezett részérõl a rendelkezõ részben meghatározott tárgyban beszerzési igény 2001. évben jelentkezett. Kérelmezett ugyanis 2001. október 11-én pályázati eljárást indított. Az eljárását kérelmezett nem közbeszerzési eljárás keretében hirdette meg és folytatta le. A pályázati eljárás eredményeként a kérelemmel támadott beszerzés tekintetében a szerzõdéskötésre 2002. szeptember 5-én került sor.
<br>A Kbt. 79. § (8) bekezdés c) pontja úgy rendelkezik, hogy a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni közbeszerzési eljárás mellõzésével történõ beszerzés esetén a szerzõdés megkötését.
<br>A fenti rendelkezés határozza meg, hogy a határidõk megállapításánál az objektív határidõ-számítás szempontjából milyen körülményt kell figyelembe venni. Ezen szabály értelmében a vitatott beszerzéssel összefüggésben a jogsértés bekövetkezésének idõpontja - mint az objektív határidõ számításának alapja - 2002. szeptember 5-e, amikor a beszerzésre vonatkozó szerzõdés aláírásra került a kérelmezett és a kérelmezõ között.
<br>Kérelmezõ tehát jogorvoslati kérelmét - amennyiben korábban nem lett volna tudomása a pályázati eljárásról, illetõleg a szerzõdéskötés tényérõl - ezen idõponttól számított 90 napon belül terjeszthette volna elõ joghatályosan.
<br>Ezen idõpont elmulasztása esetén még akkor sincs helye jogorvoslati eljárás kezdeményezésének, ha a szerzõdés megkötésérõl a 90 napon túl szerzett volna tudomást kérelmezõ. A 90 napos határidõn túl ugyanis már a késõbbi tudomásszerzés ténye sem ad alapot a kérelem elõterjesztésére.
<br>Kérelmezõ jogorvoslati kérelmét azonban 2004. május 21-én terjesztette elõ, mely a 90 napos objektív jogvesztõ határidõn is túli, ezért a kérelem elõterjesztése elkésett.
<br>Megjegyzi a Döntõbizottság, hogy kérelmezõ a fentieken túl arra sem hivatkozhatna alappal, hogy nem volt tudomása a 2002. szeptember 5-i szerzõdéskötésrõl, hiszen kérelmezõ volt a megkötött szerzõdés egyik részese. Így a kérelmezõ vonatkozásában a szubjektív 15 napos jogvesztõ határidõ elmulasztásra került.
<br>A fenti indokok alapján nem fogadta el a Döntõbizottság a kérelmezõ azon elõadását, hogy a kifogásolt beszerzésrõl 2004. május 6-án szerzett tudomást.
<br>Az a körülmény, hogy egy szerzõdéses jogviszonyban milyen változások, módosítások történnek a szerzõdés megkötését követõen, nem jelentik azt, hogy a beszerzésrõl, illetõleg az arra vonatkozó szerzõdéskötésrõl már korábban tudomással bíró fél számára a határidõk számítása újra kezdõdnének.
<br>A törvényben megfogalmazott határidõk jogvesztõek, így azok elmulasztása esetén nincs további kimentési lehetõség.
<br>A kérelmezõ a Döntõbizottság megítélése szerint az általa hivatkozott idõpontban nem a kérelmezett beszerzésérõl, valamint nem a beszerzés közbeszerzési eljárás nélküli lefolytatásáról szerzett tudomást, csupán arról, hogy a már 2002. szeptember 5-én megkötött szerzõdéses jogviszonyban változások történnek.
<br>Ez a körülmény azonban nem érinti a törvényben rögzített határidõk számításánál relevanciával bíró azon körülményeket, hogy a kérelmezett már 2002. szeptember 5. napján tudott a beszerzésrõl és arról, hogy azt kérelmezett nem a Kbt. alapján folytatja le, valamint hogy a Kbt.-n kívüli eljárás eredményeként szerzõdéskötésre is sor került.
<br>A fentiek alapján a Döntõbizottság megállapította, hogy kérelmezõ a Kbt. hivatkozott rendelkezése szerinti jogvesztõ határidõn túl nyújtotta be jogorvoslati kérelmét, mely jogorvoslati kérelmet ennek alapján érdemben a Döntõbizottság nem vizsgálhatott.
<br>A Döntõbizottság a Kbt. 76. § (1) bekezdésében biztosított jogkörében eljárva a rendelkezõ részben foglaltak szerint határozott és a jogorvoslati kérelmet elkésettség miatt a Kbt. 80. § (4) bekezdése alapján érdemi vizsgálat nélkül elutasította, míg a jogorvoslati eljárásban felmerült költségek viselésérõl a Kbt. 88. § (1) bekezdés h) pontja alapján rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 24.
<br>
<br>	Dr. Nagy László Gábor s. k.,	Divinyi Péterné s. k.,
<br>	közbeszerzési biztos	közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>