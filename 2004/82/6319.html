<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6319/2004)
</h2>
<br>1024 Budapest, Margit krt. 85.
<br>Ikt.sz.: D.334/15/2004.
<br>
<br>Tárgy: a Lurotex Kft. jogorvoslati kérelme az Állami Autópálya Kezelõ Rt. közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Lurotex Textilipari Kft. (9970 Szentgotthárd, Hunyadi út 33., a továbbiakban: kérelmezõ) által az Állami Autópálya Kezelõ Rt. (1036 Budapest, Lajos u. 74-76., képviseli: dr. Jancsovics Éva ügyvéd, 1131 Budapest, Koma u 25., a továbbiakban: ajánlatkérõ) "munka- és védõruházati termékek beszerzése és szállítása" tárgyú közbeszerzési eljárásával kapcsolatban benyújtott jogorvoslati kérelemnek részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 48. § (1) bekezdésének rendelkezését, ezért ajánlatkérõ ajánlati felhívását és azt követõ döntéseit megsemmisíti, valamint ajánlatkérõvel szemben 1 000 000 Ft, azaz egymillió forint bírságot szab ki, a továbbiakban a jogorvoslati kérelmet elutasítja.
<br>A Döntõbizottság kötelezi az ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg. A jogorvoslati eljárásban ezen felül felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>Ajánlatkérõ 2004. április 28-án a rendelkezõ részben meghatározott tárgyú közbeszerzési eljárást kezdeményezett ajánlati felhívás közzétételével.
<br>Ajánlatkérõ az ajánlati felhívás 3. a) pontjában az alábbiakat tüntette fel.
<br>"3. a) A beszerzés tárgya és mennyisége: munka- és védõruházati termékek beszerzése és szállítása:
<br>
<br>1.Férfiruházatok (üzemeltetési igazgatóság)
<br>
<br>1.1. kétrészes, jó láthatóságot biztosító védõruha
<br>1250 db
<br>
<br>1.2. kétrészes, jó láthatóságot biztosító védõruha
<br>60 db
<br>
<br>1.3. jó láthatóságot biztosító védõnadrág
<br>140 db
<br>
<br>1.4. jó láthatóságot biztosító védõnadrág
<br>540 db
<br>
<br>1.5. kétrészes munkaruha
<br>190 db
<br>
<br>1.6. rövid ujjú póló
<br>460 db
<br>
<br>1.7. rövid ujjú póló
<br>4870 db
<br>
<br>1.8. nyári sapka
<br>1000 db
<br>
<br>1.9. nyári sapka
<br>100 db
<br>
<br>1.10. téli sapka
<br>510 db
<br>
<br>1.11. téli sapka
<br>70 db
<br>
<br>1.12. jó láthatóságot biztosító védõmellény
<br>300 db
<br>
<br>1.13. jó láthatóságot biztosító téli védõkabát
<br>370 db
<br>
<br>1.14. jó láthatóságot biztosító esõkabát
<br>300 db
<br>
<br>1.15. védõlábbeli (bokacipõ)
<br>1090 db
<br>
<br>1.16 védõcsizma
<br>280 db
<br>
<br>1.17. jégergarnitúra
<br>1050 garn.
<br>
<br>1.18. védõkesztyû
<br>14 430 pár
<br>
<br>1.19. védõkesztyû
<br>4650 pár
<br>Az ajánlatkérõ az 1.1-1.9 tételeknél a megadott mennyiségektõl +40%-os mértékben eltérhet.
<br>
<br>2. Férfi- és nõi ruházatok (értékesítési és ellenõrzési igazgatóság)
<br>
<br>2.1. védõlábbeli (férfi és nõi bélelt bakancs)
<br>200 pár
<br>
<br>2.2. jó láthatóságot biztosító átmeneti bélelt
<br>  mellény
<br>180 db
<br>
<br>2.3. nõi hosszú ujjú blúz
<br>240 db
<br>
<br>2.4. férfiing, hosszú ujjú
<br>1080 db
<br>
<br>2.5. nõi rövid ujjú blúz
<br>240 db
<br>
<br>2.6. férfiing, rövid ujjú
<br>1080 db
<br>
<br>2.7. nõi téli, hosszú nadrág
<br>90 db
<br>
<br>2.8. férfinadrág, téli, hosszú
<br>450 db
<br>
<br>2.9. nõi nyári, hosszú nadrág
<br>90 db
<br>
<br>2.10. férfinadrág, nyári hosszú
<br>450 db
<br>
<br>2.11. nyári sapka
<br>330 db
<br>
<br>2.12. téli sapka
<br>180 db
<br>
<br>2.13. férfi-, nõi pulóver
<br>540 db
<br>
<br>2.14. kétrészes jégergarnitúra
<br>540 garn.
<br>
<br>2.15. jó láthatóságot biztosító esõkabát
<br>110 db
<br>
<br>2.16. védõlábbeli (nõi félcipõ)
<br>90 pár
<br>
<br>2.17. védõlábbeli (férfifélcipõ)
<br>330 pár
<br>
<br>2.18. bõrkesztyû
<br>420 pár
<br>
<br>2.19. jó láthatóságot biztosító védõmellény
<br>180 db
<br>
<br>2.20. jó láthatóságot biztosító téli védõkabát
<br>150 db
<br>
<br>2.21. rövid ujjú póló
<br>960 db
<br>
<br>2.22. nõi blézer
<br>630 db
<br>
<br>2.23. férfizakó
<br>300 db
<br>
<br>2.24. mellény
<br>320 db
<br>
<br>2.25. nõi hosszú ujjú blúz
<br>1230 db
<br>
<br>2.26. férfiing, hosszú ujjú
<br>600 db
<br>
<br>2.27. nõi rövid ujjú blúz
<br>1230 db
<br>
<br>2.28. férfiing, rövid ujjú
<br>600 db
<br>
<br>2.29. nõi sál
<br>390 db
<br>
<br>2.30. férfinyakkendõ
<br>420 db
<br>Az ajánlatkérõ az 2.1-2.30. tételeknél a megadott mennyiségektõl -30%-os mértékben eltérhet.
<br>c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: igen.
<br>d) A részajánlat tételének szempontja: ajánlattevõ az ajánlati felhívás 3. a) pontja 1. és 2. alatti tételcsoportra külön-külön tehet ajánlatot, de az egyes csoportokon belül az ajánlatnak teljes körûnek kell lennie."
<br>Ajánlatkérõ az ajánlati felhívás 4. pontjában az alábbiakat határozta meg:
<br>"A teljesítés határideje vagy a szerzõdés idõtartama: 2004. szeptember 1.-2007. augusztus 31."
<br>Ajánlatkérõ az ajánlati felhívás 11. a) pontjában a pénzügyi, gazdasági és mûszaki alkalmasság igazolására kért adatok és tények között az elsõ és második nagy francia bekezdésében az alábbiakat határozta meg.
<br>"- az ajánlattevõ valamennyi számlavezetõ pénzintézetének 30 napnál nem régebbi nyilatkozata és igazolása az ajánlattevõ pénzügyi, likviditási, hitelfelvételi helyzetérõl az alábbi tartalommal:
<br>- mióta vezeti az ajánlattevõ számláját,
<br>- az ajánlattevõ a fizetési kötelezettségeinek pontosan eleget tesz-e,
<br>- nyilatkozat az ajánlattevõ általános pénzügyi helyzetérõl, hitel- és fizetõképességérõl,
<br>- az ajánlattevõ 2000., 2001. és 2002. gazdálkodási évi beszámolója a könyvvizsgálói záradékkal együtt (ha a záradékot a számviteli törvény elõírja).
<br>Ajánlatkérõ az ajánlati felhívás 11. b) pontjában az ajánlattevõnek a szerzõdés teljesítésére alkalmatlanná minõsítésének szempontjai között az alábbiakat tüntette fel az elsõ, a második, az ötödik és a hatodik francia bekezdésben:
<br>"- ha banki információ szerint az ajánlattevõ számláján az elmúlt 3 év valamelyikében 60 napot meghaladó sorban állás volt,
<br>- ha gazdálkodási adatai alapján a 2000., 2001., 2002. években a saját tõke kisebb a jegyzett tõkénél, és bármely vizsgált évben a mérleg szerinti eredménye negatív,
<br>- a csatolt mintadarab alapján megállapítható, hogy a megajánlott termék nem felel meg a dokumentációban részletezett követelményeknek,
<br>- a csatolt ruházati alapanyag A4-es méretû mintavágata alapján megállapítható, hogy a mintavágat nem egyezik meg a dokumentációban kiírt ruházati alapanyaggal."
<br>Ajánlatkérõ az ajánlati felhívásban úgy rendelkezett, hogy többváltozatú ajánlatot lehet tenni, de csak a mennyiségek tekintetében.
<br>Ajánlatkérõ dokumentációt is készített, melynek 1. sz. melléklete tartalmazza a beszerezni kívánt termékek részletes leírását. A termékleírásokban a gramm/ml, az alapanyag-összetétel mellett, az alapanyag megnevezése is megtalálható (pl.: Klopman Luminex 270, Hajnalka, Q-6408 stb.).
<br>2004. május 14-én a Piremon kisvállalat az alábbi kérdést nyújtotta be ajánlatkérõnek:
<br>"Kérdés: a pályázatban kiírt munkaruhákat el lehet-e készíteni más alapanyagokból, amelyeknek a mûszaki paraméterei megegyeznek a dokumentációban megadott alapanyagok mûszaki adataival?"
<br>2004. május 17-én ajánlatkérõ a kérdésre az alábbi választ adta, melyet valamennyi, az ajánlati dokumentációt megvásárló cégnek eljuttatott.
<br>"Válasz: az ajánlatkérési dokumentáció IV. részében az ajánlati nyilatkozat függelékét, az V. rész 1. sz. mellékletét (formai kialakítás) és 3. sz. mellékletét (mintadarabok méretei) úgy kell értelmezni, hogy a fentiekben meghatározott alapanyagok tekintetében, ahol konkrét terméknév szerepel, egyenértékû ajánlatnak fogadjuk el azokat az alapanyagokat is, amelyek az ott meghatározott összetételnek, színnek és egyéb paraméternek megfelelnek."
<br>Kérelmezõ ajánlatkérõ ezen tájékoztatását 2004. május 18-i dátummal igazolta vissza.
<br>Kérelmezõ 2004. május 19-én nyújtott be jogorvoslati kérelmet, melyet 2004. május 17-én adott postára. Jogorvoslati kérelmében sérelmezte, hogy ajánlatkérõ a dokumentációban konkrét termékneveket jelölt meg, másrészt a pénzügyi, gazdasági megfelelõség igazolására elõírt feltételek túlzó voltát vitatta.
<br>Álláspontja szerint a négy üzleti éven keresztül húzódó és viszonylag kis összegû (kb. 100 millió forint) beszerzések esetén elegendõ lenne a számlavezetõ pénzintézetek igazolása, teljesen szükségtelen az elõzõ három év mérlegeinek bekérése.
<br>Kérelmezõ jogorvoslati kérelmét a 2004. június 9-én tartott jogorvoslati tárgyalás során annyiban módosította, hogy a konkrét terméknevek elõírásával, megjelölésével kapcsolatos kérelmi részétõl eláll, azonban sérelmezte az ajánlati felhívás és dokumentáció nem Kbt. rendelkezései szerinti módosítását. Álláspontja szerint az ajánlatkérõ válasza, melyben az azonos mûszaki paraméterekkel rendelkezõ termékeket is elfogadja érvényes ajánlatoknak, módosítja az ajánlati felhívás feltételeit.
<br>Fentiek alapján kérte ideiglenes intézkedéssel a szerzõdéskötés megtiltását, jogsértés megállapítását, ajánlatkérõ kötelezését a jogszerû eljárásra, bírság kiszabását és ajánlatkérõ kötelezését a költségek viselésére.
<br>Ajánlatkérõ a jogorvoslati kérelemre tett észrevételeiben kérte a megalapozatlan jogorvoslati kérelem elutasítását.
<br>Észrevételében csatolta a Piremon kisvállalat által feltett kérdésre adott válaszát, melyet az összes dokumentációt megvásárló cégnek megküldött. Álláspontja szerint az ajánlattevõi kérdésre adott válasza valamennyi ajánlattevõ számára biztosította az esélyegyenlõséget.
<br>A pénzügyi, gazdasági megfelelõség körében benyújtani kért mérlegekkel kapcsolatban elõadta, hogy a hosszú idõre szóló szerzõdésre tekintettel van jelentõsége annak, hogy stabil gazdálkodású cég teljesítsen, illetve lehessen az eljárás nyertese. Ezért mind a pénzintézeti nyilatkozat, mind pedig ettõl függetlenül a szükséges mérlegadatot is csatolni kell.
<br>Hivatkozott arra, hogy az ajánlattevõnek és a 10%-ot meghaladó értékben bevonni kívánt alvállalkozónak együttesen kell megfelelni a feltételeknek, ami szintén könnyebbséget jelent ahhoz, hogy ajánlattevõ alkalmasnak bizonyuljon.
<br>Egyéb érdekeltek az eljárás során érdemi észrevételt nem tettek.
<br>A Döntõbizottság ideiglenes intézkedéssel a közbeszerzési eljárást 2004. május 19-én felfüggesztette.
<br>A Döntõbizottság megállapította, hogy a jogorvoslati kérelem az alábbiak szerint részben megalapozott.
<br>A Kbt. 48. § (1) bekezdése szerint az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb.
<br>Ajánlatkérõ az ajánlati felhívásának 11. b) pontjában meghatározta, hogy csak az ajánlati dokumentációban meghatározott és kiírt ruházati alapanyagból készült termékeket tartalmazó ajánlatokat tekinti alkalmasnak.
<br>Ajánlatkérõ az ajánlati dokumentációban konkrét szövettípusokat határozott meg, azok mûszaki paramétereit és nevét is feltüntette.
<br>Ajánlatkérõ a Piremon kisvállalat kérdésére adott válaszában úgy rendelkezett, hogy nemcsak a dokumentációban meghatározott típusú ruházatai alapanyag, hanem az annak megfelelõ mûszaki paramétereket tartalmazó, más alapanyagokból készült termékekkel is alkalmas lehet valamely ajánlattevõ a szerzõdés teljesítésére.
<br>A Döntõbizottság álláspontja szerint ez a tájékoztatás, melyet az ajánlatkérõ valamennyi ajánlattevõnek megküldött - és amely egyébként megfelel a Kbt. 40. § (5) bekezdés rendelkezésének az egyenértékû termékekkel kapcsolatban - az ajánlati dokumentáció módosítását jelenti.
<br>Ajánlatkérõ ugyanis a dokumentációban kifejezetten szövettípusokat határozott meg (pl. Hajnalka, illetve Klopman, Luminex 270 stb.), ettõl pedig eltér az általa adott tájékoztatás, mely szerint a dokumentációban meghatározott mûszaki paramétereknek megfelelõ, bármely típusú szövettel alkalmas ajánlatot lehet tenni.
<br>A Kbt. 25. § rendelkezése alapján csak annyiban lehet a közbeszerzési eljárás Kbt.-ben meghatározott szabályaitól eltérni, amennyiben azt a Kbt. kifejezetten megengedi. Az ajánlati felhívás, illetve dokumentáció módosításával kapcsolatban a Kbt. a 48. § (1) bekezdése úgy rendelkezik, hogy felhívás, illetve dokumentáció módosításra, megváltoztatásra csak hirdetmény közzétételével van lehetõség. A Kbt. rendelkezése e körben kógens, és nem ad lehetõséget az ettõl való eltérésre.
<br>Ajánlatkérõ az ajánlati felhívás és dokumentáció tartalmának módosítását nem tette közzé hirdetményben, ennek alapján megsértette a Kbt. 48. § (1) bekezdésének rendelkezését, így a jogorvoslati kérelem e része megalapozott.
<br>A Kbt. 44. § (1) bekezdés a) és b) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható:
<br>a) pénzügyi intézménytõl származó - errõl szóló - nyilatkozattal;
<br>b) mérlegének (egyszerûsített mérlegének, beszámolójának vagy konszolidált mérlegének) benyújtásával.
<br>A Kbt. 44. § (3) bekezdése szerint az ajánlatkérõ az (1) és (2) bekezdésben foglaltak közül egy vagy több igazolási módot is elõírhat.
<br>A Kbt. 44. § (7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Kbt. szabályai alapján ajánlatkérõ jogosult arra, hogy meghatározza az alkalmasság elbírálása során figyelembe vehetõ tényeket és szempontokat, melynek alapján a szerzõdés teljesítésére alkalmasnak minõsített ajánlattevõk ajánlatai közül kerülhet ki az eljárás nyertese. Az alkalmassági feltételek meghatározásával kapcsolatos ajánlatkérõi mozgásteret a Kbt. korlátok közé szorítja és ezen belül meghatározza az alkalmasság elbírálásának rendszerét, illetve annak korlátait. Ennek alapján a Kbt. 44. § (7) bekezdésére tekintettel kizárólag a szerzõdés teljesítéséhez szükséges feltételeket, alkalmassági elõírásokat lehet meghatározni. Továbbá a Kbt. 44. § (1) és (2) bekezdése tartalmazza azokat a módokat, amelyekkel a szerzõdés teljesítéséhez szükséges pénzügyi, gazdasági, illetve mûszaki alkalmasság igazolható.
<br>A Kbt. 44. § (1) bekezdés b) pontja alapján ajánlatkérõnek lehetõsége van a mérlegnek, egyszerûsített mérlegnek, beszámolónak, konszolidált mérlegnek a benyújtását kérni az ajánlatokban az alkalmasság vizsgálatához.
<br>A teljesítésre való alkalmasság, alkalmatlanság körében alapvetõen figyelembe veendõ körülmények a beszerzés értéke, a beszerzés tárgya, a megkötendõ szerzõdés tartalma, jellege. Az ajánlatkérõnek ezek alapján figyelembe véve kell meghatározni az alkalmassági, alkalmatlansági szempontokat, azok mértékét.
<br>A jelen beszerzés összesített értéke kb. 100 millió forint és a teljesítési idõ mintegy három év.
<br>A Döntõbizottság megítélése szerint a mérlegek bekérése, illetve vizsgálata - figyelemmel a beszerzés teljesítésének, illetve a szerzõdés idõtartamának hosszú, 3 éves idõtartamára is - megfelel a teljesítéshez szükséges feltételek mértékéig történõ meghatározás követelményének, az nem tekinthetõ túlzottnak. Ajánlatkérõ azon nyilatkozatát, mely szerint stabil gazdasági, pénzügyi helyzetben lévõ cégek jelentkezése jelenti adott esetben számára a biztosítékot arra, melyre a hosszú idõtartamú szerzõdésekre tekintettel szüksége van, és ennek a gazdasági, pénzügyi helyzetnek vizsgálata csak a benyújtott mérlegek alapján lehetséges a Döntõbizottság álláspontja szerint megalapozott, ugyanis egy több évig fennálló tartós szerzõdés alapján kell teljesíteni a nyertes ajánlatot, mely esetben a szerzõdés teljesítése teljes bizonyossággal csak egy stabil gazdasági, pénzügyi helyzetben lévõ cégtõl várható el.
<br>Ennek vizsgálatára a Kbt. 44. § (1) bekezdésében lehetõséget ad pénzintézeti nyilatkozat, mérleg, illetve éves beszámoló megkövetelésére, illetve további egy év adatainak bekérésére. A Kbt. rendelkezései alapján ezen feltételeket, elõírásokat együttesen is alkalmazhatja ajánlatkérõ.
<br>A Döntõbizottság ennek alapján megállapította, hogy a mérlegadatok becsatolásának elõírása nem sérti a Kbt. rendelkezéseit, így kérelmezõ jogorvoslati kérelmének e része megalapozatlan.
<br>A Kbt. 2002. január 1-jétõl 2004. április 30-ig hatályos rendelkezései kötelezõen elõírják az ezen idõszakban kezdeményezett közbeszerzési eljárásokkal kapcsolatban a Kbt. szabályait megszegõ szervezettel és a jogsértésért felelõs személlyel szemben a bírság alkalmazását.
<br>A Kbt. 31. § (6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.
<br>A Kbt. 88. § (1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése alapján a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének a kétszerese.
<br>A Döntõbizottság a jelen közbeszerzési eljárásban megállapította, hogy személyi bírság kiszabására nincs lehetõség.
<br>A Döntõbizottság a bírság meghatározásakor az eset összes körülményei között figyelembe vette különösen a közbeszerzés tárgyát, annak kalkulált kb. 100 millió forintos értékét, a beszerzés tárgyának jellegét, a kiszabható maximális bírság összegét, és ennek alapján az az álláspontja, hogy ajánlatkérõvel szemben 1 000 000 Ft bírság kiszabása arányban áll az elkövetett jogsértés súlyával.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének c), d) és f) pontjai szerinti jogkövetkezményeket alkalmazta ajánlatkérõvel szemben, és a Kbt. 88. § (1) bekezdés h) pontja alapján rendelkezett a költségek viselésérõl, míg a jogorvoslati kérelem megalapozatlan részét a Kbt. 88. § (1) bekezdés a) pontja alapján elutasította.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 18.
<br>
<br>Dr. Nagy László Gábor s. k., 	Székelyné Bihari Mária s. k.,
<br>közbeszerzési biztos 	közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>
<br><br></body></html>