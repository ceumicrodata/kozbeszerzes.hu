<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6318/2004)
</h2>
<br>1024 Budapest, Margit krt. 85.
<br>Ikt.sz.: D.311/7/2004.
<br>
<br>Tárgy: az OMS Hungaria Kft. I. sz. és az ERRO 96 Kft. II. sz. kérelmezõk kérelmei Törökszentmiklós Város Önkormányzata ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az ERRO 96 Kft. (1037 Budapest, Szépvölgyi út 49-61., képviseli: dr. Szentmiklósi Péter ügyvéd, 1036 Budapest, Kolosy tér 5-6., továbbiakban: I. sz. kérelmezõ) és az OMS Hungaria Kft. (2890 Tata, Bacsó Béla út 37., továbbiakban: II. sz. kérelmezõ) kérelmei alapján indult jogorvoslati eljárásban, melyeket a Törökszentmiklós Város Önkormányzata (5200 Törökszentmiklós, Kossuth L. u. 135/A, továbbiakban: ajánlatkérõ) által "Törökszentmiklós város közigazgatási területén szennyvíztisztító telep hatásfoknövelése" tárgyú közbeszerzési eljárása ellen nyújtottak be, a kérelmezõk jogorvoslati kérelmeinek helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 60. § (1) bekezdés f) pontját, ezért ajánlatkérõ eljárását lezáró döntését megsemmisíti és az ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõk részére a határozat kézhezvételétõl számított 15 napon belül 150 000-150 000 Ft, azaz egyszázötvenezer-egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.
<br>Ajánlatkérõ 2004. január 5-én a Közbeszerzési Értesítõ 1. számában közzétett részvételi felhívással nyílt elõminõsítési közbeszerzési eljárást indított a rendelkezõ részben meghatározott beszerzés tárgyában.
<br>A részvételi jelentkezési határidõig, 2004. február 2-ig 11 db részvételi jelentkezés érkezett. Ajánlatkérõ 2004. február 17-én 10 jelentkezõt a szerzõdés teljesítésére alkalmasnak minõsített, õket 2004. február 23-án kelt levéllel ajánlattételre hívta fel. Ajánlattételre felhívott cégek: I. sz. kérelmezõ, II. sz. kérelmezõ, Alterra Kft., Víz- és Csatornamûvek Koncessziós Rt., Hídépítõ Rt., Strabag Rt., BAU-TEAM Kft., Pest Megyei Víz- és Csatornamû Kft., DÉLVIÉP Rt. és a PENTA Kft.
<br>Ajánlatkérõ az ajánlati felhívás 13. pontjában megjelölte, hogy az összességében legkedvezõbb ajánlat szempontjából fogja az ajánlatokat elbírálni, melyhez meghatározta a bírálati részszempontokat és azok súlyszámát, valamint az értékelés módszerét az alábbiak szerint:
<br>részszempontok
<br>súlyszámok
<br>- ajánlati ár
<br>3
<br>- teljesítési garancia összegszerûen meghatározott mértéke (Ft)
<br>4
<br>- benyújtásra kerülõ számlák kiegyenlítésére ajánlott fizetési feltétel (nap)
<br>4
<br>- benyújtott részszámlák száma (db)
<br>2
<br>- késedelmi kötbér mértéke: Ft/nap
<br>2
<br>- vállalt jótállás hónapban meghatározott mértéke (hó)
<br>2
<br>- vállalt szavatosság hónapban meghatározott mértéke (hó)
<br>2
<br>- szervizszolgáltatás megkezdésének ideje
<br> (nap)
<br>2
<br>Az adható pontszám 1-10. Az értékelés módszere: valamennyi bírálati szempont tekintetében a legkedvezõbb megajánlás kapja a maximálisan elérhetõ 10 pontot. A többi ajánlat pontszáma olyan arányban csökken a maximálisan elérhetõ 10 ponthoz képest, amilyen arányban kedvezõtlenebb az érintett ajánlati elem tekintetében. Az ajánlati ár és a benyújtott számlák száma mint bírálati szempont tekintetében a legalacsonyabb érték a kedvezõbb, a többi szempont esetében a legmagasabb érték.
<br>Ajánlatkérõ ajánlati dokumentációt készített, mely részletes tájékoztatást adott az ajánlattevõknek, többek között 3 kitöltendõ ajánlati lapot adott ki. A III. ajánlati lap 1. pontja a vállalt ajánlati elemek összefoglalása 11 alpontban. Az utolsó alpont a "szervizszolgáltatás megkezdésének ideje ... nap".
<br>Ajánlatkérõ a dokumentációban a szervizszolgáltatással kapcsolatos elvárásait, feltételeit a fentieken túlmenõen nem adta meg.
<br>Helyszíni konzultáció 2004. március 16-án volt, melyen II. sz. kérelmezõ képviselõje kérte pontosítani, hogy mit ért ajánlatkérõ a szervizszolgáltatás megkezdésének ideje alatt. Ajánlatkérõ válasza szerint a szervizszolgáltatás megkezdésének ideje a hibabejelentéstõl számítottan a hiba elhárításának megkezdését jelenti.
<br>Az ajánlattételi határidõig, 2004. április 7-ig 7 db ajánlat érkezett. Ajánlatot nyújtott be I. sz. kérelmezõ, II. sz. kérelmezõ, a Hídépítõ Rt., a PVCS Kft., az Alterra Kft., a PENTA Kft. és a Strabag Rt.
<br>Ajánlatkérõ elvégezte az ajánlatok vizsgálatát, és a 2004. április 27-én megtartott nyilvános eredményhirdetésen kihirdette az eljárást lezáró döntését, mely szerint a Hídépítõ Rt. és a PVCS Kft. ajánlata érvénytelen, az OMS Kft. pedig a szervizszolgáltatás megkezdése szempontra 0 nap értékben tett ajánlatot, ami lehetetlennek tekinthetõ ajánlat, mert a hibabejelentés fogadása objektíven meghatározható idõegységben mérhetõ. A lehetetlen vállalás súlyosan sérti az eljárásban részt vevõ ajánlattevõk érdekét, ez sérti a verseny tisztaságát, ezért ajánlatkérõ az eljárást a Kbt. 60. § (1) bekezdés f) pontja alapján eredménytelenné nyilvánította.
<br>Az összegzés az eljárásról iratban az eredménytelenség okaként az OMS Kft. lehetetlen ajánlata és emiatt a verseny tisztaságának sérelme okot jelölte meg.
<br>I. sz. kérelmezõ 2004. május 12-én nyújtott be jogorvoslati kérelmet, melyben kifogásolta ajánlatkérõ döntését. Álláspontja szerint az OMS Kft. által tett vállalás nem tekinthetõ az eljárást súlyosan sértõ cselekménynek, emiatt nem lehet az eljárást eredménytelenné nyilvánítani, mert az sem derül ki, hogy a "lehetetlen vállalás" valóban a többi ajánlattevõ érdeksérelmét okozza. Megítélése szerint az érdeksérelem épp az ajánlatok értékelésének el nem végzése miatt állt elõ, mert ha az ajánlatban szereplõ vállalás tényleg lehetetlen lenne, úgy a lehetetlen vállalást tartalmazó ajánlatot kellene csak kizárni. Kérte a döntés megsemmisítését.
<br>II. sz. kérelmezõ 2004. május 10-én nyújtott be jogorvoslati kérelmet, melyben kifogásolja ajánlatkérõ döntését. Álláspontja szerint ajánlatkérõ helytelenül nyilvánította lehetetlennek a szervizszolgáltatás megkezdésére tett vállalásukat, hiszen õk az ajánlat 238. oldalán a szerzõdéstervezetben részletesen leírták azt, hogy a bejelentést követõen azonnal megkezdik a hiba elhárítását. Véleménye szerint az ajánlatok értékelését a lineáris arányosság képletével el lehet végezni. Kérte az eljárást lezáró döntés megsemmisítését.
<br>Ajánlatkérõ a kérelmezõk jogorvoslati kérelmeinek az elutasítását kérte megalapozatlanság okán. Észrevételeiben elõadta, hogy a II. sz. kérelmezõ vállalása lehetetlennek tekinthetõ, mert az "azonnal" gyakorlatilag teljesíthetetlen szolgáltatást jelent. Õ a hibabejelentéstõl számítottan a hiba elhárításának megkezdéséig eltelt idõt kérte megadni. A két esemény közt mindenképpen idõ telik el, ami a bejelentéstõl a hiba elhárítására való felkészülés, a helyszínre kivonulás, a hiba feltárása, megállapítása idõtartamát is magában foglalja.
<br>A jogorvoslati tárgyaláson tett nyilatkozatában kifejtette, hogy hiba elhárításának megkezdése alatt azt kívánták érteni, hogy ajánlattevõ a hiba helyszínén megjelenik, ez pedig azonnal nem lehetséges még helyszíni képviselõ igénybevétele mellett sem, hiszen a hiba helyszínére idõbe telik eljutni.
<br>Álláspontja szerint, amennyiben kérelmezõ egy napnál rövidebb idõtartamot kívánt volna meghatározni, akkor ezt törtszámmal is kifejezhette volna, ahogy más ajánlattevõk is tették. Tárgyaláson tett nyilatkozatában elõadta, hogy a 0 napos vállalás feltételezhetõen nem okozott volna gondot az ajánlatok elbírálásánál, módosítva ezzel a korábbi észrevételében kifejtett álláspontját. Elõadta továbbá, hogy a felhívásnak mindenben megfelelõ ajánlatot nem lehet érvénytelenné nyilvánítani, ahogy ezt az I. sz. kérelmezõ javasolta.
<br>A Döntõbizottság megállapította, hogy a jogorvoslati kérelmek megalapozottak az alábbi indokok szerint:
<br>A Döntõbizottságnak a Kbt. 76. § (1) bekezdésében rögzített hatáskörében - a kérelmek keretei között - abban a kérdésben kellett állást foglalnia, hogy az II. sz. kérelmezõ ajánlatában szereplõ szervizszolgáltatásra tett ajánlata lehetetlen vállalásnak minõsül-e, és mint ilyen megalapozza-e a Kbt. 60. § (1) bekezdés f) pontjának alkalmazását.
<br>A Kbt. 60. § (1) bekezdés f) pontja értelmében eredménytelen az eljárás, ha valamelyik ajánlattevõnek az eljárás tisztaságát vagy a többi ajánlattevõ érdekeit súlyosan sértõ cselekménye miatt az ajánlatkérõ az eljárás érvénytelenítésérõl döntött.
<br>Jelen eljárásban ajánlatkérõ döntése az volt, hogy a II. sz. kérelmezõ a szervizszolgáltatás megkezdése bírálati szempont tekintetében lehetetlen vállalást tett tekintettel arra, hogy a hibabejelentés fogadása - a legrövidebb idõt igénylõ telefonos bejelentés esetén is - objektíven meghatározható idõegységben mérhetõ.
<br>Tárgyaláson tett nyilatkozatában kifejtette, hogy döntésük meghozatalánál arra voltak tekintettel, hogy a hibaelhárítás megkezdése a hiba helyszínére való megérkezésével kezdõdik meg.
<br>A II. sz. kérelmezõ ajánlatában csatolt szerzõdéstervezet 6.36. pontjában rögzítette, hogy helyszíni képviselettel biztosítja, hogy a hiba bejelentését követõen azonnal megkezdi a hiba elhárítását.
<br>Ajánlatkérõ a közbeszerzési eljárása során II sz. kérelmezõ kérdésére válaszolva a szervizszolgáltatások megkezdésének fogalmát akként határozta meg, hogy a hiba bejelentésétõl számítottan a hiba elhárításának megkezdését jelenti. Azt, hogy ajánlatkérõ a hiba elhárításának megkezdése alatt mit ért, nem határozta meg az eljárásában, így arról sem rendelkezett, miszerint a hiba elhárításának megkezdése a hiba helyszínén való megjelenéssel kezdõdne és a hiba elhárításának megkezdése érdekében tett szükségszerû intézkedéseket nem kívánja figyelembe venni.
<br>Tekintettel arra, hogy ajánlatkérõ nem tett a fentiekben részletezett megszorításokat sem a dokumentációban, sem a kérdésekre adott válaszaiban, az ajánlatok értékelésének szakaszában már nincs lehetõsége az általa meghatározott elõírást szûkítõen értelmezni, és ezen szûkítõ fogalom mentén értékelni az ajánlattevõk ajánlataiban szereplõ tartalmi elemeket.
<br>Ajánlatkérõnek a szervizszolgáltatások megkezdésének ideje értékelési részszemponttal kapcsolatban a feltett kérdésre adott válaszában nem a hiba helyszínére való megérkezést, nem a hiba elhárításának a helyszínen történõ megkezdését jelölte meg, hanem ennél tágabban a hiba elhárításának megkezdését határozta meg. A hiba elhárításának megkezdése fogalomkörébõl - eltérõ ajánlatkérõi meghatározás hiányában - nem zárhatóak ki azon körülmények, amelyek annak érdekében kerülnek megvalósításra, hogy a vállalkozó a hiba elhárításának megkezdése érdekében végez.
<br>A II. sz. kérelmezõ ajánlatának tartalma szerint a helyszíni képviselet biztosításával a hiba bejelentésétõl számítottan azonnal megkezdi a hiba elhárítását, amely abban az esetben, ha a hibaelhárítás érdekében tett lépések (helyszínre történõ indulás, a szükséges eszközök összegyûjtése, a hiba jellege szerinti szakember értesítése stb.) a hiba elhárításának megkezdése fogalmába tartozónak semmi esetre sem minõsülhetnek lehetetlen vállalásnak. Ajánlatkérõ válaszában az értékelés szempontjaként nem a hiba helyszínére való megérkezést, nem is a tényleges helyszíni munkavégzést határozta meg, az értékelés szakaszában az ajánlatban a szervizszolgáltatások megkezdésére - a kérdésre adott válasszal pontosított tartalmára figyelemmel tett vállalásokat nem vetheti össze egy, a részszempont olyan szûkített fogalmával, amelyet elõre nem ismertetett, illetõleg elõre más tartalommal közölt.
<br>Ajánlatkérõnek a szervizszolgáltatások megkezdése részszempont meghatározása körében adott értelmezésére figyelemmel nem találta alaposnak azon ajánlatkérõi döntést, hogy a II. sz. kérelmezõ vállalása lehetetlen lenne. Nem osztotta továbbá a Döntõbizottság azon ajánlatkérõi elõadást sem, miszerint a hiba elhárításának megkezdése a helyszínre történõ kiérkezést kell hogy jelentsen. Ezen érvelés akkor lenne alapos, ha az ajánlatkérõ a hiba bejelentésétõl számítottan a hiba helyszínére történõ megérkezés idejére kért volna ajánlatot tenni.
<br>A fentiekre tekintettel azon ajánlatkérõi értékelés, amely azon az alapon ítélte a II. sz. kérelmezõ vállalását a szervizszolgáltatások körében lehetetlennek, hogy a hiba helyszínére való érkezés és ott a hibaelhárítási munkák megkezdése azonnal nem teljesíthetõ, a dokumentáció és a kérdésekre adott válaszok alapján megalapozatlan és jogsértõ volt.
<br>Rámutat a Döntõbizottság e körben arra a körülményre is, hogy ajánlatkérõ eljárása azon okból is kifogásolható, hogy míg a II. sz. kérelmezõ vállalását "ab ovo" lehetetlennek ítélte az ajánlat tartalmának vizsgálata nélkül, addig a többi ajánlattevõ vállalásának realitását az ajánlatok tartalmának fényében egyáltalán nem vizsgálta, nyilatkozata szerint feltételezték, hogy helyszíni képviseletet biztosítanak.
<br>Ajánlatkérõ azt sem indokolta meg, hogy a II. sz. kérelmezõ által a szervizszolgáltatás megkezdésének ideje részszempontra tett vállalását milyen okok, körülmények miatt tartotta a verseny tisztaságát, illetõleg a többi ajánlattevõ érdekeit súlyosan sértõ magatartásnak, amely kellõ alappal indokolhatta az egész közbeszerzési eljárás eredménytelenségét.
<br>Amennyiben ajánlatkérõ értelmezését helyesnek fogadnánk el a hiba elhárításának megkezdésére vonatkozóan, úgy a hiba helyszínére való érkezéshez szükséges idõ mint a reális vállalás megítélése körében az ajánlatok tartalmának vizsgálata nélkül mind a 10 perces, mind az 1 órás vállalások teljesíthetõsége kérdéses lehet, ezért az ajánlati vállalás teljesíthetõségét az ajánlat konkrét tartalma vizsgálata nélkül nem lehet megítélni. Jelen esetben pedig a II. sz. kérelmezõ - ajánlatának tartalma szerint - az azonnali hibaelhárítás megkezdésével nem arra vállalt kötelezettséget, hogy a hiba helyszínére érkezik azonnal.
<br>A Döntõbizottság megítélése szerint ajánlatkérõ eljárást lezáró döntése, amellyel a közbeszerzési eljárás eredménytelenségét állapította meg a Kbt. 60. § (1) bekezdés f) pontjára hivatkozással, jogsértõ, mivel a döntés alapját képezõ lehetetlen vállalás megítélése nem volt helytálló.
<br>Tekintettel a fent leírtakra a Döntõbizottság a rendelkezõ részben foglaltak szerint határozott és a Kbt. 88. § (1) bekezdés c), d) és f) pontjai szerinti jogkövetkezményeket alkalmazta.
<br>A Kbt. 88. § (1) bekezdés f) pontja szerint a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a.
<br>A Döntõbizottság a bírság összegének megállapításakor a Kbt. 88. § (5) bekezdésben foglaltakat vette figyelembe, e körben egyrészt az elkövetett jogsérelem súlyára volt tekintettel, mivel ajánlatkérõ a benyújtott ajánlatokat nem értékelte, az eljárást eredménytelennek nyilvánította egy olyan indokkal, amely nem volt jogszerû és ezzel a benyújtott ajánlatok értékeletlenek maradtak. A Döntõbizottság figyelemmel volt továbbá arra is, hogy ajánlatkérõnek módja van a megállapított jogsértéseket még a közbeszerzési eljárásában reparálnia, ezért a kiszabott bírságot szükségesnek, de egyben elegendõnek ítélte. Ajánlatkérõnek ugyanis az eljárást lezáró döntés megsemmisítése folytán lehetõsége adódik arra - amennyiben a Kbt. 88. § (8) bekezdése szerinti lehetõséggel él -, hogy ismételten mérlegelje a döntés alapját képezõ körülményeket, és új eljárást lezáró döntést hozhat a benyújtott ajánlatok alapján.
<br>A költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 21.
<br>
<br>Dr. Sárkány Izolda s. k., 	Bújdosó Gézáné s. k.,
<br>közbeszerzési biztos 	közbeszerzési biztos
<br>
<br>Beckné Erdei Beáta s. k., 
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>