<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6227/2004)
</h2>
<br>1024 Budapest, Margit krt. 85.
<br>Ikt.sz.: D.287/12/2004.
<br>
<br>Tárgy: az ERRO 96 Kft. jogorvoslati kérelme a Nagykáta Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>HATÁROZAT-ot:
<br>
<br>A Döntõbizottság a Nagykáta Város Önkormányzata (2761 Nagykáta, Dózsa Gy. út 2., nevében eljár: Elsõ Tápió Kht., 1061 Budapest, Székely Mihály u. 16., képviseli: dr. Farkas Gyöngyi ügyvéd, 1068 Budapest, Felsõerdõsor u. 8. fszt. 2., a továbbiakban: ajánlatkérõ) ,,Nagykáta kisrégió I. ütem szennyvízelvezetés és szennyvíztisztítás megépítése, üzemeltetésre kész állapot biztosításával, valamint az ehhez szükséges kiviteli tervek elkészítése" tárgyú közbeszerzési eljárása ellen az ERRO 96 Kft. (1037 Budapest, Szépvölgyi út 49-61. C. ép. I. em. 8., képviseli: dr. Fábry György ügyvéd, 1036 Budapest, Kolosy tér 5-6., a továbbiakban: kérelmezõ) által benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a felek nyilatkozatai és a rendelkezésére álló iratok alapján az alábbi tényállást állapította meg:
<br>Ajánlatkérõ 2004. április 26-án a Közbeszerzési Értesítõ 46. számában részvételi felhívás közzétételével a rendelkezõ részben meghatározott tárgyú elõminõsítéses közbeszerzési eljárást kezdeményezett, melynek hirdetményét 2004. május 21-én a Közbeszerzési Értesítõ 58. számában közzétett hirdetményével módosította.
<br>Ajánlatkérõ a beszerzés tárgyát a felhívás 3. a) pontjában az alábbiak szerint határozta meg:
<br>"A beszerzés tárgya és mennyisége: Nagykáta kisrégió I. ütem szennyvízelvezetés és szennyvíztisztítás megépítése, üzemeltetésre kész állapot biztosításával, valamint az ehhez szükséges kiviteli tervek elkészítése. A megvalósítandó létesítmény fõbb mûszaki adatai:
<br>Gravitációs vezeték:
<br>- NA 150 KGPVC
<br>17 034 fm
<br>- NA 200 KGPVC
<br>25 057 fm
<br>- NA 300 KGPVC
<br>2 630 fm
<br>- NA 400 KGPVC
<br>1 990 fm
<br>Ebbõl víztelenített
<br>29 677 fm
<br>Belterületi nyomóvezeték:
<br>- NA 80 KPE
<br>50 fm
<br>- NA 150 KPE
<br>480 fm
<br>- NA 200 KPE
<br>160 fm
<br>Külterületi nyomóvezeték:
<br>- NA 150 KPE
<br> 3 060 fm
<br>- NA 225 KPE
<br>3 000 fm
<br>- NA 200 KPE
<br>4 000 fm
<br>Átemelõ 4 db
<br>I. ütem: 800 m3/d + 50 m3 TFH fogadó
<br>Az I. ütemben teljes kapacitásra (1600 m3/d) épül ki a mechanikai elõkezelés, az iszapkezelés és a tisztított szennyvízelvezetõ nyomóvezeték, a biológiai tisztításból csak 1 db biológiai tisztító mûtárgy (kapacitása: 800 m3/d) épül ki."
<br>Ajánlatkérõ a részvételi felhívás 4. pontjában az alábbiakat határozta meg:
<br>"A teljesítés határideje vagy a szerzõdés idõtartama: teljesítési határidõ (próbaüzemmel együtt): 2007. november 30."
<br>Ajánlatkérõ a módosított felhívás  9. b) pontjának elsõ francia bekezdésében az alábbiakat határozta meg:
<br>"Mûszaki alkalmasság igazolása: a részvételre jelentkezõ és a Kbt. 43. § (2) bekezdés b) pontja alapján megnevezett alvállalkozók vonatkozásában szükséges, az elõminõsítési dokumentációban foglalt részletezettség szerint: az elõzõ öt évben fõvállalkozásban befejezett szennyvíz-, csatornázási és szennyvíztisztítótelep-építési tárgyú beruházások ismertetése."
<br>Ajánlatkérõ a módosított felhívás 10. b) pontjának hatodik nagy francia bekezdésében az alkalmatlanná minõsítés szempontjai között az alábbiakat határozta meg:
<br>"- ha a részvételre jelentkezõ az elõzõ öt évben nem rendelkezik legalább 2 fõvállalkozásában végzett referenciával, egyenként 30 km-nyi szennyvízcsatornagerincvezeték-építési és legalább 1 fõvállalkozásában végzett referenciával, melyre vonatkozóan 1200 m3/d érkezõ szennyvíz tisztítására alkalmas kapacitással rendelkezõ szennyvíztisztítótelep-építést vagy -kapacitásbõvítést tud referencialevéllel igazolni."
<br>Ajánlatkérõ a részvételi felhívás 12. "Egyéb információk" címû pontjának ötödik és tizenhetedik francia bekezdésében az alábbiakat határozta meg: 
<br>"- Ajánlatkérõ érvényes jogerõs vízjogi létesítési engedéllyel rendelkezik.
<br>- Ajánlatkérõ támogatásra irányuló igényt (pályázatot) nyújtott be. Ez alapján felhívja az ajánlattevõ figyelmét a Kbt. 2. § (5) bekezdésében foglaltakra."
<br>Ajánlatkérõ részvételi dokumentációt is készített.
<br>Kérelmezõ ajánlatkérõ részvételi felhívásának feltételei ellen 2004. május 10-én nyújtott be jogorvoslati kérelmet, melyet a 2004. június 4-én tartott tárgyaláson módosított és pontosított.
<br>Kérelmezõ jogorvoslati kérelmében kérte a jogsértés megállapítását, a jogsértõ rendelkezések megsemmisítését, bírság kiszabását és ajánlatkérõ kötelezését ez eljárás költségeinek viselésére.
<br>Kérelmének indokolásául elõadta, hogy álláspontja szerint ajánlatkérõ nem rendelkezik kellõ fedezettel a közbeszerzési eljárás megindítására, illetve a beszerzés tárgyának ellenszolgáltatása nincs biztosítva, így a Kbt. 32. § (2) bekezdése alapján nem lehetett volna megindítani a közbeszerzési eljárást, illetve a szükséges fedezet nem állt a részvételi felhívás közzétételekor az ajánlatkérõ rendelkezésére.
<br>Sérelmezte továbbá a részvételi felhívás azon elõírását, hogy legalább 1 db 1200 m3/nap érkezõ szennyvíz tisztítására alkalmas kapacitással rendelkezõ szennyvíztisztítótelep-építés, -kapacitásbõvítést határozott meg ajánlatkérõ mint alkalmatlanná minõsítõ feltételt. Álláspontja szerint tekintettel arra, hogy az I. ütemben csak 800 m3/nap biológiai tisztító mûtárgy épül meg, ezért indokolatlanul magas az 1200 m3/nap érkezõ szennyvíz kapacitású telep építésének elõírása. Hivatkozott arra, hogy a végsõ 1600 m3/napos kapacitású telepet párhuzamosan, illetve egymás melletti tagolással is meg lehet építeni, az gyakorlatilag egy új 800 m3/nap kapacitású tisztító mûtárgy.
<br>Ajánlatkérõ a jogorvoslati kérelemre tett észrevételében elõadta, hogy a szükséges fedezettel rendelkezik. A helyi önkormányzatok 2004. évi új címzett támogatásáról és az egyes céltámogatással folyó beruházások eredeti döntéseinek módosításáról, valamint a helyi önkormányzatok fizetési céltámogatási rendszerérõl szóló 1992. évi LXXIX. törvény módosításáról szóló 2004. évi XLII. törvény mellékletében a szennyvízberuházások között Nagykáta 72. sorszámon került feltüntetésre, mint amely régiónak 2 168 458 000 Ft összegben elfogadták a beruházás összköltségét, melybõl 1 242 948 000 Ft a saját forrás és 925 510 000 Ft a támogatás. E törvény ugyanezen pontja meghatározza ennek az ütemezését is 2004-2007-ig.
<br>Elõadta továbbá, hogy az önkormányzat költségvetésében feltüntetésre került az önrész megfelelõ része, a beruházási feladatok között szennyvízközmû-beruházás önálló soron. Hivatkozott továbbá arra, hogy a Magyar Fejlesztési Banktól HT/2554/3/2003. számú hitelígérvényt kapott, melynek összege maximum 1,3 milliárd forint. Álláspontja szerint a megfelelõ fedezettel, illetve a fedezet rendelkezésre állására biztosítékkal rendelkezett, hiszen a támogatás 2004. május 17-i törvényben való feltüntetése elõtt már 2003. szeptember 29-én kapott arról tájékoztatást, hogy a Belügyminisztérium részérõl a támogatási igényt elfogadták és azt támogatandóként továbbították. A támogatással kapcsolatban kormányzati egyeztetésre is sor került, ahol meghatározták a támogatás végleges összegét. Ezt követõen indították meg részvételi felhívás közzétételével 2004. április 26-án a közbeszerzési eljárást.
<br>Elõadta továbbá, hogy a referenciaigényként megjelölt 1200 m3/nap kapacitású napi érkezõ szennyvíz tisztítására képes szennyvíztisztító telep meghatározása nem túlzó feltétel, a teljes kapacitása 1600 m3/nap a megvalósítani kívánt szennyvíztisztító telepnek. A tisztító mûtárgyakat teljes 1600 m3/napos kapacitásra meg kell valósítani az I. ütemben, míg a vízjogi létesítés engedély alapján csupán a biológiai tisztítás valósul meg két lépcsõben, mert az I. ütemben 800 m3/nap kapacitást valósítanak meg.
<br>Fentiek alapján kérte a megalapozatlan jogorvoslati kérelem elutasítását.
<br>Egyéb érdekeltek érdemi észrevételt nem tettek.
<br>A Döntõbizottság ideiglenes intézkedésével a közbeszerzési eljárást felfüggesztette.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Kbt. 32. § (2) bekezdése úgy rendelkezik, hogy az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt - a szerzõdés megkötéséhez szükséges engedélyek megléte esetén - akkor teheti közzé, ha rendelkezik a szerzõdés teljesítését biztosító anyagi fedezettel vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.
<br>Jelen eljárás során ajánlatkérõ 2003. szeptember 29-én már tájékoztatást kapott arról, hogy az általuk igényelt támogatást a Belügyminisztérium kedvezõen bírálta el, majd azt 2004. május 17-én az Országgyûlés is megszavazta. A Döntõbizottság álláspontja szerint a Belügyminisztérium támogatásáról, kedvezõ elbírálásról szóló tájékoztatása megfelelõ biztosítékot jelent az adott támogatás elnyerésével kapcsolatban, így a fedezet e része biztosítottnak volt tekinthetõ a részvételi felhívás közzétételekor.
<br>A beruházás saját forrás részével kapcsolatban ajánlatkérõ 2003. december 8-án indikatív hitelajánlatot kapott a Magyar Fejlesztési Banktól. Ebben a pénzintézet meghatározta a maximum 1,3 milliárd forintos összeget, a futamidõt, a türelmi idõt, a rendelkezésre tartási jutalékot, kezelési költséget, a kamatot, valamint a kamat- és hiteltörlesztést a szükséges biztosítékokkal együtt.
<br>A hitelajánlat tartalmazta az alábbi rendelkezést is:
<br>"A közölt kondíciók tájékoztató jellegûek, a végleges feltételek az önkormányzat által beadott hitelkérelem alapján az ügyfél-, illetve ügyletminõsítéstõl függõen kerülnek jóváhagyásra."
<br>Az ajánlatkérõ által 2003. évben benyújtott címzett támogatás elnyerésére irányuló pályázatához a Magyar Fejlesztési Bank ugyanilyen indikatív ajánlatát csatolta, ezt a Területi Államháztartási Hivatal a pályázat formai feltételeinek vizsgálata során elfogadta, és ennek alapján továbbította a BM részére. A címzett támogatások elnyerésének feltétele a saját forrás megléte. Ajánlatkérõ a címzett támogatást elnyerte, vagyis a Területi Államháztartási Hivatal, továbbá a Belügyminisztérium is megfelelõ saját forrásnak tekintette ezen, a Magyar Fejlesztési Bank által kiadott indikatív hitelígérvényt. A Döntõbizottság álláspontja szerint ez az indikatív hitelajánlat fedezet szempontjából a közbeszerzési eljárás tekintetében is megfelel a saját forrás részre vonatkozóan.
<br>Ennek alapján a Döntõbizottság álláspontja szerint a Magyar Fejlesztési Bank által kiadott indikatív hitelajánlat a saját forrásra vonatkozóan megfelelõ biztosítékot nyújtott a Kbt. 32. § (2) bekezdésben meghatározott fedezet meglétére.
<br>Az elõzõekben kifejtettek szerint ajánlatkérõ a fedezetnek mind a támogatási, mind az önerõs részének a rendelkezésre állására megfelelõ biztosítékkal rendelkezett a felhívás közzétételekor, így a kérelmezõnek a Kbt. 32. § (2) bekezdésével kapcsolatos kérelmi része megalapozatlan.
<br>A Kbt. 44. § (2) bekezdés a) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (7) bekezdése szerint az ajánlatkérõnek az (l)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Kbt. rendelkezései alapján ajánlatkérõ az egyes részvételre jelentkezõk, illetve ajánlattevõk szerzõdés teljesítésére való alkalmasságát mûszaki szempontból is vizsgálhatja. A mûszaki szempontból való vizsgálatnak egyik, Kbt.-ben lehetõvé tett módja a korábban végzett hasonló munkák, referenciák vizsgálata.
<br>A Kbt. ezzel kapcsolatban azt a feltételt határozza meg korlátként, hogy csak a beszerzés tárgyával összefüggésben és legfeljebb a szerzõdés teljesítéséhez ténylegesen szükséges mértékben, nagyságrendben lehet meghatározni alkalmatlanná minõsítési feltételt.
<br>A jelen közbeszerzési eljárás során 1600 m3/nap + 50 m3 THF fogadó szennyvíztisztító telepet kíván ajánlatkérõ megvalósítani.
<br>A Közép-Duna-völgyi Vízügyi Telep H54058-4/2001. sz. 8.6/1/57 vízikönyvi számú vízjogi létesítési engedély 2.1. pontjában az alábbiak kerültek meghatározásra.
<br>"Szennyvíztisztító telep tervezett kapacitása 1600 m3/d (I. + II. ütem) + 50 m3/d TFH fogadó
<br>I. ütem: 800 m3/d + 50 m3/d TFH fogadó
<br>I. ütemben teljes (kapacitása 1600 m3/d) épül ki a mechanikai elõkezelés, az iszapkezelés és a tisztítottszennyvíz-elvezetõ nyomóvezeték, a biológiai tisztításból csak 1 db biológiai tisztító mûtárgy (kapacitása: 800 m3/d) épül ki."
<br>A fenti rendelkezés alapján a beszerzés tárgya már az I. ütemben is 1600 m3-es napi kapacitású szennyvíztisztító telep, melynek mûtárgyait is a teljes kapacitásra kell megvalósítani, csupán a biológiai tisztító mûtárgy került 800 m3/napos nagyságrendben meghatározásra, illetve 800 m3/napos további kapacitással a II. ütemben meghatározásra.
<br>Ajánlatkérõ azon elõadása, hogy a teljes mûtárgyrendszert meg kell valósítania a teljes 1600 m3/napos kapacitásra, a Döntõbizottság álláspontja szerint megalapozott, tekintettel a vízjogi létesítési engedély rendelkezésére. Ennek alapján a Döntõbizottság megállapította, hogy az ajánlatkérõ által meghatározott 1200 m3/nap kapacitású referencia megkövetelése nem tekinthetõ a beszerzés tárgyához képest aránytalanul magasnak, hiszen még a beszerzés 1600 m3-es teljes kapacitását sem éri el, így kérelmezõnek a túlzott mértékû referencia megkövetelésével kapcsolatos jogorvoslati kérelemrésze is megalapozatlan.
<br>A fentiekben kifejtettek alapján a Döntõbizottság a Kbt. 76. § (1) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította és ennek megfelelõen rendelkezett a Kbt. 88. § (1) bekezdés h) pontjában foglaltak szerint a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 9.
<br>
<br>Dr. Nagy László Gábor s. k.,	Bújdosó Gézáné s. k.,
<br>közbeszerzési biztos	közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>