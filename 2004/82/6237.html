<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6237/2004)
</h2>
<br>1024 Budapest, Margit krt. 85.
<br>Ikt.sz.: D.314/8/2004.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Nemzeti Autópálya Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Nemzeti Autópálya Rt. (1036 Budapest, Lajos u. 80., a továbbiakban: ajánlatkérõ) "Az M8 gyorsforgalmi út dunaújvárosi Duna-híd és a csatlakozó út M6 és 51. sz. fõút közötti szakasza kiviteli terveinek módosítása, a pályaszerkezet áttervezése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.
<br>Ajánlatkérõ 2003. június 3-án, közbeszerzési eljárás lefolytatását követõen, az M8 gyorsforgalmi út dunaújvárosi Duna-híd és a csatlakozó út M6 és 51. sz. fõút közötti szakaszának korábban elkészített engedélyezési tervén alapuló építési engedélyének megfelelõ kiviteli terv elkészítésére tervezési szerzõdést kötött a FÕMTERV Fõvárosi Mérnöki Tervezõ Rt.-vel. A vállalkozási díj 1 275 138 000 Ft, míg a teljesítés határideje 2003. december 31. volt.
<br>Az 1. számú szerzõdésmódosítás 2003. november 13-án jött létre, melyben a szerzõdés tárgyát kiegészítették az 51. sz. fõút Dunavecse-Apostag elkerülõ szakaszának útépítési - módosított és kibõvített - engedélyezési tervén alapuló és egyidejûleg engedélyeztetendõ kiviteli tervezéssel.
<br>A teljesítési véghatáridõt itt felek 2004. március 31-ében jelölték meg. Annak ellenére, hogy a szerzõdés március 31-ig nem teljesült, érdekmúlás nem állt fenn, felek szerzõdés teljesítésére irányuló akarata fennállt.
<br>Az építési engedély kiadására irányuló hatósági eljárás elhúzódása következtében szerzõdõ felek a tervezési szerzõdés rész- és véghatáridejét 2004. május 7-én ismét módosították. A teljesítés véghatáridejét 2004. július 15-ében jelölték meg.
<br>2004. január 26-án jelentek meg az 1-5/2004. számú mûszaki elõírások, amelynek rendelkezései az autópályák pályaszerkezetét érintik.
<br>Ajánlatkérõ 2004. április 30-án ajánlattételre hívta fel az útszakasz kiviteli terveit készítõ FÕMTERV Fõvárosi Mérnöki Tervezõ Rt.-t, egyidejûleg tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (2) bekezdés alapján a rendelkezõ részben meghatározott tárgyban.
<br>Ajánlatkérõ az eljárásfajta választását a következõkkel indokolta:
<br>Ajánlatkérõ 2003. június 3-án közbeszerzési eljárás lefolytatását követõen tervezési szerzõdést kötött kiviteli terv elkészítésére a tárgyalásra meghívni kívánt szervezettel. 2004. január 26-án jelentek meg az 1-5/2004. számú mûszaki elõírások, amelyek rendelkezései az autópályák pályaszerkezetét érintik. A mûszaki elõírások alkalmazása kötelezõ érvényû, emiatt a tervezés alatt álló szakaszok pályaszerkezetének áttervezése elkerülhetetlenné vált. A mûszaki elõírások megjelenése olyan elõre nem látható körülményt jelent, amely miatt kiegészítõ munka megrendelése, illetve erre irányuló közbeszerzési eljárás lefolytatása vált szükségessé. A kiegészítõ szolgáltatás értéke nem haladja meg a korábbi közbeszerzés értékének ötven százalékát, és aránytalan nehézség nélkül nem lehet sem mûszakilag, sem gazdaságilag elválasztani a korábban kötött szerzõdéstõl.
<br>Az ajánlati felhívás szerint ajánlattevõnek 2004. május 4-ig kellett benyújtania írásbeli ajánlatát, míg a teljesítés határidejét 2004. május 25-ében jelölte meg ajánlatkérõ.
<br>Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmasság igazolására kért adatokat és tényeket, valamint a szerzõdés teljesítésére alkalmassá, illetve alkalmatlanná minõsítés szempontjait.
<br>Az ajánlat elbírálásának szempontja a legalacsonyabb összegû ellenszolgáltatás.
<br>A Döntõbizottság elnöke 2004. május 13-án kezdeményezett jogorvoslati eljárást ajánlatkérõ közbeszerzési eljárása ellen.
<br>A kezdeményezõ irat indokolása szerint a Kbt. 70. § (2) bekezdésében foglalt feltételek fennállása egyértelmûen nem állapítható meg. A tájékoztatáshoz csatolt korábbi tervezési szerzõdés szerint ugyanis a teljesítés végsõ határideje 2003. december 31., a tárgyalásos eljárás választott fajtája pedig csak a folyamatban lévõ szerzõdésteljesítésekkel összefüggésben alkalmazható.
<br>Az elõzõekben írtak alapján a Döntõbizottság elnöke indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a Kbt. 70. § (2) bekezdésére alapított eljárása jogszerû volt. Indoklásként elõadta, hogy a Döntõbizottság részére korábban megküldött, az ajánlatkérõ és a FÕMTERV Fõvárosi Mérnöki Tervezõ Rt. között létrejött, az M8 gyorsforgalmi út dunaújvárosi Duna-híd és a csatlakozó út M6 és 51. sz. fõút közötti szakaszának korábban elkészített engedélyezési tervén alapuló építési engedélyének megfelelõ kiviteli terv elkészítésére irányuló tervezési szerzõdés jelen közbeszerzési eljárás indításakor 2004. április 30-án és jelenleg is hatályban van. A tervezés még nem fejezõdött be.
<br>A tervezési folyamatot több körülmény hátráltatta, így a 2003 decemberében hatályba lépett úgynevezett sztrádatörvény alapján ajánlatkérõ számára eldöntendõ kérdésként jelentkezett, hogy van-e lehetõség a kohósalak pályaszerkezetbe történõ beépítésére, mellyel kapcsolatban tanulmányok készültek, továbbá a már hivatkozott mûszaki elõírások megjelenése, melyek alkalmazása kötelezõ érvényû.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása nem jogsértõ.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>Ajánlatkérõ a közbeszerzési eljárását a Kbt. 70. § (2) bekezdésére alapította, mely szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy
<br>a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és
<br>b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl vagy
<br>c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.
<br>A Döntõbizottság vizsgálta, hogy ezen törvényi feltételek jelen közbeszerzési eljárásban megvalósulnak-e.
<br>A fenti törvényi feltételek akkor teljesülnek, ha a szolgáltatásra vonatkozó korábbi szerzõdés teljesítése még folyamatban van, a kiegészítõ szolgáltatás elvégzése éppen az eredeti szerzõdés teljesítéséhez szükséges. A jelen eljárásban az ajánlatkérõnek a Döntõbizottság elnöke számára megküldött tájékoztatása nem tartalmazott információt arra vonatkozóan, hogy a tervezés nem teljesült-e már az egyebekben csatolt szerzõdés szerinti teljesítési határidõre.
<br>A szerzõdésmódosítások ténye csak a jogorvoslati eljárásban megküldött iratokból vált ismertté.
<br>Az így rendelkezésre álló iratokból egyértelmûen megállapítható volt, hogy a tárgybani szolgáltatás a korábban kötött szerzõdés teljesüléséhez szükséges. Ajánlatkérõ számára elõre nem volt látható, mert a tervezési munka folyamán, 2004. január 26-án jelentek meg az 1-5/2004. számú mûszaki elõírások, amelyek rendelkezései az autópályák pályaszerkezetét érintik, ezáltal a korábban kötött tervezés szerzõdés teljesítéséhez ezek figyelembevétele feltétlenül szükséges.
<br>Megvalósultak a Kbt. 70. § (2) bekezdés a) és b) pontjában foglalt feltételek is. A kiegészítõ munka értéke (nettó 9 760 000 Ft) nem érte el a korábbi közbeszerzési eljárás értékének (nettó 1 275 138 000 Ft) 50%-át, és a kiegészítõ tervezési munka aránytalan nehézség nélkül nem választható el a korábban kötött tervezési szerzõdéstõl.
<br>A Döntõbizottság a fentiek alapján megállapította, hogy ajánlatkérõnek a Kbt. 70. § (2) bekezdésére alapított közbeszerzési eljárása nem volt jogsértõ.
<br>A Kbt. 79. § (1) bekezdése szerint a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.
<br>A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 15.
<br>
<br>Dr. Bátorligeti Márta s. k., 	Kalmárné Diósy Ildikó s. k., 
<br>közbeszerzési biztos 	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>