<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSAG (6236/2004)
</h2>
<br>1024 Budapest, Margit krt. 85.
<br>Ikt.sz.: D.362/6/2004.
<br>
<br>Tárgy: a Maszer Rt. jogorvoslati kérelme a Fõvárosi Tûzoltó Parancsnokság közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>HATÁROZAT-ot:
<br>
<br>A Döntõbizottság a MASZER Magyar Épületszerelõ Rt. (1097 Budapest, Koppány u. 13-15., a továbbiakban: kérelmezõ) által a Fõvárosi Tûzoltó Parancsnokság (1081 Budapest, Dologház u. 1., nevében eljár: FÕBER Nemzetközi Ingatlanfejlesztõ és Mérnöki Rt., 1075 Budapest, Rumbach S. u. 14.) "4 + 1 szerállásos 1209,30 m2-es tûzoltólaktanya, -kert, -kerítés kivitelezése" tárgyú közbeszerzési eljárása ellen benyújtott kérelem alapján indított jogorvoslati eljárást megszünteti.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek nincs helye és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban tett nyilatkozatai alapján az alábbi tényállást állapította meg:
<br>Az ajánlatkérõ 2004. január 5-én, a Közbeszerzési Értesítõ 1. számában, 9403/2003 számon részvételi felhívást tett közzé nyílt elõminõsítési közbeszerzési eljárás megindítására a fenti tárgyban.
<br>Kérelmezõn kívül a HÉROSZ Rt., a KÖZÉPÜLETÉPÍTÕ Rt., a HÍDÉPÍTÕ Rt. és a POLARIS Építõipari Rt. tett ajánlatot.
<br>A nyílt elõminõsítési  eljárás második szakaszának 2004. május 17-én tartott eredményhirdetése során az ajánlatkérõ valamennyi ajánlattevõ ajánlatát érvényesnek nyilvánította, nyertesként a HÍDÉPÍTÕ Rt. ajánlatát hirdette ki, a nyertest követõ legkedvezõbb ajánlatként a kérelmezõ ajánlatát hirdette ki.
<br>Az eredményhirdetés során kérelmezõ bejelentette, hogy egy névtelen telefonból arról értesült, hogy a nyertes által adott ajánlathoz adott, bankgarancia formájában csatolt ajánlati biztosíték érvényességi ideje rövidebb, mint az ajánlati felhívás 8. a) pontjában meghatározott érvényességi idõtartam.
<br>Kérelmezõ 2004. május 27-én jogorvoslati kérelmet terjesztett elõ, melyben kérte annak megállapítását, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 52. § (2) bekezdésének c) pontját, mely szerint érvénytelen az ajánlat, ha az ajánlattevõ a biztosítékot nem az elõírtaknak megfelelõen bocsátotta rendelkezésre. Kérte ajánlatkérõ a közbeszerzési eljárás során hozott, illetõleg az eljárást lezáró döntésének megsemmisítését, ideiglenes intézkedésként a szerzõdéskötés megtiltását, valamint költségeinek megtérítését.
<br>2004. június 10-én kelt beadványában kérelmezõ jogorvoslati kérelmét visszavonta.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja.
<br>A fentiek alapján a Döntõbizottság a jogorvoslati eljárást megszüntette.
<br>A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a Kbt. 88. § (1) bekezdés h) pontjára.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>Fentiek alapján a 2004. június 16-ra kitûzött tárgyalást a Döntõbizottság nem tartja meg.
<br>
<br>Budapest, 2004. június 11.
<br>
<br>Dr. Telek Katalin s. k., 	Bújdosó Gézáné s. k.,
<br>közbeszerzési biztos 	közbeszerzési biztos
<br>
<br>Erdei Beáta s. k.,
<br>közbeszerzési biztos
<br>
<br>
<br><br></body></html>