<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6223/2004)
</h2>
<br>1024 Budapest, Margit krt. 85.
<br>Ikt.sz.: D.280/11/2004. 
<br>
<br>Tárgy: a BankNet Kft. jogorvoslati kérelme az Informatikai és Hírközlési Minisztérium I. r., a TeleDataCast Kft. II. r. és a GTS-Datanet Távközlési Kft. III. r., kérelmezettek ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a BankNet Kft. (1121 Budapest, Konkoly-Thege u. 29-33., képviseli: dr. Kende Tamás ügyvéd 1113 Budapest, Karolina út 16., a továbbiakban: kérelmezõ) jogorvoslati kérelmének, melyet az Informatikai és Hírközlési Minisztérium (1077 Budapest, Dob u. 75-81., képviseli: dr. Bûrös László ügyvéd 1092 Budapest, Kinizsi u. 21-25., a továbbiakban: ajánlatkérõ, I. r. kérelmezett) "mûholdas adatszórás közoktatási intézmények számára"  tárgyú közbeszerzési eljárása ellen, valamint a TeleDataCast Kft. (1117 Budapest, Hauszmann Alajos u. 2., a továbbiakban: II. r. kérelmezett) és a GTS-Datanet Távközlési Kft. (2040 Budaörs, Ipartelep u. 13-15., képviseli: dr. Üveges Enikõ jogtanácsos, a továbbiakban: III. r. kérelmezett) ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 55. § (6) bekezdését, ezt meghaladóan a jogorvoslati kérelmet elutasítja.
<br>A Döntõbizottság ajánlatkérõt 1 000 000 Ft (azaz egymillió forint) bírsággal sújtja. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa Magyar Államkincstárnál vezetett 10032000-0172036100000000 számú számlájára köteles befizetni.
<br>Kötelezi a Döntõbizottság ajánlatkérõt, hogy a határozat kézhezvételétõl számított 15 napon belül fizessen meg a kérelmezõ részére 150 000 Ft (azaz egyszázötvenezer forint) igazgatási szolgáltatási díjat.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás irata, és a felek tárgyaláson tett nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2004. január 7-i 2. számában tette közzé a Kbt. 70. § (1) bekezdés e) pontjára alapított részvételi felhívását hirdetmény közzétételével induló tárgyalásos eljárás megindítására. Felhívása 3. a) pontjában a beszerzése tárgyát az alábbiak szerint részletezte: mûholdas adatszórási technológián alapuló egyirányú adatátviteli szolgáltatás nyújtása legalább 500 közoktatási intézmény számára, a szolgáltatás nyújtásához szükséges infrastruktúra kiépítése, az intézmények rendszerbe kapcsolása és a rendszer folyamatos mûködtetése. Ajánlatkérõ a jelen eljárásban biztosítandó szolgáltatások halmazát három (3) csomagban kívánja beszerezni az alábbi részletezésben. Az egyes csomagok A), B) és C) jelzéssel vannak ellátva. A csomagok tekintetében az alábbiakban közölt mértékben ajánlattevõ többváltozatú ajánlatot tehet. Ajánlatkérõ a mennyiség, vagyis a közoktatási intézmények számának meghatározásában a szerzõdéskötés során + 50%-kal elérhet:
<br>A) adatok gyûjtése, feltöltése (adatszórási központ),
<br>B) mûholdas sugárzás (ûrszegmens/mûhold sávszélesség), 
<br>C) vétel (végpont).
<br>Ajánlatkérõ a részajánlattétel lehetõségét kizárta. A többváltozatú ajánlattételt megengedte, a 3. a) pontban meghatározott A), B) és C) csomagra vonatkozóan és a mennyiségtõl függõen sávosan megadható ár szempontjából. 
<br>Ajánlatkérõ a felhívása 4. pontjában a teljesítés határidejérõl akként rendelkezett, hogy 2004. augusztus 31-ig az utolsó közoktatási intézményt is be kell kapcsolni a rendszerbe, és ettõl az idõponttól számítva 24 hónapon keresztül kell a tárgy szerinti szolgáltatást nyújtani az intézmények számára.
<br>Ajánlatkérõ felhívása 8. pontjában határozta meg a résztvevõk pénzügyi, gazdasági és mûszaki alkalmassága igazolására kért adatokat és tényeket. 
<br>Ajánlatkérõ közölte, hogy az ajánlatokat az összességében legelõnyösebb ajánlat szempontja alapján bírálja el.
<br>A részvételi jelentkezési határidõre a GTS-DataNet Kft., a TeleDataCast Kft. és a kérelmezõ nyújtotta be a részvételi jelentkezését.
<br>Ajánlatkérõ 2004. február 9-én hirdette ki a részvételi szakaszt lezáró döntését. Mindhárom jelentkezést érvényesnek, mindhárom jelentkezõt alkalmasnak minõsítette és felhívta ajánlattételre.
<br>Az ajánlati felhívásában közölte az ajánlatkérõ, hogy ajánlattevõknek mind a három csomagra ajánlatot kell tenni. A teljesítési határidõt - a 24 hónapos szolgáltatási idõtartam meghagyása mellett - az ajánlati felhívás 3. pontjában az alábbiak szerint részletezte:
<br>Az "A" és "B" csomag esetén az elõírt üzembe helyezési határidõ: 2004. május 31.
<br>A "C" csomag esetén az utolsó végpont elõírt telepítési határideje 2004. augusztus 31.
<br>Ajánlatkérõ megállapította eljárása lefolytatásának a szabályait, közölte az elsõ tárgyalás idõpontját. Rendelkezett arról, hogy az ajánlattevõkkel külön-külön tárgyal oly módon, hogy az elsõ tárgyalási napon 1-1 órás különbséggel tárgyal, a késõbbiekben meghatározandó sorrendben és órában. Az elsõ és azt követõ tárgyalásokról emlékeztetõ készül, melyet ajánlatkérõ a következõ tárgyalási forduló elõtt az ajánlattevõnek megküld. Az elsõ tárgyalást követõen az ajánlatkérõ az ajánlattevõvel egyeztetett idõpontokban további (nem több, mint három) tárgyalást tart, közben az ajánlattevõ a tárgyalások során felmerült ajánlatkérõi igényeknek megfelelõen ajánlatát módosíthatja. Ajánlatkérõ a tárgyalások során határozza meg, hogy ajánlati módosítást meddig fogad el. A tárgyalás kiterjed a szolgáltatás tárgyának részletes meghatározására, továbbá az ajánlatkérõ által az ajánlati felhívásban és mellékletében meghatározott, illetve az ajánlattevõ által a benyújtott ajánlatban esetlegesen szereplõ szerzõdési feltételek pontosítására, kiegészítésére.
<br>Ajánlatkérõ az ajánlati felhívása 6. b) pontjában csomagonként állapította meg a részszempontokat, alszempontokat, súlyszámokat. Ajánlatkérõ közölte: "a részszempontok értékelése 1-10 pont sávban úgy történik, hogy a legjobb ajánlat 10 pontot kap, a többi ajánlat pedig ehhez viszonyítva arányosan kevesebbet."
<br>Az "A" csomag mûszaki színvonal részszempontjának ötödik alszempontja hármas súlyszámmal: "egyedi rendelésû tartalmak szórásának kapacitása (hétvégén GB)" volt.
<br>A "B" csomag mûszaki színvonal részszempontjának harmadik alszempontja 10-es súlyszámmal: "rendelkezésre álló ûrszegmens sávszélesség (IP-adatra vonatkoztatva, Mbit/sec.)" volt.
<br>Ajánlatkérõ ajánlati dokumentációt is összeállított, amely tartalmazta az ajánlatok benyújtásával szemben támasztott formai és tartalmi követelményeit, a specifikációt, a végpontok listáját.
<br>Ajánlatkérõ a feltett kérdéseket megválaszolta.
<br>Az ajánlattételi határidõre, 2004. március 3-ra mindhárom ajánlattevõ benyújtotta az ajánlatát.
<br>Ajánlatkérõ 2004. március 8-án tartotta meg az elsõ tárgyalási fordulót az ajánlattevõkkel az alábbi sorrendben: TeleDataCast Kft., kérelmezõ, GTS-Datanet Kft. Ajánlatkérõ újabb ajánlati verzió benyújtását kérte - többek között az AMOS mûhold igénybevételével - 2004. március 24-re.
<br>Ajánlatkérõ a benyújtott újabb ajánlatok felolvasólap szerinti tartalmi elemeirõl tájékoztatta az ajánlattevõket, továbbá a feltett újabb kérdéseket megválaszolta.
<br>Ajánlatkérõ 2004. március 30-án tartotta meg a második tárgyalási fordulót az ajánlattevõkkel az alábbi sorrendben: GTS- Datanet Kft., kérelmezõ, TeleDataCast Kft.
<br>Ajánlatkérõ 2004. április 28-án hirdette ki az eljárást lezáró döntését. Az eljárás nyertese a TeleDataCast Kft. lett az AMOS mûhold használatára vonatkozó ajánlatával 1769,341 ponttal. Az õt követõ legkedvezõbb ajánlattevõnek a GTS-Datanet Kft. AMOS mûholdra vonatkozó ajánlatát választották 1729,004 ponttal.
<br>A TeleDataCast Kft. mindkét mûholdra vonatkozó ajánlati verziójában, továbbá a GTS-Datanet Kft. AMOS mûholdra vonatkozó ajánlatában 200 GB-ot adott meg adatként az egyedi rendelésû tartalmak szórásának kapacitására hétvégén. Ajánlatkérõ ezekre a tartalmi elemekre az "A" csomag ezen mûszaki alszempontjánál a maximális 10 pontot, súlyszámmal szorozva 30 pontot állapított meg.
<br>A kérelmezõ 1. opció, 3. opció, 5. opció és 7. opció vonatkozásában tartotta fenn a benyújtott ajánlatait. A kérelmezõ az élõ videóközvetítések számára 3 esetben 12-t ajánlott meg, 1 esetben 48-at. A többi ajánlattevõ 1000-1010 videóközvetítésre tett ajánlatot.
<br>Ajánlatkérõ az "A" csomag élõ videóközvetítések száma alszempontjánál a kérelmezõ részére 0,119 pontszámot súlyszámmal szorozva 0,475 pontot, illetve 0,475 pontot súlyszámmal szorozva 1,901 pontot állapított meg. A kérelmezõ az ajánlattevõ által biztosított oktatási tartalmak Tp (MB/hó) alszempontnál mindegyik ajánlati verziójánál 0,5-öt ajánlott meg. A többi ajánlattevõ ajánlata 30 000-100 000 között volt.
<br>Ajánlatkérõ az "A" csomag fenti alszempontjánál kérelmezõ részére 0,000 pontot állapított meg.
<br>A kérelmezõ "B" csomag egyik ajánlati verziójában sem tett az elõírtnál kedvezõbb vállalást a garantált határidõre. A többi ajánlattevõ vállalása 1-30 nap között volt. Ajánlatkérõ a "B" csomag fenti alszempontjánál az 1 napos GTS-Datanet Kft. által tett vállalásra 0,333 pontszámot súlyszámmal szorozva 1,667 pontot állapított meg, míg a kérelmezõ részére mindegyik esetben 0 pontot adott.
<br>A kérelmezõ legkedvezõbb ajánlati verziójának összpontszáma 1646,782 pont.
<br>A kérelmezõ 2004. május 7-én nyújtotta be a jogorvoslati kérelmét, kérte jogsértés megállapítását, ajánlatkérõ eljárást lezáró döntésének megsemmisítését és ideiglenes intézkedésként az eljárást lezáró szerzõdés megkötésének megtiltását. Jogorvoslati kérelmét a tárgyaláson az alábbiak szerint tartotta fenn: A kérelmezõ álláspontja szerint ajánlatkérõ megsértette a Kbt. 55. § (6) bekezdését mindazon alszempontok értékelése során, amelyeknél nem állapított meg legalább 1 pontot. Ajánlatkérõ ajánlati felhívásában rögzítette az értékelési ponttartományt, hogy 1-10 pont között értékel. Erre tekintettel sérti a Kbt. elõírását, amennyiben 1 alatti pontszámot állapít meg. A kérelmezõ álláspontja szerint a másik két ajánlattevõ hamis, de legalább valótlan adatot szolgáltatott akkor, amikor ajánlataikban az egyedi rendelésû tartalmak szórásának kapacitása hétvégén alszempontnál 200 GB adatot adtak. A kérelmezõ tárgyalási nyilatkozatában már nem vitatta, hogy lehetséges mûszakilag tömörítési eljárással ilyen nagyságrendû, mennyiségû adat továbbítása. Ugyanakkor a kérelmezõ álláspontja szerint ajánlatkérõ felhívása és dokumentációja alapján a kérelmezõ nem tudta egyértelmûsíteni, hogy ez a hétvégi egyedi rendelésû tevékenység milyen nagyságrendet jelent, mit kell figyelembe venni, és ezért maximális leterheltséget, a hétközbenivel azonosat vett figyelembe. Hivatkozott továbbá arra is, hogy egyébként is el kell végezni a mindennap szükséges tevékenységet is pl: frissítést.
<br>A kérelmezõ tárgyalási nyilatkozatában elõadta, hogy a harmadik írásbeli jogorvoslati kérelmi eleme ténylegesen nem jogorvoslati kérelem, hanem abban azt indítványozza, hogy a Döntõbizottság hivatalbóli kiterjesztés alapján vizsgálja meg - a Kbt. 79. § (6) bekezdésére tekintettel - sérültek-e a Kbt. 24. §-ában meghatározott alapelvek. E körben utalt arra a kérelmezõ, hogy ajánlatkérõ megfordította a két tárgyalás között a tárgyalási sorrendet, ajánlatkérõ tárgyaláson jelen levõ képviselõje laptopot használt, több ajánlatkérõi képviselõ a tárgyalás során elhagyta a tárgyalótermet, a nyertes ajánlata több alszempontnál kedvezõbb a többi ajánlattevõ ajánlatánál.
<br>Ajánlatkérõ kérte a jogorvoslati kérelem elutasítását.
<br>Az ajánlatok értékelése vonatkozásában közölte, hogy ajánlatkérõ egyrészt megállapította az értékelési ponttartományt 1 és 10 pont között, másrészt meghatározta az értékelés módszerét. Ajánlatkérõ egyes alszempontoknál ajánlati tartalmi elemek közötti jelentõs, 105 nagyságrendû eltérés miatt választás elé került vagy következetesen alkalmazza az arányosítás módszerét, de ebben az esetben 1 pont alatti számot kap, vagy kiosztja a minimumpontot. Hasonló probléma volt annál az alszempontnál, amelynél a kérelmezõ 0 vállalás lett, hogy erre adjon-e 1 pontot vagy 0 pontot állapítson meg. Ajánlatkérõnél az értékelést bizottság végezte, amely mindkét változatra elkészítette az értékelést, és mivel ezeknek nem volt relevanciája, az eljárás nyertesének személyére a bizottság már csak azt a változatot terjesztette a döntéshozó elé, amely az értékelés módszerét alkalmazza következetesen. Megjegyezte, hogy annál az alszempontnál, ahol jelentõs nagyságrendû volt az eltérés az átadott három tizedes jegyet tartalmazó táblázaton 0,000 pontnak látszik, de az Excel program ezt nem 0-ként kezeli, hanem ténylegesen 0,00005 pont, melynek alátámasztására becsatolta azt a táblázatot, amely hat tizedes jegyet tartalmaz.
<br>Ajánlatkérõ írásbeli észrevételében és tárgyalási nyilatkozatában elõadta, hogy az "A" csomag mûszaki színvonal részszempontjának kifogásolt "egyedi rendelésû tartalmak szórásának kapacitása (hétvégén, GB)" alszempontja esetében jogszerûen fogadta el a 200 GB-re benyújtott ajánlatokat. A kérelmezõn kívül a többi ajánlattevõ felismerte a tömörítési eljárás lehetõségét, melynek alapján biztosított ennek elérése. A kérelmezõnek az alszempont tartalma alapján kellett volna összeállítania ajánlatát. Az alszempont tartalma, hogy egyedi rendeléseket kell teljesíteni, és értelemszerûen, mivel hétvégén, ezért nincs a hétközbeni általános leterheltség. Ajánlatkérõ nem tudott pontos mennyiségre, illetve adathordozók közötti megoszlásra vonatkozó tájékoztatást adni az ajánlattevõk részére, miután ez a fajta szolgáltatás most indul. Ajánlatkérõ azt kívánta biztosítani, hogy amennyiben lesz a középiskoláknak olyan igénye, amely hétközben nem teljesíthetõ, akkor legyen lehetõség hétvégén ezek teljesítésére, hogy az iskolák mennyiben és milyen igényekkel élnek, az a teljesítés során lesz teljesen egyértelmû. Az azonban valószínû, hogy a hétvégi leterheltség nem mérhetõ össze a hétközbenivel.
<br>Ajánlatkérõ közölte: a tárgyalások során nem sértette meg az eljárás tisztaságát, az alapelveket.
<br>Ajánlatkérõ bejelentette, hogy az eljárás nyertesével az eljárást lezáró szerzõdést 2004. június 1-jén megkötötte.
<br>Egyéb érdekeltként a GTS-Datanet Kft. kérte a jogorvoslati kérelem elutasítását. Elõadta, hogy ajánlatkérõ elõírásai alapján számára egyértelmû volt, hétvégén - mivel a középiskolák nem mûködnek - nem kell normál üzemmódban teljesíteni, így az ajánlattétel során azzal kellett számolni, hogy az egyedi szolgáltatásokat kell nyújtani, illetõleg a frissítéseket elvégezni. A második tárgyalási fordulóban egyébként ezzel kapcsolatban tájékoztatást kért az ajánlatkérõtõl, aki ezt megerõsítette, arra nem tudott egyértelmû választ adni, hogy az adathordozókat miként vegyék figyelembe. Amennyiben ugyanis szöveges adathordozóról van szó 1:5 arányban lehetséges a tömörítés, amennyiben viszont vegyes adathordozóról - ezt vette figyelembe az ajánlattétel során -, akkor megfelelõ tömörítési eljárással 50%-os tömörítési érték is elérhetõ. Erre tekintettel megalapozottan adták meg a hétvégi igényekre vegyes összetételû adathordozó esetén tömörítési eljárás alkalmazásával a 200 GB-s adatot.
<br>A Döntõbizottság megállapította, hogy a kérelmezõ jogorvoslati kérelmének a Kbt. 55. § (6) bekezdése megsértésére vonatkozó része az alábbi indokokra tekintettel alapos.
<br>A Kbt. 55. § (6) bekezdésének szabályozása szerint, ha ajánlatkérõ az összességében legelõnyösebb ajánlatot kívánja választani, akkor az ajánlatoknak az elbírálás részszempontja szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdés d) pontja alapján a felhívásban meghatározott módszerrel számolt pontszámot adja.
<br>A Kbt. fenti kógens rendelkezése alapján ajánlatkérõ kizárólag a felhívásban meghatározott ponthatárok között végezheti az értékelést. Ajánlatkérõ ezt a ponthatárt 1-10 között állapította meg. Ajánlatkérõ erre tekintettel jogsértést követett el akkor, amikor az "A" csomag élõ videóközvetítések száma alszempontjánál a kérelmezõ részére 0,119 pontszámot, illetve 0,475 pontszámot állapított meg, továbbá az "A" csomag ajánlattevõ által biztosított oktatási tartalmak Tp (MB/hó) alszempontjánál a kérelmezõ részére 0,000 pontot adott, valamint a "B" csomag elõírtnál kedvezõbb vállalás a garantált határidõre alszempontjánál nem állapított meg legalább 1 pontot.
<br>A Döntõbizottság nem fogadta el ajánlatkérõ fentiekben ismertetett hivatkozását, mely szerint választhat, hogy betartja-e a ponthatárokat vagy következetesen alkalmazza az értékelés módszerét.
<br>A Kbt. fentiekben idézett rendelkezése ugyanis nem ad lehetõséget választásra, egyértelmûen kimondja, hogy az értékelés a felhívásban meghatározott ponthatárok között történhet. Erre tekintettel sem a felsõ, sem az alsó ponthatár nem léphetõ túl. Így amennyiben például az adott részszempontra vagy alszempontra nem tesz vállalást az ajánlattevõ, akkor is meg kell állapítani részére az alsó pontszámot, vagyis ha ajánlatkérõ 1-10-ig határozta meg a ponttartományt, akkor az 1 pontot. A ponttartomány között kell a felhívásban megadott módszerrel számolt pontszámot megállapítani -  mondja ki a Kbt. 55. § (6) bekezdése. Erre tekintettel a módszerrel kapott számítás eredménye sem ad felhatalmazást arra az ajánlatkérõnek, hogy eltérjen a ponthatároktól. A Kbt. rendelkezése alapján a maximális pontszámot minden esetben ki kell osztani. A minimumpontszám kötelezõ kiosztását a Kbt. nem írja elõ, de amennyiben - mint jelen esetben - az értékelési módszer alkalmazása mellett a minimumpontszámnál alacsonyabb pontszám keletkezne, akkor a minimumpontszámot kell megállapítani.
<br>Ajánlatkérõknek az értékelési módszerük meghatározása során kell figyelemmel lenni arra, hogy a benyújtható ajánlatváltozatok megfelelõ értékelését biztosítsák.
<br>A Döntõbizottság az alábbi indokokra tekintettel nem ítélte alaposnak a kérelmezõnek az "A" csomag mûszaki színvonal részszempontjának "egyedi rendelésû tartalmak szórásának kapacitása (hétvégén, GB)" alszempont értékelésével, illetve a TeleDataCast Kft. és a GTS-Datanet Kft. 200 GB ajánlati tartalmi elemével kapcsolatos kérelmi elemét.
<br>A Kbt. szabályrendszere meghatározza, hogy a benyújtott ajánlatok értékelése milyen szempontok alapján történjen: érvényes-e az ajánlat, megfelel-e ajánlatkérõ formai és tartalmi elõírásainak, nem sérülnek-e a Kbt.-ben meghatározott alapelvek.
<br>A Döntõbizottság álláspontja szerint a két ajánlattevõ 200 GB-s ajánlata a kifogásolt alszempontnál az alábbi indokokra tekintettel nem minõsíthetõ jogsértõnek. Ajánlatkérõ az alszempont definícióját az alábbiak szerint adta meg: "egyedi rendelésû tartalmak szórásának kapacitása (hétvégén, GB)". Ebbõl, figyelemmel a beszerzés rendeltetésére, középiskolák részére adatátviteli szolgáltatás nyújtására a Döntõbizottság álláspontja szerint megállapítható, hogy kifejezetten hétvégére vonatkozó és külön egyedi rendelésû szolgáltatásra vonatkozott. Erre tekintettel nem alapos a kérelmezõ azon kifogása, hogy a másik két ajánlattevõ nem a hétközbeni teljes leterheltséget vette figyelembe. A Döntõbizottság - figyelemmel ajánlatkérõ nyilatkozatára is - úgy ítélte meg, hogy a szolgáltatást igénybe vevõk mûködésének specifikumai alapján (hétvégén a középiskolák nem mûködnek) nem kell, nem kellett azzal számolni az ajánlattevõknek az ajánlatuk készítésekor, hogy a hétvégén is nagy mennyiségû adatszolgáltatás történik, hasonlóan a hétközbenihez. A tömörítésnek kialakultak a szakmai szabályai és ezeknek megfelelõnek ítélte azt is a Döntõbizottság, hogy vegyes összetételû adathordozóval számolva végezték el a lehetséges tömörítés becslését. Maga az alszempont ugyanis kifejezésre juttatja, hogy pontos mennyiség nem határozható meg, így minden ajánlattevõnek ezen alszempontnál becsülnie kellett a vállalását. Ennek keretében pedig Kbt.-szabályt nem sértettek az ajánlattevõk. Ajánlatkérõ tárgyalásos eljárást alkalmazott, melynek az a rendeltetése, hogy a felek a tárgyaláson tisztázhatják a számukra esetlegesen nem egyértelmû ajánlatkérõi elvárásokat. Ez a lehetõség a kérelmezõ elõtt is adott volt, illetve a többi ajánlattevõ mint szakcég alkalmazta az egyébként a kérelmezõ elõtt is ismert tömörítési eljárást.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 55. § (6) bekezdését. Ezt meghaladóan a Döntõbizottság a Kbt. 88. § (1) bekezdés a) pontja alapján utasította el kérelmezõ jogorvoslati kérelmét.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a bírság összegét 1 000 000 Ft-ban állapította meg, tekintettel arra, hogy ugyan a beszerzés értéke a szerzõdésben rögzítettek szerint nem alacsony, azonban az értékelés körében megállapított jogsértésnek nem volt hatása az eljárás nyertesének személyére.
<br>A Döntõbizottság személyi bírságot nem szabott ki, tekintettel arra, hogy ajánlatkérõ elõadása alapján azt lehetett tényként megállapítani, hogy bizottság végezte az értékelést, és a bizottság csak az egyik értékelési változatot - a fentiekben jogsértõnek minõsítettet - terjesztette a döntéshozó elé. A Döntõbizottság ideiglenes intézkedést nem hozott, mert annak a Kbt. 82. § (1) bekezdésében meghatározott törvényi feltételei nem álltak fenn.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 15.
<br>
<br>Dr. Nagy Gizella s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>