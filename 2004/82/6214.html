<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6214/2004)
</h2>
<br>1024 Budapest, Margit krt. 85.
<br>lkt.sz.: D.329/21/2004.
<br>
<br>Tárgy: a Kortex Kft., Allegro Kft. és a Medirex Rt. jogorvoslati kérelme az Egészségügyi, Szociális és Családügyi Minisztérium közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Kortex Mérnöki Iroda Kft. (1024 Budapest, Lövõház u. 24., képv.: dr. Szentmiklósi Péter ügyvéd, a továbbiakban: kérelmezõ I.) jogorvoslati kérelmének - melyet az Egészségügyi, Szociális és Családügyi Minisztérium (1051 Budapest Arany János u. 6-8., képv.: dr. Sebõk Cecília ügyvéd, a továbbiakban: ajánlatkérõ) elektromedikai berendezések szállítása és kapcsolódó szolgáltatások teljesítése tárgyú közbeszerzési eljárása ellen indított - a Döntõbizottság részben helyt ad.
<br>Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 44. § (8) bekezdését, és erre tekintettel az 59. § (1) bekezdését. A jogsértés miatt a Döntõbizottság megsemmisíti ajánlatkérõ eljárást lezáró döntését és 1 000 000 Ft, azaz egymillió Ft bírság megfizetésére kötelezi ajánlatkérõt. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára történõ átutalással.
<br>Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft igazgatási szolgáltatási díjat.
<br>Ezt meghaladóan a kérelmet elutasítja.
<br>Az Allegro Kft. (1135 Budapest, Szent László u. 97/A, képv.: dr. Kecskés Zsolt Ákos ügyvéd, a továbbiakban: kérelmezõ II.) jogorvoslati kérelmét - melyet a fentiekben jelölt közbeszerzési eljárás ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A Medirex Egészségügyi, Kereskedelmi és Szolgáltató Rt. (1142 Budapest, Erzsébet királyné útja 98/B, képv.: dr. Mayer Erika ügyvéd, a továbbiakban: kérelmezõ III.) jogorvoslati kérelmét, melyet a fentiekben jelölt közbeszerzési eljárás ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2004. március 8-án megjelent számában a rendelkezõ részben megjelölt beszerzés tárgyában. A közbeszerzési eljárás lefolytatására az OKFON Közbeszerzési és Szolgáltatási Kft. részére adott megbízást.
<br>A beszerzés tárgyát öt tételben határozta meg, a 4. tétel 38 db defibrillátor, az 5. tétel 106 db inkubátor volt, ezek közül 97 db hagyományos klinikai inkubátor, 4 db intenzív inkubátor, 4 db nyitott inkubátor és 1 db egyszerû transzportinkubátor.
<br>Részajánlatot nem lehetett tenni, többváltozatú ajánlat tételére a mennyiség függvényében volt lehetõség.
<br>Az ajánlattevõ mûszaki alkalmassága igazolására a felhívás 11. a) pontja elõírta
<br>- az elmúlt két év (2002-2003.) legjelentõsebb referenciáinak bemutatását a teljesítés ideje, a szerzõdést kötõ fél neve, az ellenszolgáltatás összege és a leszállított termékek megnevezésével. Tételenként legalább 1 db pozitív tartalmú referencialevél csatolása kötelezõ;
<br>- a megajánlott termékek fényképe, prospektusa vagy mûszaki leírása csatolását;
<br>- a megajánlott termékekre vonatkozó, a megkövetelt és egyértelmûen megadott mûszaki leírások tekintetében - bármely nemzeti rendszerben akkreditált - minõségtanúsító intézménytõl származó tanúsítvány csatolását, amelynek a következõknek kell megfelelni: a 47/1999. (X. 6.) EüM rendeletben elõírt minõségi/megfelelõségi tanúsítványának másolata, illetve európai uniós országokból származó termékek tekintetében a 84/2001. (V. 30.) és 194/2003. (XI. 28.) Korm. rendeletekkel kihirdetett nemzetközi egyezmények alkalmazásával az abban foglaltak szerint kijelölt minõségtanúsító intézmény által kiadott minõségtanúsítvány másolata.
<br>A felhívás 11. b) pontjában ajánlatkérõ kikötötte, hogy alkalmatlannak nyilvánítja az ajánlattevõt, ha:
<br>- az ajánlattevõ és alvállalkozója együttesen a 3. a) pontban megjelölt termékcsoportonként nem rendelkezik a 2002- 2003. évre vonatkozó, minimum 1 db pozitív referencianyilatkozattal;
<br>- az ajánlattevõ és alvállalkozója által együttesen becsatolt fénykép, prospektus vagy mûszaki leírás alapján megállapítható, hogy a megajánlott termék(ek) nem felelnek meg az ajánlati dokumentációban elõírt minimumkövetelményeknek;
<br>- az ajánlattevõ és alvállalkozója együttesen nem csatolta be valamennyi megajánlott termékre a minõségtanúsító intézménytõl származó tanúsítványt (nyolcadik bekezdés).
<br>A felhívás 16.2. pontja szerint az ajánlattevõnek csatolni kellett a megajánlott berendezés tekintetében az ajánlattevõ és alvállalkozó forgalmazási jogosultságára vonatkozó igazolást.
<br>A felhívás 16.5. pontja szerint ajánlatkérõ a Kbt. 43. § (3) és (4) bekezdésében foglaltak szerint hiánypótlási lehetõséget biztosított.
<br>Ajánlatkérõ a felhívást április 9-én helyesbíttette, majd április 19-én az ajánlattételi határidõt a dokumentációval kapcsolatban feltett nagyszámú kérdésre tekintettel április 26-ra módosította.
<br>Az ajánlati dokumentáció útmutatót, mûszaki leírást, szállításiszerzõdés-tervezetet és formanyomtatványokat tartalmazott.
<br>Az ajánlattételi határidõre a kérelmezõk, a Pikosystem Rt. és az Euromedic Kft. nyújtott be ajánlatot.
<br>Ajánlatkérõ május 5-én a kérelmezõ III.-tól a Kbt. 57. § (1) bekezdése alapján nyilatkozatot kért a forgalmazási jogosultságra, a Pikosystem Rt.-t hiánypótlásra hívta fel.
<br>A május 10-én tartott eredményhirdetésen ajánlatkérõ a Pikosystem Rt. ajánlatát hirdette ki nyertesnek, a Kortex Kft. ajánlatát pedig a második legkedvezõbbnek. A másik három ajánlatot érvénytelenné nyilvánította. Az összegezést az ajánlattevõk az eredményhirdetés napján kézhez kapták. Az összegzés szerint a kérelmezõ II. ajánlata érvénytelenné nyilvánítása indoka az volt, hogy a kérelmezõ II. által megajánlott manuális defibrillátor az elõírt 200 J szint helyett 180 J energiaszintet képes teljesíteni, a kérelmezõ III. ajánlata érvénytelenné nyilvánítása indoka pedig az, hogy nem igazolta a Zoll defibrillátor forgalmazására való jogosultságát.
<br>A nyertes ajánlattevõ május 14-én felhívta ajánlatkérõ figyelmét az összegzésben lévõ pontatlanságokra. A lebonyolító május 14-én magyarázatot és új értékelési táblázatot juttatott el ajánlattevõknek, miszerint a nyertes nem változott.
<br>Kérelmezõ I. május 18-án terjesztette elõ jogorvoslati kérelmét. Elõadta, hogy az összegzésben leírt pontszámok helyes összeadása esetén az õ pontszáma magasabb a nyertesénél. A jogorvoslati eljárásban tartott tárgyaláson ez irányú kérelmét visszavonta.
<br>Kétségbe vonta, hogy a nyertes az alacsony árért mûszaki tartalmában megfelelõ ajánlatot tudott tenni. Álláspontja szerint az a tény, hogy a nyertes ajánlati ára (bruttó 495 744 928 Ft) 32%-kal alacsonyabb, mint az õ ára (bruttó 726 317 671 Ft), azt bizonyítja, hogy a nyertes ára kirívóan alacsony. Ezért ajánlatkérõnek a Kbt. 57. § (2) bekezdése alapján írásban magyarázatot kellett volna kérnie a nyertestõl.
<br>A június 3-án történt iratbetekintésen szerzett tudomásszerzésre hivatkozva a jogorvoslati eljárásban június 10-én tartott tárgyaláson a nyertes ajánlattal szembeni mûszaki kifogásait illetõen elõadta:
<br>A nyertes az ajánlatához magyar gyártmányú BLF 2001-es inkubátortermékekre csatolt prospektusokat, viszont BLF 2001 (AK) és BLF 2001 (AS) típusjelölésû termékekre tett ajánlatot. Az AK és AS termékekre a nyertes nem csatolt fényképet, referenciaigazolást, minõségtanúsítványt, így álláspontja szerint a nyertes ajánlata érvénytelen. Érvénytelen az ajánlat azért is, mert a megajánlott készülékekre vállalt a dokumentációban elõírt kétoldali állíthatóságot, de a kétoldali állíthatóság ténye az ajánlatból nem állapítható meg, tudomása szerint Magyarországon e követelménynek megfelelõ inkubátort nem is gyártanak. Feltételezi, hogy a nyertes nem is rendelkezik az AK és AS típusú termékekkel.
<br>A tárgyalást követõen, június 10-én benyújtott beadványában bizonyítási indítványt terjesztett elõ, kérte, hogy a Döntõbizottság nyilatkoztassa a Medicor Rt.-rõl és a BLF 2001-es termékcsaládról az ISO minõsítést kiállító SGS tanúsítót megkeresni annak megválaszolására, hogy:
<br>- van-e érvényes ISO-minõségbiztosítása a Medicor Rt.-nek,
<br>- tanúsították-e az ISO 9001/2000 szerint,
<br>- rendelkezik-e a BLF 2001 (AK) és BLF 2001(AS) típusú berendezés minõségbiztosítással, használhatják-e ezekre a termékekre a CE megjelölést, ezeknek a készülékeknek a fejlesztésére, gyártási folyamatára, minõség-ellenõrzésére rendelkezik-e auditált folyamatszabályozásokkal.
<br>A Döntõbizottság május 18-án a szerzõdéskötést megtiltotta.
<br>Kérelmezõ II. a május 18-án elõterjesztett kérelmében sérelmezte ajánlata érvénytelenné nyilvánítását, álláspontja szerint annak indoka nem helytálló.
<br>Elõadta, hogy ajánlatkérõ a 8 db manuális defibrillátor technikai paramétereként az ajánlati dokumentáció 34. oldalán azt írta elõ, hogy a beállítható energiaszintek minimuma 2, 5, 10, 20, 50, 100, 200 J lehet, monofázisú készülékeknél 300 és 360 J.
<br>Az általa ajánlott Schiller Defigard 6002 gyártmányú és típusú manuális defibrillátor beállítható energiaszintjei a mûszaki leírás szerint 2, 4, 5, 8, 10, 15, 20, 25, 30, 35, 40, 50, 90, 130, 180 J. Az ajánlat 71. oldalán rögzítette: "a speciális multipulzusos bifázisos energiahullámnak köszönhetõen a készülék max. 180 J energia alkalmazásával bármilyen cardioversió megszüntethetõ." Az ajánlat 73. oldalán a difibrillátor paraméterei között leírta, hogy a "hullámforma 5 KHz-en rezgõ bifázisos Multipulse Biowave." E két meghatározás a gyártó Schiller cég által szabadalmaztatott ún. Speciális bifázisos eljárásra utal, mely ma egyedülálló a világon. A megajánlott készülék tehát a beteget érõ 10%-kal kisebb energiájú ütéssel képes ugyanazt a hatást elérni, mint amit a többi bifázisú készülék.
<br>Megjegyezte, hogy az ajánlati dokumentációban szereplõ mûszaki paraméter félrevezetõ, mivel a megadott 200 J - élettanilag - nem alsó, hanem felsõ határát jelenti annak az energiaszintnek, mely a bifázisú defibrillátoroknál alkalmazható.
<br>Kérelmezõ III. május 24-én nyújtotta be jogorvoslati kérelmét, sérelmezte ajánlata érvénytelenné nyilvánítását.
<br>Elõadta, hogy a defibrillátorok forgalmazására vonatkozó jogosultságát igazolta, mert csatolta ajánlatához a Zoll termékek forgalmazására is jogosult Draeger Medical Austria GmbH és General Elektric Medical GmbH cégek által adott, ezen cégek termékekeinek Magyarországi forgalmazására adott meghatalmazást.
<br>Ajánlatkérõ kérte a jogorvoslati kérelmek elutasítását.
<br>Kérelmezõ I.-nek a nyertes árával kapcsolatos kérelmére közölte, hogy azt nem tartja kirívóan alacsonynak, az árkülönbözet alapvetõen abból adódik, hogy a nyertes magyar gyártmányú, a kérelmezõ I. pedig Hill-Room - .... gyártmányú - inkubátort ajánlott.
<br>Elõadta, hogy a felhívás 11. a) pontja szerint fényképet, prospektust vagy mûszaki leírást kellett csatolni a megajánlott termékrõl. A nyertes mûszaki leírást csatolt, így el tudott tekinteni a fényképtõl, prospektustól.
<br>Kérelmezõ I. feltételezésével szemben közölte, hogy a BLF 2001 (AK) és BLF 2001 (AS) termékek gyártásban és forgalomban vannak.
<br>A nyertes a felhívásnak megfelelõ referenciát csatolt, a felhívás szerint termékcsoportonként minimum 1 referenciát kellett csatolni.
<br>A Pikosystem Kft. egyéb érdekelt észrevételében közölte, hogy a gyártókkal folytatott tárgyalásai eredményeként elért legkedvezõbb árra tett ajánlatot, ajánlata minden tekintetben megfelelt a kiírásban foglalt feltételeknek. Alvállalkozója, a Medicor Rt. a tárgyaláson nyilatkozott, hogy a nyertes részére szállítandó termékei gyártásban, forgalomban vannak. Mint gyártó rendelkezik ISO 9001 13485 minõségtanúsítvánnyal, a tanúsítvány a nyertes ajánlathoz csatolva van. Elõadta, hogy az AK és AS jelzések nem a gyártmány típusának jelzésére, hanem egy adott konfiguráció megjelölésére szolgálnak. Így nem az AK, AS jelölésû termékeknek kell rendelkezni minõségtanúsítvánnyal, hanem a BLF 2001 típusú termékcsaládnak.
<br>A kérelemre észrevételt terjesztett elõ az Euromedic Kft. is. Álláspontja szerint az alacsony ár lényesen kisebb tudású készülékre utal, de ezt az is indokolja, hogy a termék magyar gyártmányú.
<br>Az Allegro Kft. észrevételében közölte, hogy a kiírásban szereplõ mûszaki tartalom maradéktalanul megvalósítható a kérelmezõ I. ajánlati áránál jóval alacsonyabb beszerzési áron is.
<br>Ajánlatkérõ a kérelmezõ II. kérelmére elõadta, hogy elõírta a defibrillátorokra a 200 J maximális energiakibocsátást, ettõl nem térhetett el, nem bocsátkozhatott annak vizsgálatába, hogy a kérelmezõ II. által ajánlott 180 J energiakibocsátású termék tartalmilag tudja-e ugyanazt, mint az elõírása szerinti termék.
<br>Kérelmezõ II. kérelmére az Euromedic Kft. észrevételezte, hogy a vitatott mûszaki paraméter az ajánlati dokumentáció 35. oldala második sorában szerepel, az a dokumentáció megvásárlásakor kérelmezõ II. tudomására jutott, ettõl számított 15 napon belül lehetett volna kérelmezni az elõírás megváltoztatását.
<br>Ajánlatkérõ a kérelmezõ III. kérelmére közölte, hogy a közvetett forgalmazási jogosultság fennállását nem kívánja vitatni, de ez az ajánlatból nem állapítható meg.
<br>A Pikosystem Kft. és kérelmezõ II. a kérelmezõ III. kérelmére elõadták, hogy a Zoll difibrillátor forgalmazási jogosultságát a termék magyarországi disztribútorától kellett volna kérelmezõ III.-nak kérnie.
<br>A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>Kérelmezõ I. sérelmezte, hogy ajánlatkérõ a nyertestõl nem kért magyarázatot a kirívóan alacsony árra nézve.
<br>A Kbt. 57. § (2) bekezdése elõírja: Ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.
<br>A magyarázatkérés indoka lehet az, hogy ajánlatkérõ a válaszból meggyõzõdhessen arról, hogy a kirívóan alacsony ár ajánlása nem azért történt-e, mert az ajánlott termék vagy szolgáltatás olyan mértékû minõségi hiányosságban szenved, amit ajánlatkérõ már nem kíván tolerálni a rendkívül kedvezõ ár ellenére sem.
<br>Azt, hogy egy adott ár kirívóan alacsony-e, ajánlatkérõnek elsõsorban a többi ajánlat ajánlati árához viszonyítva kell megállapítani.
<br>Kétségtelen, hogy a nyertes 495 744 928 Ft-os ára jelentõs mértékben alacsonyabb a kérelmezõ I. 726 317 671 Ft-os ajánlati áránál. Ebbõl azonban ajánlatkérõnek nem kellett azt a következtetést levonnia, hogy a nyertes által ajánlott termékek minõségileg nem felelnek meg a kiírásban foglalt elvárásainak, mert a kérelmezõ II. - aki szintén magyar gyártmányú terméket ajánlott - ajánlati ára még a nyertesénél is alacsonyabb, 427 187 550 Ft volt. Ajánlatkérõ számítása szerint a kérelmezõ III. ajánlati ára 500 millió Ft körüli lenne a 3 éves finanszírozási futamidõre tett vállalás nélkül. A kérelmezõ I. és a nyertes ára középárának tekinthetõ az Euromedic Kft. alternatív ajánlata szerinti 621 336 178 Ft-os ár.
<br>A Döntõbizottság álláspontja szerint mindezek alapján ajánlatkérõnek nem kellett arra a következtetésre jutnia, hogy a nyertes ára kirívóan alacsony, így rá nézve nem volt kötelezõ a Kbt. 57. § (2) bekezdésében elõírt magyarázatkérés.
<br>A Döntõbizottság megállapította, hogy ajánlatkérõ nem járt el jogsértõen azáltal, hogy a nyertes árára nem kért magyarázatot, ezért kérelmezõ I. jogorvoslati kérelmét ebben a részében elutasította.
<br>Kérelmezõ I. sérelmezte, hogy ajánlatkérõ nem nyilvánította érvénytelennek a nyertes ajánlatát annak ellenére, hogy az AK és AS jelû inkubátorok fényképét, prospektusát nem csatolta az ajánlathoz.
<br>A Kbt. 52. § (2) bekezdés d) pontja alapján érvénytelen az ajánlat, ha nem felel meg az ajánlati felhívásban vagy az ajánlati dokumentációban meghatározott feltételeknek.
<br>Ajánlatkérõ a felhívásban e vonatkozásban úgy rendelkezett, hogy a megajánlott termék fényképét, prospektusát vagy mûszaki leírását kell csatolni.
<br>Az elõírás tehát vagylagos volt.
<br>A nyertes az ajánlata 350-353. oldalán mûszaki leírást adott az általa ajánlott BLF 2001 (AK) hagyományos klinikai inkubátorról, az ajánlat 354-357. oldalán pedig a BLF 2001 (AS) intenzív inkubátorról.
<br>Ezzel a nyertes eleget tett az ajánlati felhívásban foglalt vagylagos elõírás egyikének.
<br>A Döntõbizottság megállapította, hogy a nyertes ajánlattevõ nem járt el jogsértõen azáltal, hogy a megajánlott hagyományos klinikai és intenzív inkubátorok fényképét, prospektusát nem csatolta az ajánlathoz, ezért a kérelmezõ I. jogorvoslati kérelmét ebben a részében elutasította.
<br>Kérelmezõ I. kérelme szerint a nyertes ajánlat azért is érvénytelen, mert a megajánlott inkubátor nem felel meg a kétoldali állíthatóság követelménynek.
<br>Ajánlatkérõ a nyitott inkubátorokra nézve az ajánlati dokumentáció 41. oldalán elõírta: "a bölcsõ magassága a készülék mindkét oldaláról állítható legyen (pl. pedállal vagy gombbal)." A többi inkubátorfajtára vonatkozóan ilyen elõírást a dokumentáció nem tartalmazott.
<br>A nyertes ajánlata 358-360. oldalán adja meg a nyitott inkubátor mûszaki leírását. A leírásban, a 359. oldal utolsó elõtti mondatában a nyertes közli: "A BLR-2100 típusú készülék asztala (fekvõfelület) padlószinttõl mért magassága (850- 1100 mm között) elektromosan, nyomógomb segítségével, mindkét oldalról állítható."
<br>A Döntõbizottság megállapította, hogy a nyertes ajánlata megfelelt a nyitott inkubátor kétoldali állíthatóságára elõírt követelménynek, ezért a jogorvoslati kérelmet elutasítja.
<br>A Döntõbizottság a többi inkubátorfajtára nézve ilyen értelmû elõírás hiánya miatt nem vizsgálta a kétoldali állíthatóság meglétét.
<br>Kérelmezõ I. sérelmezte, hogy ajánlatkérõ nem nyilvánította alkalmatlannak a nyertest annak ellenére, hogy a BLF 2001 (AK) és a BLF 2001 (AS) termékekre nem csatolt referenciaigazolást.
<br>Az ajánlati felhívás a referenciákra vonatkozóan azt tartalmazta, hogy 2002-2003. évre csatolni kell tételenként legalább 1 pozitív tartalmú referencialevelet, és alkalmatlan az ajánlattevõ, ha alvállalkozójával együttesen termékcsoportonként nem rendelkezik min. 1 db pozitív tartalmú referencianyilatkozattal.
<br>Az elõírás szerint nem a megajánlott termékre, hanem e termék szerinti termékcsoportra kellett az ajánlattevõnek referenciával rendelkeznie.
<br>A Döntõbizottság megvizsgálta a nyertes ajánlatát és megállapította, hogy annak 221. oldalán lévõ referencialevélben a Semmelweis Egyetem 11. Sz. Szülészeti és Nõgyógyászati Klinika igazolta, hogy a nyertes 2002. évben jó minõségben részére leszállított 1 db intenzív és 1 db nyitott inkubátort.
<br>A nyertes ajánlat tehát megfelel annak a minimumfeltételnek, hogy 2002., 2003. évben minimum 1 db pozitív tartalmú referenciával kell rendelkezni az inkubátor termékcsoportban.
<br>A Döntõbizottság megállapította, hogy a nyertes rendelkezett a felhívásnak megfelelõ referenciával, ezért a jogorvoslati kérelmet ebben a részében elutasította.
<br>Kérelmezõ I. kifogásolta, hogy a nyertes nem felel meg annak az alkalmassági kritériumnak, hogy "az ajánlattevõ vagy alvállalkozója együttesen nem rendelkezik a minõségbiztosítási rendszer - bármely nemzeti rendszerben akkreditált tanúsításával."
<br>E feltételnek az ajánlattevõnek és alvállalkozójának együttesen kellett megfelelni.
<br>A nyertes alvállalkozója a Medicor Rt.
<br>A Döntõbizottság megvizsgálta a nyertes ajánlatát és megállapította, hogy az ajánlat 472. oldalaként a nyertes csatolta az SGS United Kingdom Ltd. által kiadott M50504 számú, az EN 46001 és ISO 13485 szabvány elõírásainak való megfelelõségrõl szóló minõségtanúsítványt. A kérelmezõ I. június 10-én elõterjesztett bizonyítási indítványára a Döntõbizottság e kérdésben nyilatkoztatta az SGS-t, a tanúsító a június 18-án kelt levelében közölte, hogy "Ügyfelünknek, a Medicor Elektronikai Rt.-nek érvényes ISO 13485:1996 szabvány szerinti ún. teljes körû minõségbiztosítási rendszere van, ami vonatkozik inkubátorok gyártására és fejlesztésére is."
<br>A Döntõbizottság megállapította, hogy a nyertes ajánlattevõ rendelkezik az elõírt minõségbiztosítási tanúsítvánnyal, ezért a jogorvoslati kérelmet ebben a részében elutasította.
<br>Ajánlatkérõ nemcsak az inkubátor gyártására vonatkozó minõségtanúsítvány meglétét írta elõ, hanem a megajánlott termék minõségtanúsítványát is megkövetelte, az ajánlattevõnek és alvállalkozójának együttesen kellett megfelelni ezen alkalmassági feltételnek.
<br>A felhívás 11. a) pontja szerint a megajánlott termékre vonatkozó, a megkövetelt és egyértelmûen megadott mûszaki leírások tekintetében - bármely nemzeti rendszerben akkreditált minõségtanúsító intézménytõl származó tanúsítványt kellett csatolni, melynek meg kellett felelnie a 47/1999. (X. 6.) EüM rendelet elõírásainak.
<br>Az orvostechnikai eszközökrõl szóló 47/1999. (X. 6.) EüM rendelet 2. § (1) bekezdés a) pontja szerint a rendelet alkalmazásában "orvostechnikai eszköz: minden olyan, akár önállóan, akár más termékkel együttesen használt készülék, berendezés, anyag vagy más termék - ideértve a megfelelõ mûködéshez szükséges szoftvert, valamint a rendelésre készült, továbbá a klinikai vizsgálatra szánt eszközt is -, amely a gyártó meghatározása szerint emberen történõ alkalmazásra szolgál".
<br>A 3. § (1) bekezdése elõírja: Eszköz akkor hozható forgalomba, illetve vehetõ használatba, ha a (2) bekezdés elõírásainak megfelelõen CE-jelöléssel van ellátva.
<br>A (2) bekezdés így szól: "Eszköz CE-jelöléssel abban az esetben látható el, ha
<br>a) kielégíti a 4. § szerinti alapvetõ követelményeket, valamint
<br>b) az a) pont szerinti követelmények igazolására lefolytatták a 6. § szerinti, az adott eszközre vonatkozó megfelelõség értékelési eljárást."
<br>A 7. § értelmében a megfelelõség értékelési eljárás alapján a vizsgálatot lefolytató szervezet megfelelõségi tanúsítványt állít ki.
<br>Ajánlatkérõ - és a nyertes - arra hivatkozott, hogy a BLF 2001 inkubátor rendelkezik az SGS által kiállított tanúsítvánnyal, az AK (hagyományos klinikai inkubátor) és az AS (intenzív inkubátor) jelzések nem a készülék típusára, hanem konfigurációjára vonatkoznak, így a BLF 2001 típusú inkubátorra kiadott tanúsítvány vonatkozik az AK és AS jelzésû inkubátorra is.
<br>A nyertes az ajánlata 428. oldalán csatolta az SGS által kiállított megfelelõségi tanúsítványt, mely tanúsítvány kiterjed a BLF 2001 típusú inkubátorra is.
<br>A Döntõbizottság a kérelmezõ I. bizonyítási indítványára - miszerint rendelkezik-e a BLF 2001 (AK) és BLF 2001 (AS) típusú berendezés minõségbiztosítással - megkereste az SGS- tanúsítót, a tanúsító a 2004. június 18-án kelt levelében a következõket nyilatkozta:
<br>"Ügyfelünk a 93/42/EEC direktíva II. melléklete szerinti terméktanúsítványán szerepelnek a BLF 2001 elnevezésû inkubátorok, azaz ezen termékeken használhatják a CE 0120 jelölést, rendelkeznek ezen készülékek fejlesztési, gyártási, minõség-ellenõrzési folyamataira auditált minõségirányítási rendszerrel. Arra vonatkozóan azonban nem érkezett kérés ügyfelünktõl, hogy az Önök által hivatkozott "(AS)" illetve "(AK)" jelû készülékek is rákerüljenek a tanúsítványra.
<br>A direktíva követelményeivel összhangban lehetõség van arra, hogy a szóban forgó terméknév alatt több variánst is forgalomba hozzanak, amelyek mûködésük, felépítésük, technológiájuk, alapanyagaik azonosságából eredõen nem jelentenek különbséget a már hivatkozott direktíva alapvetõ követelményei (l. melléklet) szempontjából és feltüntessék rajta a CE 0120 jelzetet, de errõl informálni kell a tanúsítótestületet. Ügyfelünk terméke esetében elmondható, hogy nincs információnk ezen kategóriába tartozó "(AS)" illetve "(AK)" jelû készülékváltozatról."
<br>A Döntõbizottság az SGS nyilatkozata alapján megállapította, hogy a nyertes az általa ajánlott BLF 2001 (AK) és BLF 2001 (AS) jelzésû inkubátorokra nézve nem az azoknak megfelelõ tanúsítványt csatolta be, ezért nem felelt meg a felhívás 11. b) pontja nyolcadik bekezdésében meghatározott alkalmassági feltételnek.
<br>Az ajánlattevõ alkalmassága igazolásának módját a Kbt. 44. § (1), (2) bekezdése szabályozza.
<br>A (6) bekezdés elõírja, hogy az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A (8) bekezdés alapján ajánlatkérõ az (1), (2) és (6) bekezdés alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról.
<br>A jogvita tárgyát képezõ közbeszerzési eljárásban ajánlatkérõ 5 termékcsoportra kért ajánlatot. Részajánlatot nem lehetett tenni.
<br>Azok a készülékek, amelyekre nézve fennáll az alkalmatlanná nyilvánítási indok (hagyományos klinikai inkubátor, intenzív inkubátor), csak a négyfajta inkubátorból álló 5. termékcsoport (5. tétel) két fajtáját képezik. Részajánlattétel lehetõsége hiányában azonban az ajánlat egyik tételére vonatkozóan az ajánlattevõ személyét illetõen fennálló alkalmatlanság kihat az egész ajánlatra.
<br>A Döntõbizottság megállapította, hogy ajánlatkérõ jogsértõen minõsítette a Pikosystem Kft.-t alkalmasnak a szerzõdés teljesítésére, ezáltal megsértette a Kbt. 44. § (8) bekezdését, és mivel alkalmatlan ajánlattevõ, nem lehet az eljárás nyertese, az 59. § (1) bekezdését is.
<br>A Döntõbizottsági megsemmisítette ajánlatkérõ eljárást lezáró döntését, mert a jogsértés csak ezáltal orvosolható.
<br>A Döntõbizottság felhívja ajánlatkérõ figyelmét a Kbt. 88. § (8) bekezdésében foglalt rendelkezésre, miszerint: ha a bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni és a határozat végrehajthatóságának idõpontjától számított 30 napon belül új döntést hozni.
<br>Kérelmezõ II. sérelmezte ajánlata érvénytelenné nyilvánítását.
<br>A kérelem nem alapos.
<br>A Kbt. 43. § (1) bekezdése elõírja, hogy az ajánlattevõnek az ajánlati felhívásban, illetõleg az ajánlati dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja szerint az ezen feltételeknek nem megfelelõ ajánlat érvénytelen.
<br>Ajánlatkérõ az ajánlati dokumentáció 34. oldalán a manuális defibrillátorkészülék technikai paraméterei között azt írta elõ, hogy a beállítható energiaszintnek minimum "2 ,5, 10, 20, 50, 100, 200 J"-nak kell lennie.
<br>A kérelmezõ II. ajánlatában 180 J-os energiaszintnél magasabb energiaszintû defibrillátor nem szerepel.
<br>A Döntõbizottság megállapította, hogy a kérelmezõ II. ajánlata nem felelt meg az ajánlati dokumentációban a manuális defibrillátorkészülék energiaszintjére vonatkozó követelménynek, így ajánlatkérõ helytállóan nyilvánította a kérelmezõ II. ajánlatát érvénytelennek. Ezért a Döntõbizottság a jogorvoslati kérelmet elutasította.
<br>A Döntõbizottság megjegyzi, hogy ajánlatkérõ a Kbt. 26. § (2) bekezdése alapján ajánlati kötöttségénél fogva nem vizsgálhatta, hogy a kérelmezõ II. által ajánlott defibrillátor tartalmilag megfelel-e az elõírásának.
<br>Kérelmezõ II. kifogásolta a dokumentációnak a defibrillátorkészülék energiaszintjére vonatkozó elõírását, álláspontja szerint nem minimumként, hanem maximumként kellett volna elõírni a 200 J-t.
<br>A Kbt. 79. § (7) bekezdése alapján a jogorvoslati kérelmet a jogsértõ (jogsértõnek tartott) eseményrõl való tudomásszerzéstõl számított 15 napon belül lehet elõterjeszteni.
<br>A 80. § (4) bekezdése elõírja: ha a Döntõbizottság megállapítja, hogy a kérelem nem felel meg a 79. § (7) bekezdése szerinti feltételnek, a kérelmet elutasítja.
<br>Kérelmezõ II.: legkésõbb az ajánlattételi határidõben, április 26-án tudomással bírt a dokumentáció általa jogsértõnek tartott elõírásáról, kérelmét azonban csak a 15 napos jogvesztõ határidõ letelte után, május 18-án terjesztette elõ.
<br>A Döntõbizottság megállapította, hogy kérelmezõ II.-nek a dokumentáció elõírásával kapcsolatos kérelme elkésette, ezért azt elutasította.
<br>Kérelmezõ III. sérelmezte ajánlata érvénytelenné nyilvánítását.
<br>A kérelem nem alapos.
<br>A Döntõbizottság elfogadta ajánlatkérõ érvelését, miszerint még ha elfogadható lenne is a Zoll gyártótól származó közvetett forgalmazási jogosultság, e jogosultságnak az ajánlatból (vagy a hiánypótolt dokumentumokból) egyértelmûen ki kellett volna derülnie.
<br>A Döntõbizottság megállapította, hogy kérelmezõ III. nem igazolta egyértelmûen a Zoll termékek forgalmazási jogosultságát, így ajánlatkérõ helytállóan nyilvánította a kérelmezõ III. ajánlatát érvénytelennek. A Döntõbizottság ezért a jogorvoslati kérelmet elutasította.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a), c), d), f) és h) pontja szerint rendelkezett.
<br>A Döntõbizottság 1 000 000 Ft bírságot szabott ki ajánlatkérõ terhére.
<br>A Kbt. 88. § (1) bekezdés f) pontja alapján jogsértés megállapítása esetén a bírság kiszabása kötelezõ.
<br>Az (5) bekezdés szerint a bírság összegét az eset összes körülményére, így a jogsérelem súlyára, a közbeszerzés tárgyára és értékére, az eljárást segítõ magatartására, a törvénybe ütközõ magatartás ismételt tanúsítására tekintettel kell megállapítani.
<br>Annak ellenére, hogy beszerzés értéke magas és a jogsérelem súlyos, a Döntõbizottság az 1 000 000 Ft bírság kiszabását tartotta indokoltnak, mert az eljárást lezáró döntés megsemmisítése által a jogsértés orvosolható.
<br>A bírósági jogorvoslatot a 89. § (1) bekezdése biztosítja.
<br>
<br>Budapest,  2004. június 23.
<br>
<br>	Dr. Csitkei Mária s. k.,	Fábián Péter s. k.,
<br>	közbeszerzési biztos	közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>