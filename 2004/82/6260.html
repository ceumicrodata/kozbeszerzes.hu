<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (6260/2004)
</h2>
<br>
<br>3.Kf.27.357/2003/3.
<br>
<br>A Fõvárosi Ítélõtábla a dr. Ollé György ügyvéd (6722 Szeged, Gutenberg u. 3.) által képviselt Almus Pater Rt. (6726 Szeged, Petrozsényi u. 14.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2003. szeptember 17-én kelt 13.K.31.379/2003/5. számú ítélete ellen az alperes által 6. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja. A fellebbezési illetéket az állam viseli. Ez az ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>A Fõvárosi Önkormányzat öt oktatási intézménye 2002. november 27-én közös ajánlati felhívást tett közzé a közbeszerzésekrõl szóló 1995. évi XL. törvény (a továbbiakban: Kbt.) 32. § (1) bekezdése szerinti nyílt közbeszerzési eljárás indítására, az oktatási intézmények minimális feltételeinek teljesítéséhez szükséges eszközök beszerzésére. Az ajánlati felhívás 16.8. pontja utolsó elõtti bekezdése elõírta, hogy a nyertes ajánlattevõnek felelõsségbiztosítással kell rendelkeznie, amelynek meglétét bizonyító okmány másolata a dokumentáció szükséges kelléke.
<br>Az ajánlati felhívás 16.8. pontjának utolsó bekezdése értelmében az ajánlattevõnek teljesítési és jóteljesítési garanciát kell nyújtania a dokumentációban foglaltak szerint, amely dokumentáció a 32. és 34. oldalán, a teljesítési és jóteljesítési garancia vállalásra vonatkozóan mintát tartalmazott, amit az ajánlattevõ pénzintézetének kellett kitöltenie és aláírnia.
<br>Az eljárás során az ajánlatkérõ tájékoztatást adott ki az ajánlattevõknek az ajánlati dokumentáció a teljesítési és jóteljesítési garancia mértékének, nyújtásának, érvényességi határidejének teljesítési feltételeinek módosítására (javítására). Az ajánlatkérõ 2003. március 12-én hirdette ki az eljárás eredményét, amelyben több ajánlatot - köztük a felperes ajánlatát - érvénytelennek nyilvánított, a felperes esetében azzal az indokkal, hogy az ajánlatához nem csatolta a teljesítési és jóteljesítési garanciára vonatkozó szándéknyilatkozatot.
<br>Az ajánlatkérõi döntés ellen a felperes jogorvoslati kérelmet terjesztett elõ, amelyben kérte a közbeszerzési eljárást lezáró döntés megsemmisítését és a szerzõdés megkötésének megtiltását. Több kifogással élt, így kérelme negyedik oldalának 7-8. bekezdéseiben vitatta az ajánlati felhívás 16.8 pontjának utolsó elõtti, a felelõsségbiztosításra vonatkozó rendelkezését azzal, hogy az ajánlati felhívás és dokumentáció rendelkezése egymással ellentétes, ezért minden olyan ajánlatot, amely kizárólag szándéknyilatkozatot tartalmazott, érvénytelennek kellett volna nyilvánítani. A jogorvoslati kérelem harmadik oldalának 8-11. bekezdésében a teljesítési és jóteljesítési garanciára vonatkozó döntéssel összefüggésben kifejtette, hogy a dokumentáció 32. és 34. oldalán szereplõ formanyomtatvány szövegezése ellentmondó, értelmetlen, mivel annak ismeretét feltételezte, hogy az ajánlattevõ milyen volumenben vált az eljárás nyertesévé. Ez indokolta, hogy a felperes a csatolt szállítási szerzõdésben helyezte el e garanciákra vonatkozó ajánlattevõi nyilatkozatát.
<br>Az alperes a felperes jogorvoslati kérelmét hatáskörének hiányában, továbbá mint megalapozatlant, elutasította. Indokolásában kifejtette a teljesítési és jóteljesítési garancia nyújtásának módjára, hiányára és az ezzel kapcsolatos hiánypótlás lehetõségére, a gyártási forgalmazási jog megsértésére, és az ORAKO Rt. alvállalkozójának közremûködésére vonatkozó álláspontját.
<br>A felperes az alperesi határozat felülvizsgálata iránt elõterjesztett keresetében, a jogorvoslati kérelem indokait - köztük a felelõsségbiztosításra és a teljesítési és jóteljesítési garanciára vonatkozó álláspontját - megismételve kérte annak megállapítása mellett, hogy az ajánlata érvénytelenné nyilvánítása jogsértõ volt, az alperes határozatának megváltoztatását.
<br>Az elsõfokú bíróság az alperes határozatát hatályon kívül helyezte és az alperest a szükséges körben új eljárásra kötelezte. Indokolásából kitûnõen osztotta az alperes álláspontját a felperes ajánlatának érvénytelenségére vonatkozóan. Nézete szerint helytállóan állapította meg az alperes hatáskörének hiányát a kizárólagos gyártási, forgalmazási jogot képezõ termék megajánlását és az ORAKO Rt. alvállalkozó igénybevételét kifogásoló jogorvoslati kérelmi részben is. Mindezek tekintetében a keresetet alaptalannak ítélte. A keresetet annyiban találta megalapozottnak, amennyiben az alperes nem vizsgálta az ajánlati dokumentáció 32. és 34. oldalával, valamint az ajánlati felhívásnak és a dokumentációnak a felelõsségbiztosítás szabályozásával kapcsolatos elõírásait kifogásoló jogorvoslati kérelmi elemeket, így e vonatkozásban nem tett eleget eljárási kötelezettségének.
<br>Az elsõfokú bíróság ítélete ellen az alperes terjesztett elõ fellebbezést, melyben kérte az elsõfokú bíróság ítéletének megváltoztatását, a kereset elutasítását és a felperes költségben marasztalását. Arra hivatkozott, hogy az elsõfokú bíróság ítéletében lényegében döntést hozott mindegyik kereseti kérelmi elemet illetõen, ennek ellenére, és ezzel ellentétes értelemmel, mégis új eljárás lefolytatására kötelezte. Nézete szerint a keresettel támadott valamennyi kérelmi elemrõl döntött. A dokumentáció 32. és 34. oldalán lévõ formanyomtatvány szövegezésének értelmetlen és ellentmondó voltára reagált akként, hogy a nyertesség volumene ismerete hiányában is lehet nyilatkozni a bankgarancia nyújtására nézve. Sérelmezte, hogy az elsõfokú ítélet nem határozta meg, hogy az alperes melyik kérelmi elemet nem bírálta el teljeskörûen, mely kérdéseket kell újra vizsgálnia.
<br>A felperes fellebbezési ellenkérelmet nem terjesztett elõ. A fellebbezés az alábbiak szerint alaptalan.
<br>A fellebbezési kérelem korlátai között a másodfokú bíróságnak kizárólag az elsõfokú bíróság ítéletének az alperesi határozat hatályon kívül helyezését megalapozó részét kellett megvizsgálnia. Az elsõ fokú ítélet indokolásából egyértelmûen megállapítható, hogy az ajánlati felhívás és dokumentáció elõírásait támadó jogorvoslati kérelem vizsgálatának hiányára alapozta az elsõfokú bíróság hatályon kívül helyezõ döntését, és az ítélet rendelkezõ részének "- a szükséges körben -" megfogalmazása értelemszerûen kizárólag e kérelmi elemnek vizsgálatát írták elõ. Ez pedig a felelõsségbiztosításra és a teljesítési és jóteljesítési garanciára vonatkozó ajánlati felhívás és dokumentáció tartalma jogszerûségének vizsgálatát jelenti. Az alperes határozatának indokolása a felelõsségbiztosítással kapcsolatos tényállást, megállapítást nem tartalmazott, e vonatkozásban csak az ORAKO Rt. észrevételét idézte, ez utóbbi szerint a felelõsségbiztosítással kapcsolatos kérelmi elem elkésett. A teljesítési és jóteljesítési garanciára vonatkozó szándéknyilatkozat formanyomtatványának megfogalmazásával kapcsolatos jogorvoslati kérelem tekintetében az alperes rögzített egyes tényállási elemeket, és a jogorvoslat kérelem ismertetésekor is hivatkozott rá mint vitatott jogkérdésre, azonban e kérdés mikénti megítélése a határozat indokolási részében nem jelenik meg. Ezért megalapozatlanul hivatkozott az alperes fellebbezésében arra, hogy a jogorvoslati kérelmet teljeskörûen elbírálta.
<br>A következetes bírói gyakorlat szerint a Kbt. 79. § (1) bekezdése folytán alkalmazandó az államigazgatási eljárás általános szabályairól szóló 1957. évi IV. törvény (a továbbiakban: Áe.) 16. § (3) bekezdése, illetõleg a 43. § (1) bekezdés c) pontja alapján a jogorvoslati kérelmet az alperesnek teljeskörûen kell elbírálnia. A Kbt. 79. § (2) bekezdés szerint az alperes eljárása kérelemre vagy hivatalból indul. A jogorvoslati kérelmet a (7) bekezdés rendelkezései szerint lehet elõterjeszteni. A felperes jogorvoslati kérelme kétséget kizáróan tartalmazta az elsõfokú bíróság által az alperesi döntést hiányoló kérelmi elemeket.
<br>Ezért helyesen állapította meg az elsõfokú bíróság, hogy az alperes határozatában az ajánlati felhívás és dokumentáció tartalmát a felelõsségbiztosítás és a jóteljesítési garancia körében vitató jogorvoslati elõadásokra nem tért ki, annak mellõzését nem indokolta, ami az Áe. 43. § (1) bekezdés c) pontjának sérelmét eredményezte. Az alperes az érintett részek vonatkozásában nem folytatott le bizonyítást, amellyel megvalósította az Áe. 26. § (1) bekezdésének sérelmét is.
<br>Az elsõfokú bíróság jogi álláspontját támasztja alá a Legfelsõbb Bíróság KK 31. számú állásfoglalása is, amely kifejti, hogy eljárásjogi jogszabálysértés miatt helye van az alperesi határozat hatályon kívül helyezésének, ha az jelentõs, a döntés érdemére kiható és a bírósági eljárásban nem orvosolható. Tekintve hogy az alperes a vitatott két jogkérdés körében felülvizsgálatra alkalmas megállapítást nem tett, az eljárásjogi jogszabálysértés csak az elsõfokú bíróság döntése szerint volt orvosolható. Helytállóan járt el az elsõfokú bíróság akkor is, amikor a felperes megváltoztatásra irányuló kereseti kérelme folytán a rendelkezõ rész szerint döntött, mivel e tekintetben a kereseti kérelemhez kötöttség elve nem érvényesül, a per tárgya ugyanis a közigazgatási szerv döntésének felülvizsgálata (KK 34. számú állásfoglalás).
<br>Mindezekre a tekintettel a fenti indokolásbeli kiegészítéssel a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján helybenhagyta.
<br>A felperesnek a másodfokú eljárás során költsége nem merült fel, ezért arról a Pp. 78. § (2) bekezdése alapján rendelkeznie nem kellett.
<br>Az alperes, az illetékekrõl szóló 1990. évi XCIII. tv. 5. § (1) bekezdés c) pontja alapján személyes illetékmentes, ennél fogva a fellebbezési illetéket a költségmentességrõl szóló 6/1986. (VI. 26.) IM r. 14. §-a alapján az állam viseli.
<br>
<br>Budapest, 2004. május 26. 
<br>
<br>	Dr. Sára Katalin s. k.,	Dr. Szõke Mária s. k.,
<br>	a tanács elnöke	elõadó bíró
<br>
<br>Dr. Páldy Zsuzsanna s. k.,
<br>bíró
<br>
<br><br></body></html>