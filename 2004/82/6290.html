<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6290/2004)
</h2>
<br>1024 Budapest, Margit krt. 85.
<br>Ikt.sz.: D.249/12/2004.
<br>
<br>Tárgy: a Schindler Hungária Lift és Mozgólépcsõ Kft. jogorvoslati kérelme a Fõvárosi Önkormányzat Szent László Kórház közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Schindler Hungária Lift és Mozgólépcsõ Kft. (1117 Budapest, Budafoki út 60., képviseli: dr. Rakvács Péter ügyvéd, 1126 Budapest, Királyhágó tér 2., a továbbiakban: kérelmezõ) által a Fõvárosi Önkormányzat Szent László Kórház (1097 Budapest, Gyáli út 5-7., képviseli: dr. Pusztai Attila ügyvéd, 1132 Budapest, Visegrádi u. 60., a továbbiakban: ajánlatkérõ) "6 darab lépcsõjáró felvonó telepítése meglévõ minta alapján" tárgyú közbeszerzési eljárása ellen benyújtott jogorvoslati kérelemnek helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 52. § (2) bekezdés d) pontjára tekintettel, a Kbt. 52. § (1) bekezdését, a Kbt. 53. § (2) bekezdését, valamint a Kbt. 59. § (1) bekezdését, ezért ajánlatkérõ eljárást lezáró döntését megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi ajánlatkérõt, hogy a határozat kézhezvételétõl számított 15 napon belül a kérelmezõ részére 150 000 Ft, azaz egyszázötvenezer forint igazgatási, szolgáltatási díjat fizessen meg.
<br>A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>Ajánlatkérõ 2004. február 18-án a Közbeszerzési Értesítõ 19. számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.
<br>Ajánlatkérõ az ajánlati felhívás 11. a) pontjában a mûszaki alkalmasság igazolása körében az alábbiakat is meghatározta.
<br>"- az ajánlattevõnek rendelkeznie kell ISO 9000-es családhoz tartozó minõsítéssel,
<br>- az ajánlattevõnek meg kell neveznie azon mûszaki szakembereket, mûszaki egységeket, akiket be kíván vonni a teljesítésbe. Azon alvállalkozók, akiket az ajánlattevõ a közbeszerzési értékének 10%-át meghaladó mértékben igénybe kíván venni, szintén kell hogy rendelkezzenek ISO 9000-es családhoz tartozó minõségbiztosítási rendszerrel."
<br>Ajánlatkérõ az ajánlati felhívás 11. b) pontjában az ajánlattevõnek a szerzõdés teljesítésére alkalmatlanná minõsítésének szempontjai között az alábbiakat is feltüntette:
<br>"- az ajánlattevõ vagy a közbeszerzés értékének 10%-át meghaladó mértékben igénybe venni kívánt alvállalkozója nem rendelkezik ISO 9000-es családhoz tartozó minõsítéssel."
<br>Ajánlatkérõ az ajánlati felhívás 13. pontjában meghatározta, hogy az ajánlatok elbírálásának szempontja az összességében legelõnyösebb ajánlat kiválasztása lesz, ehhez meghatározta az ajánlati részszempontokat a hozzájuk tartozó súlyszámokkal, továbbá az alkalmazásra kerülõ ponttartományt és az értékelés módszerét.
<br>Ajánlatkérõ a részajánlat és a többváltozatú ajánlat tételének lehetõségét kizárta az ajánlati felhívásban.
<br>Ajánlatkérõ az ajánlati felhívás 16. "Egyéb információk" címû pontjának c) és h) pontjában az alábbiakat tüntette fel.
<br>"c) Az ajánlattevõnek az alvállalkozókat meg kell neveznie, akiket az ajánlattevõ a közbeszerzés értékének 10%-át meghaladó mértékben igénybe kíván venni (jegyzék az alvállalkozókról).
<br>h) Az ajánlatkérõ a Kbt. 43. § (4) bekezdése szerinti hiánypótlásra lehetõséget biztosít."
<br>Ajánlatkérõ ajánlati dokumentációt is készített, mely tájékoztatást adott az ajánlattételhez, meghatározta az elvégzendõ munkákat.
<br>A dokumentáció 11.8.1. pontjában ajánlatkérõ elõírta annak igazolására alkalmas dokumentum (nyilatkozat) csatolását, hogy az alkalmazott technológiák nem sértik harmadik személy szabadalomhoz, védjegyhez, ipari mintaoltalomhoz való jogát.
<br>Ajánlatkérõ az ajánlati dokumentációban, a mûszaki specifikációban meghatározta a telepítendõ lépcsõjáró típusát (VIMEC), annak gyártójával VIMEC SERVO SCALE 4245 Luzara Italy együtt, a forgalmazó céget (Lift Technika Kft.), valamint a VIMEC típusú berendezés mûszaki adatait.
<br>Ennek keretében a mûszaki adatok között ajánlatkérõ meghatározta azt is, hogy a villanymotor elvárt teljesítménye 0,75 kW.
<br>Ajánlatkérõ 2004. március 11-én tartotta a helyszínen a konzultációt, melyen csak a kérelmezõ vett részt. A helyszíni konzultáció során ajánlatkérõ bemutatta a kórházban már telepített VIMEC típusú berendezéseket, hogy ilyen típusú berendezéseket kíván beszerezni.
<br>A helyszíni konzultáción felvetõdött mûszaki kérdéseket ajánlatkérõ megválaszolta.
<br>2004. március 20-ig az ajánlattételi határidõig ajánlatot nyújtott be a kérelmezõ és a MISKOLC-lift Felvonó Szerviz, Kereskedelmi és Szolgáltató Kft.
<br>Ajánlatkérõ 2004. április 20-án tartotta az eredményhirdetést, melyen kihirdette, hogy az eljárás nyertese a MISKOLC-lift Felvonó Szerviz, Kereskedelmi és Szolgáltató Kft. ajánlata, míg az azt követõ legkedvezõbb ajánlatot a kérelmezõ tette.
<br>Kérelmezõ 2004. április 26-án nyújtott be jogorvoslati kérelmet, melyben sérelmezte ajánlatkérõ eljárást lezáró döntését, mert álláspontja szerint a nyertes ajánlatot érvénytelenné kellett volna nyilvánítania, ugyanis abban a mûszaki paraméterek eltérõek voltak, más lépcsõfeljáróra CETECO tett ajánlatot a nyertes, pedig a felhívás szerint a beszerzés tárgya 6 darab lépcsõfeljáró felvonó telepítése meglévõ minta szerint. A minta pedig kifejezetten VIMEC típusú berendezésre irányult, és ennek nem felel meg a CETECO gyártmányú berendezés.
<br>Elõadta továbbá, hogy Magyarországon két cég rendelkezik a forgalmazásra EME-minõsítéssel, az egyik az õ alvállalkozójuk, a másik pedig az ITALY Kft., de a nyertes cég õket sem kereste meg, ajánlatot nem kért tõlük VIMEC típusú lépcsõjáró berendezés szállítására.
<br>Álláspontja szerint az ajánlattevõknek a forgalmazókkal szerzõdést kell kötnie az ajánlattételekre, ebben az esetben viszont az alvállalkozó cég ISO minõsítését is csatolni kell, ahogy azt õk meg is tették. Ennek alapján kérte az eljárást lezáró döntés megsemmisítését és ideiglenes intézkedéssel a szerzõdéskötés megtiltását.
<br>Ajánlatkérõ a jogorvoslati kérelemre tett észrevételében és nyilatkozatában elõadta, hogy a VIMEC típusú berendezést mintaként határozta meg és ennek megfelelõ mûszaki paraméterekkel rendelkezõ más gyártmányú berendezésekre is megfelelõ ajánlatot lehetett tenni.
<br>A nyertes ajánlatot benyújtó MISKOLC-lift Kft. ajánlata megfelelt a mintaként meghatározott VIMEC típusú berendezés adatainak, ezért ezt érvényesnek fogadta el és az összességében legkedvezõbb ajánlat megállapítása során ez az ajánlat bizonyult az összességében legelõnyösebbnek, ezért ezt nyilvánította az eljárás nyertesének.
<br>Álláspontjuk szerint a MISKOLC-lift Kft. ajánlata megfelel a mintaként megjelölt termék mûszaki paramétereinek, azzal egyenértékû, ezért a Kbt.-ben meghatározottak szerint járt el. Ennek alapján kérte a megalapozatlan jogorvoslati kérelem elutasítását.
<br>A MISKOLC-lift Kft. észrevételében elõadta, hogy az ajánlatában szereplõ lépcsõjáró megegyezik paramétereiben a VIMEC típusú lépcsõjáróval. Elõadta, hogy ISO 9001-es minõsítéssel, továbbá TÜV és IMQ által készített CE-minõsítéssel rendelkezik és az általa megajánlott berendezésnek van T 256/08/01/02 számon munkavédelmi megfelelõségi bizonyítványa is, melyet mellékelten megküldött a Döntõbizottságnak. Hivatkozott továbbá arra, hogy alvállalkozót nem kíván igénybe venni. Kérte a megalapozatlan jogorvoslati kérelem elutasítását.
<br>A Döntõbizottság ideiglenes intézkedéssel a szerzõdés megkötését megtiltotta.
<br>A Döntõbizottság a rendelkezésre álló iratok és a felek nyilatkozatai alapján megállapította, hogy a jogorvoslati kérelem az alábbiak szerint megalapozott.
<br>A Kbt. 26. § (2) bekezdése második fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 40. § (5) bekezdése szerint az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.
<br>A MISKOLC-lift Kft. ajánlatának 17. oldalán nyilatkozott arról, hogy a Szent László Kórház 6 db lépcsõjáró berendezés létesítésére kiírt közbeszerzési eljárás teljesítése során a közbeszerzés értékének 10%-át meghaladó mértékben alvállalkozót és a közbeszerzés értékének 10%-át meghaladó mértékben más részt vevõ szervezetet, vagy személyt nem vesz igénybe.
<br>A MISKOLC-lift Kft. ajánlatának 21. oldalán található az alábbi nyilatkozat:
<br>"Alulírottak a MISKOLC-lift Kft. cégjegyzésre jogosult képviselõi nyilatkozunk arról, hogy a Fõvárosi Önkormányzat Szent László Kórház által kiírt felvonók felújításának munkálatainál alkalmazott technológia nem sérti harmadik személy szabadalmához, védjegyéhez, ipari minta oltalmához fûzõdõ jogát.
<br>Amennyiben a fentiek ellenére harmadik személynek kártérítési igénye jogosan felmerül, úgy a MISKOLC-lift Kft. teljes mértékben ajánlatkérõ helyett helytáll."
<br>A MISKOLC-lift Kft. ajánlatában a 22. oldalon található a CERT-13600-2300-AQ-BUD-TGA regisztrációs számú EN ISO 9001:2000 tanúsítvány, mely felvonótervezés, -telepítés, -szerelés és karbantartás tevékenységi körre vonatkozik.
<br>A MISKOLC-lift Kft. ajánlatában csatolta az ISO 9001-es tanúsítványát. A MISKOLC-lift Kft. nem vesz igénybe 10% feletti alvállalkozót, egyéb közremûködõt, ezért ilyenek hiányában nincs ilyen személyek ISO tanúsítványának benyújtási kötelezettsége.
<br>A Döntõbizottság a fentiek alapján megállapította, hogy a MISKOLC-lift Kft. által benyújtott ajánlat az ISO minõsítéssel kapcsolatos körben eleget tett ajánlatkérõ elõírásainak, így az ajánlat e szempontból érvényes.
<br>Ajánlatkérõ az ajánlati dokumentáció mûszaki leírás 2. oldalának "típus építõipari alkalmasság minõsítés" címû részben az alábbiakat tüntette fel V74, TÜV MR 393/GB 117 európai alkalmassági minõsítés
<br>ÉMI TÜV BAYER ..........
<br>magyarországi építõipari minõsítés.
<br>Ajánlatkérõ a berendezés fõbb mûszaki adatai között az alábbiakat is feltüntette:
<br>"terhelhetõsége
<br>1 személy kerekes kocsival 230 kg"
<br>"motorteljesítmény
<br>0,750 kW"
<br>A MISKOLC-lift Kft. ajánlatának 3. oldalán az ajánlat mûszaki tartalmában az alábbiakat is feltüntette:
<br>"berendezés típusa
<br>CETECO RB (olasz gyártmány)
<br>minõsége azonos a VIMEC típusú szintén olasz gyártmányú berendezéssel" 
<br> "villanymotor teljesítménye
<br>0,55 kW (automatikus féket 
<br>tartalmazó)"
<br>Ajánlatkérõ azon nyilatkozatát, hogy a minta szerinti vétellel az általuk megjelölt típusú berendezés mûszaki adatainak megfelelõ bármely gyártmányú, típusú berendezés beszerzését kívánták lehetõvé tenni, vagyis nem ilyen típusú berendezést, hanem ilyen mûszaki paraméterekkel rendelkezõ eszközt kívántak megvásárolni a Döntõbizottság megalapozottnak találta tekintettel arra, hogy ez összhangban van a Kbt. 40. § (5) bekezdésének rendelkezésével és ajánlatkérõ nem azt határozta meg, hogy egy konkrét berendezést kíván megvásárolni, hanem minta szerinti vételt írt elõ, amely a Kbt. rendelkezéseire is tekintettel a mintában meglévõ mûszaki paramétereknek megfelelõ berendezések beszerzésére irányuló szándékot jelenti.
<br>Ennek megfelelõen bármely olyan gyártmányú és típusú berendezéssel érvényes ajánlatot lehetett benyújtani, amely megfelelt az ajánlatkérõ által meghatározott típusú berendezésnek az ajánlati dokumentációban meghatározott paramétereinek.
<br>Ajánlatkérõ azon nyilatkozata, hogy az általa nyertesnek kihirdetett CETECO gyártmányú lépcsõjáró berendezés megfelel a dokumentációban meghatározott paraméterelvnek megalapozatlan, ugyanis ajánlatkérõ az ajánlati dokumentációban és a felhívásban nem határozott meg eltérési lehetõséget az általa meghatározott mûszaki paraméterektõl, illetve a mintaként megjelölt és a helyszíni konzultáción bemutatott VIMEC típusú berendezéstõl, ennek adatai azonban a villanymotor teljesítménye tekintetében eltérnek a nyertesnek kihirdetett ajánlatától, a nyertes ajánlat csupán 0,55 kW, míg a mintaként szereplõ eszköz 0,75 kW teljesítménnyel rendelkezik. Ajánlatkérõ azon nyilatkozata, hogy számára kedvezõbb a kisebb energiafelhasználású 0,55 kW-os villanymotor e körben nem releváns, hiszen ajánlatkérõ a mintától való lehetõséget nem biztosított. Ennek alapján ez a berendezés nem felel meg az ajánlatkérõ által meghatározott mintának és az ajánlati dokumentációban meghatározott mûszaki paramétereknek, így az ajánlatkérõ által nyertesnek kihirdetett ajánlat a Kbt. 52. § (2) bekezdés d) pont második fordulata alapján érvénytelen, így a jogorvoslati kérelem e része megalapozott.
<br>A Döntõbizottság rámutat arra, hogy a MISKOLC-lift Kft. ajánlatában a megajánlott típusú lépcsõjáró berendezés terhelhetõségével kapcsolatos adat nem található, a referenciák között pedig 150 kg-os és 250 kg-os lépcsõjáró berendezés is szerepel típusmegjelölés nélkül. A jogorvoslati eljárás során a MISKOLC-lift Kft. által a Döntõbizottság részére becsatolt munkavédelmi megfelelõségi bizonyítvány, melynek száma T.256/8/01/02, amely a CETECO VP/CP/RT lépcsõjáró berendezésekre vonatkozik, a munkaeszköz teherbírásánál 150 kg-os adatot tartalmaz, mely szintén nem felel meg az ajánlati dokumentációban meghatározott 230 kg-os elõírásnak.
<br>A Döntõbizottság megjegyzi továbbá, hogy az ajánlat mûszaki paramétereinek az ajánlatból kell hogy megállapíthatóak legyenek, nem pedig hogy "ajánlatkérõ egyéb tudomása" alapján kerüljenek megállapításra.
<br>A Kbt. 2002. január 1-jétõl 2004. május 1-jéig hatályos rendelkezése kötelezõen elõírja az ezen idõszakban kezdeményezett közbeszerzési eljárásokkal kapcsolatban a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását.
<br>A Kbt. 31. § (6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.
<br>A Kbt. 88. § (1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése alapján a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének a kétszerese.
<br>A Döntõbizottság a jelen közbeszerzési eljárásban megállapította, hogy személyi bírság alkalmazására jelen eljárásban nincs lehetõség.
<br>A Döntõbizottság az eset összes körülményei között mérlegelte, hogy a Kbt. 88. § (4) és (5) bekezdésében meghatározottakat, többek között a beszerzés tárgyát, sajátosságait, a beszerzés értékét. Figyelembe vette továbbá a Döntõbizottság azt is, hogy ajánlatkérõnek a Kbt.-be ütközõ magatartását 2002. január 1-jét követõen már ismételten állapítja meg, valamint értékelte azt is, hogy a kötelezõen kiszabadandó bírság a beszerzés értékének 30%-áig terjedhet. A Döntõbizottság álláspontja szerint jelen jogorvoslati eljárás során 1 000 000 Ft, azaz egymillió forint bírság kiszabása indokolt ajánlatkérõvel szemben, mert ez áll arányban az ajánlatkérõ által elkövetett jogsértés súlyával. A bírság összegének megállapításakor a Döntõbizottság figyelembe vette azt is, hogy a jogsértés reparálására van lehetõség ugyanis ajánlatkérõ a Kbt. 88. § (8) bekezdése alapján reparálhatja a jogsértést.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 4.
<br>
<br>Dr. Nagy László Gábor s. k.,	Bújdosó Gézáné s. k.,
<br>közbeszerzési biztos	közbeszerzési biztos
<br>
<br>Szaller Ottó s. k.,
<br>közbeszerzési biztos
<br>
<br>
<br><br></body></html>