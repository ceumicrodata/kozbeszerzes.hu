<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6291/2004)
</h2>
<br>1024 Budapest, Margit krt. 85.
<br>Ikt.sz.: D355/7/2004.
<br>
<br>Tárgy: a Magyar Gallup Intézet Kft. jogorvoslati kérelme a MÁV Rt. közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Magyar Gallup Intézet Kft. (1033 Budapest, Fõ tér 1., képviseli: dr. Szenczi Géza ügyvéd, 1035 Budapest, Szentendrei út 26., VI/34., a továbbiakban: kérelmezõ) jogorvoslati kérelmét, melyet a MÁV Rt. Beszerzési és Készletgazdálkodási Szolgáltató Egység (1062 Budapest, Podmaniczky u. 24/A, képviseli: dr. Tasnádi Gábor ügyvéd, 1111 Budapest, Kende u. 18., VI. em. 18., a továbbiakban: ajánlatkérõ) "a MÁV Rt. Személyszállítási Üzletága által kialakított marketingstratégiával összehangoltan a tárgyévi piackutatások szakmai elõkészítése, teljes körû lebonyolítása, értékelése, a szükséges elemzések elkészítése és a kivitelezõk munkájának koordinálása és ellenõrzése" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Az ajánlatkérõ 2004. április 14-én, a Közbeszerzési Értesítõ 41. számában 2508/2004 számon részvételi felhívást tett közzé tárgyalásos közbeszerzési eljárás megindítására a rendelkezõ részben meghatározott tárgyban.
<br>A 13. pontban az egyéb információk között ajánlatkérõ többek között a következõ elõírásokat tette:
<br>- A Kbt. 43. § (2) bekezdés a) pontja alapján a jelentkezõnek jelentkezésében meg kell jelölnie a közbeszerzésnek azt a részét, amellyel összefüggésben harmadik személlyel szerzõdést fog kötni, e szervezet (személy) meghatározása nélkül. Amennyiben a jelentkezõ nem kíván harmadik személlyel szerzõdést kötni, akkor az arról szóló nyilatkozatot kell a jelentkezéshez csatolni.
<br>A részvételi jelentkezési határidõre, 2004. május 10-re kérelmezõn kívül 9 társaság adta le részvételi jelentkezését: a GFK Hungária Piackutató Kft., a TÁRKI Társadalomkutatási Intézet Rt., a M.Á.S.T. Kft., az Ipargazdasági Kutató és Tanácsadó Kft., a Szonda Ipsos Média-,Vélemény- és Piackutató Kft., valamint közös jelentkezést adott be az SFact Alkalmazott Társadalomtudományi Kutatások Intézete Kft., a Marketphone Telemarketing Kft. és a Szociográf Piac- és Közvélemény-kutató Intézet Kft. és a TGI Magyarország Kft.
<br>2004. május 14-én ajánlatkérõ a Kbt. 52. § (2) bekezdés d) pontjára való hivatkozással tájékoztatta kérelmezõt döntésérõl, mely szerint jelentkezését érvénytelennek minõsítette. Döntését azzal indokolta, hogy a részvételi jelentkezés nem felel meg a részvételi felhívásban meghatározott feltételeknek, mert kérelmezõ nem nyújtotta be a Kbt. 43. § (2) bekezdése a) pontjára való hivatkozással az ajánlatkérõ által elõírt nyilatkozatot. Hivatkozott arra, hogy a részvételi felhívás 13. pontja szerint, amennyiben a jelentkezõ nem kíván harmadik személlyel szerzõdést kötni, akkor az arról szóló nyilatkozatot kell a jelentkezéshez csatolni.
<br>Kérelmezõ 2004. május 25-én jogorvoslati kérelmet nyújtott be, melyet a tárgyaláson pontosított. Kérte részvételi jelentkezése érvénytelenségére vonatkozó ajánlatkérõi döntés megsemmisítését, ajánlatkérõ költségek viselésére való kötelezését és ideiglenes intézkedésként a közbeszerzési eljárás felfüggesztését.
<br>Kérelmének indokolásában hivatkozott arra, hogy a közbeszerzésekrõl szóló 1995. évi XL. törvény (a továbbiakban: Kbt.) 42. § (1) bekezdésében foglaltak szerint az elõminõsítési eljárással a jogalkotó célja az volt, hogy az elõminõsítési eljárás során a pénzügyi, gazdasági és mûszaki alkalmasság kerüljön elbírálásra, az ajánlatkérõ által kifogásolt nyilatkozat hiánya pedig nem érinti a jelentkezõ alkalmasságát, ezért az erre való hivatkozással történõ kizárás ellentétes a jogalkotó szándékával.
<br>Elõadta, hogy Kbt. 43. § (1) és (2) bekezdésének rendelkezései kifejezetten az ajánlattal kapcsolatban tartalmaznak szabályokat, ezért álláspontja szerint ezek a rendelkezések nem alkalmazhatóak a két szakaszból álló eljárások részvételi szakaszában. Álláspontja szerint ezt az értelmezést támasztja alá az is, hogy a Kbt. 63. § (8) bekezdése kimondja, hogy "A két szakaszból álló eljárás részvételi szakaszában a 37-38. §-t, a 43. § (4)-(6) bekezdéseit, az 51-54. §-okat és a 61. § (7) bekezdését megfelelõen alkalmazni kell." Ezen rendelkezésbõl az következik, hogy a 43. § (1) és (2) bekezdései nem alkalmazhatók a részvételi szakaszban. Ilyen feltételt a részvételi felhívásban nem is lehetett volna kikötni, mert a Kbt. 25. §-ába ütközõen jogszabálysértõ, ezért semmis, így az erre való hivatkozással történt kizárás is jogsértõ. Tárgyalási nyilatkozatában kifejtette, hogy nem a részvételi felhívást támadja kérelmében, hanem ajánlatkérõ semmis rendelkezéséken alapuló döntését. Elõadta, hogy a semmisségre a polgári jog szabályai szerint határidõ nélkül lehet hivatkozni.
<br>Ajánlatkérõ a kérelemmel kapcsolatos észrevételében és a jogorvoslati eljárás során tartott tárgyaláson tett nyilatkozatában jogszerûnek tartotta az érvénytelenségre vonatkozó döntését, és kérte a kérelem elutasítását elsõdlegesen elkésettség, másodlagosan megalapozatlanság jogcímén.
<br>Elõadta, hogy a részvételi felhívás 2004. április 14-én jelent meg, a jogorvoslati kérelem 2004. május 25-én, a jogvesztõ határidõn túl került benyújtásra.
<br>Ahhoz, hogy kérelmezõ 2004. május 10-én 10.00 órakor a jelentkezését be tudja nyújtani, legkésõbb május 9-én tudomást kellett szereznie a felhívás tartalmáról. Másodlagosan kérte a jogorvoslati kérelem elutasítását megalapozatlanságra való hivatkozással is.
<br>Elõadta, hogy a Kbt. 70. § (1) bekezdés e) pontja alapján indított hirdetmény közzétételével indított tárgyalásos eljárás. A Kbt. 63. § (8) bekezdése valóban meghatározza a törvény azon szakaszait, amelyeket az eljárásban alkalmazni kell. Ez azt jelenti, hogy a hivatkozott szakaszokat az ajánlatkérõ a részvételi szakaszban minden esetben alkalmazni köteles, azt azonban a Kbt. egyetlen szakaszával sem tiltja meg, hogy a részvételi felhívásban az ajánlatkérõ, nem az alkalmasság körébe tartozóan, egyéb nyilatkozatok, igazolások benyújtását is megkövetelje a jelentkezõktõl. Attól, hogy az ajánlatkérõ egyéb nyilatkozatok benyújtását is kérte, nem válik jogellenessé a felhívás.
<br>A Döntõbizottság ajánlatkérõ elkésettségi kifogását nem ítélte alaposnak tekintettel arra, hogy kérelmezõ kifejezetten az ajánlatkérõ döntését támadta a fentiekben hivatkozott jogi indokok alapján.
<br>A Döntõbizottság megállapította, hogy a jogorvoslati kérelem megalapozatlan.
<br>A Kbt. 63. § (1) bekezdése értelmében a hirdetmény közzétételével induló tárgyalásos eljárás két szakaszból álló közbeszerzési eljárás. Ennek közös szabályait a Kbt. 63. §-a és 64. §-a rögzíti.
<br>A Kbt. 63. § (8) bekezdése szerint a két szakaszból álló eljárás részvételi szakaszában a 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.
<br>A Kbt 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>A Döntõbizottságnak azt kellett vizsgálnia, hogy jogsértõ-e ajánlatkérõnek az a döntése, hogy kérelmezõ részvételi jelentkezését érvénytelennek minõsítette és kérelmezõt az eljárás további szakaszából kizárta.
<br>Az ajánlatkérõ azzal indokolta a kérelmezõre vonatkozó döntését, hogy kérelmezõ részvételi jelentkezését a részvételi felhívásban írtaktól eltérõen nyújtotta be.
<br>A részvételi felhívás 13. pontjában elõírásra került, hogy a Kbt. 43. § (2) bekezdésének a) pontja alapján a jelentkezõnek jelentkezésében meg kell jelölnie a közbeszerzésnek azt a részét, amellyel összefüggésben harmadik személlyel szerzõdést fog kötni, e szervezet (személy) meghatározása nélkül. Amennyiben a jelentkezõ nem kíván harmadik személlyel szerzõdést kötni, akkor az errõl szóló nyilatkozatot kell a jelentkezéshez csatolni.
<br>A kérelmezõ ezt a nyilatkozatot - általa sem vitatottan - nem csatolta jelentkezéséhez. Erre tekintettel egyértelmûen megállapítható, hogy nem felel meg jelentkezése ajánlatkérõ elõírásainak, így jogszerûen nyilvánította azt érvénytelenné ajánlatkérõ.
<br>A Döntõbizottság nem fogadta el kérelmezõnek azt az álláspontját, hogy a részvételi felhívás 13. pontjának fenti elõírása semmis, és ajánlatkérõnek erre alapított döntése jogsértõ.
<br>A Kbt. 25. §-a kimondja, hogy a közbeszerzési eljárásnak a törvényben meghatározott szabályaitól csak annyiban lehet eltérni, amennyiben azt a törvény kifejezetten megengedi.
<br>A törvénytõl való eltérés általános tilalma azt jelenti, hogy a törvény alkalmazása során a Kbt. egyes rendelkezései helyett a közbeszerzés résztvevõi más szabályokra, így a polgári törvénykönyvre sem támaszkodhatnak.
<br>A Kbt. jogorvoslati rendszerében az eljárást a jogsértõ esemény tudomásra jutásától számított 15 napon belül, de legkésõbb az esemény bekövetkezésétõl számított kilencven napon belül lehet kérelmezni. E határidõk elmulasztása jogvesztéssel jár. A Kbt. szabályozása a jogorvoslati rendszerben biztosítja a jogsértõ ajánlatkérõi elõírások felülvizsgálatát, és csak ezt kell mint kógens szabályozást alkalmazni.
<br>A Döntõbizottság megállapította, hogy a részvételi felhívás a nyilatkozat csatolására vonatkozó elõírást egyértelmûen tartalmazta, s a részvételi felhívást határidõben nem támadták meg. Ezért a Döntõbizottságnak az ajánlatkérõ döntését abból a szempontból kellett vizsgálnia, hogy a kérelmezõ részvételi jelentkezésének érvényességét a részvételi felhívásnak való megfelelõség alapján hozta-e meg. A részvételi felhívásban a Kbt. 43. § (2) bekezdés a) pontjának megfelelõ nyilatkozatot a részvételre jelentkezõknek csatolni kellett. Kérelmezõ a nyilatkozatot nem nyújtotta be, erre való tekintettel a Döntõbizottság álláspontja szerint ajánlatkérõ jogszerûen döntött a részvételi jelentkezés érvénytelenségérõl.
<br>A Döntõbizottság megjegyzi, hogy abból a ténybõl, hogy a Kbt. 63. § (8) bekezdésében kifejezetten csak a 43. § (4)-(6) bekezdését tüntette fel a jogalkotó, nem következik, hogy a nyílt elõminõsítési eljárásban nem alkalmazható a 43. § (2)-(3) bekezdése. E szakaszok rendeltetése ugyanis a közbeszerzési eljárásban részt vevõk személyi körének tisztázása, mely kétszakaszos eljárásban a részvételi szakaszban történik meg.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította.
<br>A Kbt. 88. § (1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 21.
<br>
<br>	Dr. Telek Katalin s. k., 	Hámori András s. k.,
<br>	közbeszerzési biztos 	közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>