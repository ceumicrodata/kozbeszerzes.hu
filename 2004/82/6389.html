<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6389/2004)
</h2>
<br>1024 Budapest, Margit krt. 85.
<br>Ikt.sz.: D.292/12/2004.
<br>
<br>Tárgy: a Paracelsus Gyógyszertár Bt. jogorvoslati kérelme a Zala Megyei Kórház ajánlatkérõ közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Paracelsus Gyógyszertár Bt. (8900 Zalaegerszeg, Csány, L. tér 1., a továbbiakban: kérelmezõ) jogorvoslati kérelmét, melyet a Zala Megyei Kórház (8900 Zalaegerszeg, Zrínyi Miklós u. 1, a továbbiakban: ajánlatkérõ) "Az 1230 ággyal rendelkezõ ajánlatkérõ intézeti gyógyszertárának mûködtetése teljes körû gyógyszerellátási rendszerének megszervezése és mûködtetése, vényt elfogadó részlegek kialakítása és mûködtetése, továbbá az egyéni gyógyszerellátási rendszer kialakítása és mûködtetése, illetve az ezekhez szükséges személyi és tárgyi feltételek biztosítása" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek nyilatkozatai és a tárgyaláson elhangzottak alapján az alábbi tényállást állapítja meg.
<br>Ajánlatkérõ 2004. április 23-án a Közbeszerzési Értesítõ 44. számában közzétett részvételi felhívással tárgyalásos közbeszerzési eljárást indított a közbeszerzésekrõl szóló 1995. évi - többször módosított - XL. törvény (a továbbiakban: Kbt.) rendelkezései alapján.
<br>A részvételi felhívás 2. a) pontjában meghatározta a választott eljárás formáját, a b) pontban az alkalmazás feltételeinek indoklását.
<br>Ajánlatkérõ a tárgyalásos eljárás választását a Kbt. 70. § (1) bekezdés e) pontjára alapította, miután az ellenszolgáltatás és a szerzõdéses feltételek - figyelemmel a beszerzés tárgyában meghatározott szolgáltatási tevékenység összetettségére, feltételrendszerének bonyolultságára - meghatározása nem lehetséges olyan pontossággal, illetve egyértelmûséggel, mely lehetõvé teszi a tárgyalásos eljárásban a legkedvezõbb ajánlat kiválasztását. E pontban ajánlatkérõ azt is meghatározta, hogy a szolgáltatás magában foglalja az ajánlatkérõ intézeti gyógyszertárának közremûködõi szerzõdés alapján történõ mûködtetését is.
<br>A felhívás 3. b) pontjában határozta meg ajánlatkérõ a beszerzés tárgyát és mennyiségét, melyben szintén rögzítésre került, hogy az 1230 ággyal rendelkezõ ajánlatkérõ intézeti gyógyszertárának mûködtetése, teljes körû gyógyszerellátási rendszerének megszervezése és mûködtetése, vényelfogadó részlegek kialakítása és mûködtetése, továbbá az egyéni gyógyszerellátási rendszer kialakítása és mûködtetése, illetve az ezekhez szükséges személyi és tárgyi feltételek biztosítása jelenti a beszerzés tárgyát.
<br>A felhívás 4. pontja tartalmazta a teljesítés határidejét, a szerzõdés idõtartamát, mely szerint vállalkozási szerzõdés aláírásától számított 10 év a szerzõdés határideje, mely a felek bármelyike által a lejárat idõpontját megelõzõ, legalább 60 nappal küldött, ezzel kifejezetten ellentétes írásos nyilatkozat hiányában további 5 évvel meghosszabbodik.
<br>A részvételi felhívás 8. pontjában kerültek rögzítésre a résztvevõk pénzügyi, gazdasági és mûszaki alkalmasságára kért iratok, adatok és tények, mely között a 3. pont elsõ francia bekezdésében szerepelt - többek között - az intézeti gyógyszertár mûködtetésére vonatkozó referenciák az elõzõ 3 év megbontásában a Kbt. 44. § (2) bekezdés a) pontjában meghatározott tartalommal és a szolgáltatást megrendelõ intézmény vezetõje által kiadott eredeti referencialevél csatolása. Ugyancsak az alkalmasság igazolásáról szóló iratok között került bekérésre a teljesítésbe bevonni kívánt szakemberek megnevezése, képzettségük ismertetése.
<br>A 9. a) pont tartalmazta az alkalmasság elbírálásának szempontjait, a 9. b) pont pedig az alkalmatlanná minõsítési szempontokat, melyek között a 3. francia bekezdés tartalmazta a jó minõsítést tartalmazó referencianyilatkozattal alátámasztott referencia hiányát, valamint a 4. francia bekezdés pedig a szolgáltatás teljesítésébe bevonni kívánt szakemberek között egy minimum 10 éves intézeti, gyógyszertári vezetõi gyakorlattal, kórházi, gyógyszerészi szakvizsgával rendelkezõ szakember hiányát.
<br>A felhívás 10. pontja meghatározta, hogy az ajánlatkérõ által meghívni kívánt ajánlattevõk keretszáma 3.
<br>A részvételi jelentkezési határidõ 2004. május 19-e volt, mely határidõig az Ispotály Egészségügyi Befektetés Szolgáltató Kft. nyújtott be jelentkezést.
<br>Kérelmezõ 2004. május 13-án nyújtott be jogorvoslati kérelmet a Döntõbizottsághoz, melyben sérelmezte ajánlatkérõ közbeszerzési eljárását. Kérelmében elõadta, hogy ajánlatkérõ nem határozta meg egyértelmûen a beszerzés tárgyát és a megkötendõ szerzõdést. Kérelmezõ meggyõzõdése szerint a pályázat kiírójának egyértelmûvé kellett volna tennie, hogy a pályázat kiírásáról, a gyógyszertárak létesítésérõl és mûködésük egyes szabályairól szóló 1994. évi LIV. törvény jogszabályi korlátainak figyelembevétele mellett döntött. Kérelmezõ hivatkozott arra, hogy megítélése szerint az ajánlatkérõ által a felhívásban meghatározott beszerzés tárgya jogszabályba ütközik, méghozzá a gyógyszertárak létesítésérõl és mûködésük egyes szabályairól szóló 1994. évi LIV. törvény rendelkezéseibe. Ugyanis a kórház egy részegységének kiadása nem oldható meg, másodsorban hivatkozott arra, hogy ajánlatkérõ nem is tartozik a Kbt. alanyi hatálya alá, hiszen a két intézmény mûködtetését az önkormányzat végzi, nincs arról tudomása, hogy az önkormányzat ezen feladatok elvégzését átadta volna a kórház részére. Hivatkozott továbbá arra is, hogy a felhívásban meghatározott beszerzés tárgya a közbeszerzési törvény tárgyi hatálya alá sem tartozhat, hiszen jogszabályellenesen került meghatározásra, mert olyan szolgáltatásra terjed ki, amely elvégzése nem lehetséges. Kérelmezõ kérelmében kifogásolta továbbá az ajánlatkérõ által a felhívásban meghatározott szakemberek megkövetelését. Megítélése szerint ez azért ütközik a Kbt. rendelkezéseibe, mert a meghatározott feltétel külsõ intézet bevonásával nem teljesíthetõ, ugyanis a 34/2000. (XI. 22.) EüM rendelet értelmében intézeti gyógyszertári gyógyszerész a kórházzal munkaviszonyban álló gyógyszerész lehet, tehát külsõ céggel nem állhat munkaviszonyban. Így ezen feltétel elõírásai a hivatkozott EüM rendeletbe ütközik és ezáltal a Kbt.-t is sérti.
<br>Ajánlatkérõ észrevételében a jogorvoslati kérelem elutasítását kérte megalapozatlanság miatt. Indoklásul elõadta, hogy a részvételi felhívás 3. a) pontja egyértelmûen tartalmazza a beszerzés tárgyának meghatározását és ennek részeként azt, hogy a feladat az ajánlatkérõ intézeti gyógyszertárának mûködtetése. A kérelmezõ által hivatkozott 1994. évi LIV. törvény egyértelmûen rögzíti az intézeti gyógyszertár fogalmát, így a részvételi felhívásban foglaltak bármilyen további egyértelmûsítését szükségtelennek és indokolatlannak tartja. A részvételi felhívás közforgalmú gyógyszertár kialakítására vonatkozó igénykövetelményt nem tartalmaz, így ezen kérelmezõi felvetések, aggályok csak megalapozatlan hipotézisként kezelhetõek. Tekintettel arra, hogy az intézeti gyógyszertárak a részvételi felhívásban foglaltakkal összhangban, a vonatkozó jogszabályi rendelkezések mellett mûködtethetõek, ezért fel sem merül a jogszabályi korlátok kérelmezett által vélelmezett figyelmen kívül hagyása.
<br>Ajánlatkérõ képviselõje elõadta, hogy természetesen az általuk meghatározott beszerzés tárgya a közbeszerzési törvény hatálya alá tartozik. A jelenlegi - kérelmezõ által hivatkozott - törvények nem rendelkeznek arról, hogy a kórház egy részlegének a mûködtetésre átadása tilos lenne. Erre vonatkozóan kérelmezõ sem tudott konkrét jogszabályi helyet megjelölni, tehát az általuk kiírt tárgyú szolgáltatás a közbeszerzési törvény hatálya alá tartozik. Elõadja, hogy a törvény alanyi hatálya alá tartoznak, és így a kórház erre vonatkozóan a közbeszerzési eljárást megfelelõ módon kiírhatta. Hivatkozik arra, hogy a kórház felügyeletét, mûködtetését ellátó önkormányzat határozatával rendelkeznek arról, hogy az intézeti gyógyszertár mûködtetésre átadása vonatkozásában a kórház eljárhat. Csatolta a hivatkozott Zala Megyei Közgyûlés határozatát, amely az intézményi gyógyszertár fejlesztése tárgyában döntést hozott, mellyel felhatalmazta a kórház fõigazgatóját, hogy a közremûködõi szerzõdéses üzemeltetés elõkészítését végezze el, az ehhez szükséges feladatok és közbeszerzési eljárás lefolytatására vonatkozóan is. Álláspontja szerint a kifogásolt közbeszerzési eljárást a kórház megindíthatta, ezért nem követett el a Kbt.-be ütközõ jogsértést. Ajánlatkérõ a részvételi felhívásban meghatározott szakember megkövetelésével kapcsolatos kérelmezõi kifogásra elõadja, hogy a felhívásban megfogalmazott szempontok összhangban vannak a Kbt. 44. §-ával. A részvételi felhívásban alkalmatlansági szempont volt, hogy intézeti gyógyszertár szakemberének rendelkeznie kell 10 éves gyógyszertárvezetõi gyakorlattal. A felhívásban nem került rögzítésre, hogy az intézeti gyógyszertár vezetõjére vonatkozó feltételeket írnak elõ, tehát az erre vonatkozó kérelmezõi hivatkozás is megalapozatlan megítélése szerint, hiszen az intézeti gyógyszertár vezetõje vonatkozásában írták elõ a felhívásban a megkövetelt alkalmassági feltételt.
<br>Egyéb érdekelt Ispotály Kft. képviselõje a tárgyaláson tett észrevételében csatlakozott az ajánlatkérõ észrevételében kifejtett álláspontjához. Megítélése szerint alaptalan a kérelmezõ jogorvoslati kérelme. A kérelmezõ mûködési engedéllyel kapcsolatban felvetett kifogásáról elõadja, hogy természetesen semmi akadálya annak, hogy az intézeti gyógyszertár mûködése vonatkozásában közremûködõi mûködési engedély kerüljön kiadásra, tehát nincs ellentét a kérelmezõ által nyilatkozott jogszabályok és a pályázat kiírása között abban a tekintetben, hogy az intézeti gyógyszertár mûködésére az egészségügyi szolgáltató jogosult. Ugyancsak alaptalannak tartja a kérelmezõi kifogást a felhívásban megfogalmazott szakemberre vonatkozó feltétel tekintetében is. Megítélése szerint kérelmezõ tévesen idézte a 34/2000-es EüM rendeletet, annak az 5. § (1) bekezdésében nem munkaviszonyról, hanem munka végzésére irányuló egyéb jogviszony szerepel, tehát ezen összefüggésben sincs ellentmondás.
<br>A Döntõbizottság a jogorvoslati eljárásban ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság megállapította, hogy a kérelmezõ jogorvoslati kérelme megalapozatlan az alábbi indokok alapján.
<br>A Döntõbizottságnak a Kbt. 76. § (1) bekezdésében rögzített hatáskörében a kérelem keretei között abban a kérdésben kellett állást foglalnia, hogy az ajánlatkérõ által kibocsátott felhívás sérti-e a közbeszerzési törvény rendelkezéseit a tárgyi és az alanyi hatály tekintetében, illetve a beszerzés tárgyának meghatározásával kapcsolatban a Kbt. rendelkezésének megsértése megállapítható-e. A Döntõbizottság hatásköre azonban nem terjed ki a kérelmezõ által hivatkozott egészségügyi jogszabályok vizsgálatára, illetõleg az abban rögzített szabályok ajánlatkérõi betartásának vizsgálatára, így a kérelmezõ erre vonatkozó kifogásai kérdésben érdemi vizsgálat nem volt lefolytatható.
<br>A Kbt. 1. §-a határozza meg a törvény hatálya alá tartozó szervezeteket. Az 1. § a) pontja rendelkezik arról többek között, hogy a törvény alá tartoznak a helyi önkormányzati költségvetési szervek.
<br>Ajánlatkérõ rendelkezett az önkormányzati közgyûlés jóváhagyásával az intézeti gyógyszertár fejlesztésére, az azzal kapcsolatos teendõk megajánlására. Az erre vonatkozó közgyûlési határozatok kivonatait ajánlatkérõ csatolta is a Döntõbizottság részére.
<br>A fentiek alapján megállapítható tehát, hogy ajánlatkérõ, mint önkormányzati költségvetési szerv a közbeszerzési törvény alanyi hatálya alá tartozik. Az erre vonatkozó kérelmezõi elõadás tehát alaptalan. A Kbt. szabályai szerint tehát a törvény tárgyi hatálya alá tartoznak az alanyi hatály alá tartozó szervezetek árubeszerzései, építési beruházásai, szolgáltatás megrendelése, a törvényben meghatározott értékhatárokat elérik.
<br>A Kbt. 7. §-a rögzíti az árubeszerzés, az építési beruházás és a szolgáltatás fogalmait.
<br>Ajánlatkérõnek a részvételi felhívásban meghatározott intézeti gyógyszertár mûködtetése a Kbt. 9. § (1) bekezdése alapján szolgáltatásnak minõsül, amely beszerzés a Kbt. tárgyi hatálya alá tartozik. Az erre vonatkozó kérelmi elõadások szintén megalapozatlanok.
<br>A Döntõbizottság megvizsgálta a részvételi felhívást a tekintetben, hogy annak a beszerzési tárgy meghatározása körében a Kbt. rendelkezéseivel való ütközés megállapítható-e.
<br>Az ajánlatkérõ a felhívás 3. a) pontjában egyértelmûen rögzítette, hogy a beszerzés tárgya az intézeti gyógyszertár mûködtetése teljes körû gyógyszerellátási rendszerének szervezésére vonatkozó szolgáltatásra irányul, amely vállalkozási szerzõdés keretében kerül megvalósításra. Az is rögzítésre került a felhívás 2. b) pontjában, hogy a gyógyszertár mûködése közremûködõi szerzõdés alapján fog megvalósulni. Az ajánlatkérõ által választott tárgyalásos eljárás jogalapja éppen arra irányult, hogy az ellenszolgáltatás, a szerzõdéses feltételek nem határozhatóak meg olyan pontossággal, mely lehetõvé tenné a meghívásos eljárás kiválasztását.
<br>Ajánlatkérõ a beszerzés tárgyát, tekintettel a választott eljárásfajta specialitására, a felhívásban nem kifogásolható módon határozta meg, ezért ajánlatkérõ e körben sem sértette meg a közbeszerzési törvény rendelkezéseit, hiszen a felhívás tartalma lehetõséget biztosít az egyenlõ eséllyel történõ ajánlattételre. Nem találta tehát a Döntõbizottság megalapozottnak azon kérelmezõi elõadást, miszerint nem kellõ pontossággal határozta volna meg ajánlatkérõ a beszerzés tárgyát tekintettel a 2. b) és 3. a) pontban meghatározottakra.
<br>Ezt követõen a Döntõbizottság megvizsgálta, hogy a felhívás 9. b) pont 4. francia bekezdésében elõírt alkalmatlansági szempont sérti-e a Kbt. elõírásait.
<br>A Kbt. 44. § (2) bekezdése rögzíti azokat az adatokat és tényeket, amelyeket ajánlatkérõ egy közbeszerzési eljárásban az ajánlattevõk, illetve alvállalkozók szerzõdés teljesítéséhez szükséges pénzügyi, gazdasági és mûszaki alkalmassága körében megkövetelhet. A törvény szabályozása szerint ajánlatkérõnek a 44. § (1) és (2) bekezdésében meghatározott adatok és tények közül kérheti a pénzügyi, gazdasági és mûszaki alkalmasság igazolását. E körben a Kbt. 44. (7) bekezdése adja meg azt a korlátot, amely az alkalmatlansági szempont meghatározására kiterjed.
<br>A Döntõbizottságnak hatáskörében eljárva tehát azt kellett és lehetett vizsgálnia, hogy az ajánlatkérõ részvételi felhívásának 9. b) pontja 4. francia bekezdésében meghatározott alkalmatlansági szempont, mely szerint a szolgáltatás teljesítését igazolni kívánt szakemberek között legalább egy, minimum 10 évi kórházi gyógyszertár-vezetõi gyakorlattal, kórházi gyógyszerészi szakvizsgával kell szerepelnie, ütközik-e akár a Kbt. 44. § (1) és (2) bekezdésével, akár a Kbt. 44. § (7) bekezdésével.
<br>A Kbt. 44. § (2) bekezdés c) pontja határozza meg, hogy a mûszaki alkalmasság körében azoknak a szakembereknek, illetve a megnevezését, képzettségének ismertetését lehet kérni, akit be kíván vonni a teljesítésbe, az ajánlattevõt meg lehet kérni.
<br>A fent idézett rendelkezés alapján megállapítható, hogy ajánlatkérõ a szakemberek megnevezését jogszerûen kérte meg a részvételi felhívásban az alkalmasság igazolására, e körben tehát jogszerûen kérte csatolni a teljesítésbe bevonni kívánt szakemberek megnevezését.
<br>A Döntõbizottság megítélése szerint a megállapított alkalmatlansági szempont nem sérti a Kbt. 44. § (7) bekezdését, hiszen az a közbeszerzés tárgyára van korlátozva és a szerzõdés teljesítéséhez ténylegesen szükséges feltételek mértéket sem haladja meg. A meghatározott alkalmatlansági szempont tekintetében maga kérelmezõ sem hivatkozott arra, hogy a Kbt. 44. § (7) bekezdés tekintetére túlzó elvárás lenne. Azt pedig, hogy a szakemberekre történt elõírás a vonatkozó közbeszerzési törvényen kívüli más jogszabályokkal milyen összhangban van, nem a Közbeszerzési Döntõbizottság hatáskörébe tartozik megítélni, ezért erre vonatkozóan a Döntõbizottság vizsgálatot nem is folytathatott volna le.
<br>A fenti indokokra tekintettel kérelmezõ által hivatkozott kifogások nem voltak megállapíthatóak az ajánlatkérõi felhívással kapcsolatban, ezért a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) alapján a megalapozatlan jogorvoslati kérelmet elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja. 
<br>
<br>Budapest, 2004. június 28.
<br>
<br>	Dr. Sárkány Izolda s. k.,	Székelyné Bihari Mária s. k.,
<br>	közbeszerzési biztos	közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br><br></body></html>