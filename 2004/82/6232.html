<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6232/2004)
</h2>
<br>1024 Budapest, Margit krt. 85.
<br>Ikt.sz: D.385/4/2004.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás Mórahalom Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által a Mórahalom Város Önkormányzata (6782 Mórahalom, Millenium sétány 2., a továbbiakban: ajánlatkérõ) "Mórahalom, Szent László park 4. sz. alatt épülõ gyógyfürdõ belsõ 60 m2-es és 40 m2-es termálmedencéje élménygépészetének és az épület gyengeáramú hálózatának kivitelezése, valamint a méretre szabott, beépített bútorok elkészítése és beépítése" tárgyú közbeszerzési eljárása ellen hivatalból indított jogorvoslati eljárást megszünteti.
<br>A jogorvoslati eljárás során felmerült költségeket az állam viseli.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ 2004. május 27-én tájékoztatta a Döntõbizottság elnökét, hogy a fenti tárgyban hirdetmény közzététele nélküli tárgyalásos eljárást indít a közbeszerzésekrõl szóló 2003. évi CXXIX. törvény (a továbbiakban: Kbt.) 125. § (3) bekezdés a) pontja alapján.
<br>Az eljárás választásának indokaként elõadta, hogy a Mórahalom Szent László park 4. sz. szám alatti gyógyfürdõ épülete teljes átépítésre kerül, az udvari medence vízforgató rendszerûvé történõ átépítése, valamint a gyógyászati részlegre különbözõ fizikoterápiás gépek és segédeszközök beszerzése valósul meg. Ezen beszerzésre lefolytatott közbeszerzési eljárás nyertese a Ferroép Rt. lett. A munkákat 2003 novemberében megkezdték. Az építési munkákkal egy idõben új termálkút fúrására és üzembe helyezésére is sor került, melynek gyógyvíztartalmára vonatkozó vízvizsgálati eredményt most kapták meg.
<br>A gyógyfürdõ épületében 2 db termálvizes, töltõ-ürítõ rendszerû medence kap helyet, melyek termálvíz-ellátását az új termálkútról biztosítják.
<br>E medencék élménygépészetének beszerzését és kivitelezését az új termálkút vízösszetételének ismerete nélkül nem lehetett megkezdeni, mivel a vízösszetétel függvénye, hogy milyen gépészeti technológia lesz beépíthetõ.
<br>Az élménygépészet kiépítése után kezdõdhet meg az épület gyengeáramú hálózatának kivitelezése, amely az informatikai hálózat, a nõvérhívó, a hangosítás és a behatolásjelzõ kiépítését tartalmazza.
<br>Ezek a kiegészítõ munkák az eredeti, Ferroép Rt.-vel megkötött vállalkozási szerzõdésben nem szerepelnek, ezért a Ferroép Rt.-t hívják fel ajánlattételre.
<br>A Döntõbizottság rendelkezésére bocsátott iratokból megállapítható volt, hogy az ajánlattételi felhívás nem felel meg a Kbt. vonatkozó rendelkezéseinek, ezért a Döntõbizottság elnöke az ajánlatkérõt 2004. június 1-jén felhívta a hiányok pótlására.
<br>Az ajánlatkérõ a hiánypótlásnak az elõírt határidõn belül nem tett eleget.
<br>A Döntõbizottság elnöke 2004. május 12-én jogorvoslati eljárást kezdeményezett ajánlatkérõ közbeszerzési eljárása ellen, tekintettel arra, hogy a rendelkezésére bocsátott iratokból a Kbt. 125. § (3) bekezdés a) pontja szerinti feltételek nem voltak megállapíthatóak.
<br>A kezdeményezõ irat indokolása szerint a rendelkezésre bocsátott iratokból nem állapítható meg egyértelmûen a választott eljárásfajta alkalmazásának jogszerûsége.
<br>A Döntõbizottság a jogorvoslati eljárást 2004. június 8-án megindította, errõl a feleket értesítette.
<br>Az ajánlatkérõ 2004. június 14-én érkeztetett bejelentésében közölte, hogy ajánlattételi felhívását visszavonta az ajánlattételi határidõ lejárta elõtt, errõl a felkért ajánlattevõt értesítette, és kéri az eljárás megszüntetését.
<br>A közbeszerzésekrõl szóló 2003. évi CXXIX. tv. (a továbbiakban: Kbt.) 134. § (5) bekezdése szerint az ajánlatkérõ az ajánlattételi felhívást az ajánlattételi határidõ lejártáig visszavonhatja. A visszavonásról e határidõ lejárta elõtt egyidejûleg, közvetlenül, írásban kell tájékoztatni az összes ajánlattevõt és egyben a Közbeszerzési Döntõbizottságot.
<br>A Kbt. 317. §-a szerint a Közbeszerzési Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. tv. (a továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti, és errõl értesíti azokat, akik a 13. § (2) bekezdése szerint az eljárás megindításáról értesültek.
<br>Az ajánlati felhívás visszavonására tekintettel nincs folyamatban lévõ közbeszerzési eljárás.
<br>A fenti rendelkezésekre tekintettel a Döntõbizottság a Kbt. 318. § (1) bekezdés pontjában biztosított jogkörében eljárva a rendelkezõ részben foglaltak szerint a jogorvoslati eljárást megszüntette.
<br>A Döntõbizottság a költségek viselésérõl a Kbt. 340. § (2) bekezdés h) pontja szerint határozott.
<br>A jogorvoslatra vonatkozó rendelkezés a Kbt. 345. § (1) bekezdés elsõ fordulatán alapul.
<br>
<br>Budapest, 2004. június 21.
<br>
<br>Dr. Varga László s. k.,	Bújdosó Gézáné s. k.,
<br>közbeszerzési biztos	közbeszerzési biztos
<br>
<br>Kalmárné Diósy Idikó s. k.,
<br>közbeszerzési biztos
<br>
<br>
<br><br></body></html>