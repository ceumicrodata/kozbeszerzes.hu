<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6288/2004)
</h2>
<br>1024 Budapest, Margit krt. 85.
<br>Ikt.sz.: D343/18/2004.
<br>
<br>Tárgy: Bau-Team Kft. és az Investment Kft. jogorvoslati kérelme Tolna Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozza az alábbi
<br>
<br>HATÁROZAT-ot:
<br>
<br>A Döntõbizottság a BAU-TEAM Építõipari és Vállalkozási Kft. (7130 Tolna, Béri B. Á. u. 36., képviseli: dr. Szepesi Zsuzsa ügyvéd, 7100 Szekszárd, Kecskés F. u. 7., a továbbiakban: I. r. kérelmezõ), valamint az Investment Kft. (7400 Kaposvár, Kontrássy u. 1., a továbbiakban: II. r. kérelmezõ) kérelmének, melyet Tolna Város Önkormányzata (7130 Tolna, Hõsök tere 1., nevében eljár: HÉTBER Kft. (1115 Budapest, Csóka u. 7-13., képviseli: dr. Fülöp Zoltán ügyvéd, 1088 Budapest, Puskin u. 15., a továbbiakban: ajánlatkérõ) a "Tolna Város Önkormányzatának területén 27 404 fm szennyvízcsatorna építése, illetve az ahhoz kapcsolódó útburkolat-bontási és -helyreállítási munkálatok IV. üteme" tárgyú közbeszerzési eljárása ellen nyújtott be, helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 52. § (2) bekezdés d) pontjára tekintettel az 52. § (1) bekezdését, ezért ajánlatkérõnek az eljárást lezáró döntését megsemmisíti.
<br>A Döntõbizottság ajánlatkérõt 1 000 000 Ft, azaz egymillió forint bírsággal sújtja.
<br>Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>A Döntõbizottság kötelezi ajánlatkérõt, hogy kérelmezõk részére a határozat kézhezvételétõl számított 15 napon belül 150 000-150 000 Ft (azaz egyszázötvenezer-egyszázötvenezer forint) igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ 2004. január 5-én, a Közbeszerzési Értesítõ 1. számában (9607/2003) szám alatt részvételi felhívást tett közzé nyílt elõminõsítési eljárás megindítására a rendelkezõ részben meghatározott tárgyban.
<br>A részvételi felhívás 9. a)1. pontjában elõírta a pénzügyi, gazdasági alkalmasság igazolása vonatkozásában valamennyi számlavezetõ pénzintézettõl származó - a részvételi jelentkezési határidõt megelõzõ - 30 napnál nem régebbi nyilatkozatot az alábbi tartalommal a folyószámla-tulajdonosra vonatkozóan: - mióta vezeti a folyószámlát, hogyan ítéli meg a folyószámla-tulajdonos pénzügyi helyzetét, hitel- és fizetõképességét, a folyószámlán egy éven belül 30 napot meghaladó idõtartamú sorban állás volt-e, fizetési kötelezettségeinek pontosan eleget tett-e.
<br>A részvételi felhívás 12.8.2. pontjában, az egyéb információk között kérte csatolni a részvételi jelentkezési határidõt megelõzõ 30 napnál nem régebbi cégkivonatot, valamint az esetlegesen el nem bírált változásbejegyzési kérelem cégbírósági érkeztetõbélyegzõ-lenyomattal ellátott példányát.
<br>A részvételi szakasz eredményhirdetésére 2004. február 9-én került sor, melyen 12 jelentkezõ - köztük a 2 kérelmezõ - alkalmasságát hirdették ki, részükre az ajánlati felhívást 2004. február 10-én megküldték.
<br>Az ajánlat összeállításához dokumentációt biztosított ajánlatkérõ, melynek I. kötete az ajánlatok tartalmi és formai elõírásait, a II. kötete a pontos mûszaki tartalmat rögzítette.
<br>Az I. kötet 4. oldalán a 3.1. pontban ajánlatkérõ elõírta, hogy ajánlattevõknek nyilatkozniuk kell arról, hogy az elõminõsítési eljárás során a részvételi jelentkezésükben megadott információk továbbra is érvényesek, illetve amennyiben bármilyen változás történt - a 3.2. pontban foglaltak alapján -, arról ajánlatkérõt teljeskörûen tájékoztatják.
<br>A 3.2. pont szerint ajánlattevõknek nyilatkozniuk kell, hogy a részvételi jelentkezésben foglaltakhoz képest a gazdasági, pénzügyi, szervezeti és mûszaki alkalmasság terén változás a jelen ajánlattevés idõpontjáig nem történt. Amennyiben változás történt, úgy az arra vonatkozó információkat, adatokat az elõminõsítési eljárás során megkövetelt formában és tartalommal kell az ajánlatban szerepeltetni. A nyilatkozathoz ajánlatkérõ a 31. oldalon nyomtatványt biztosított.
<br>A dokumentáció I. kötetének 36. oldalán "A" mellékletként kérte ajánlatkérõ az alvállalkozók listáját. Itt kellett megadni a közbeszerzésnek azt a részét, mellyel összefüggésben ajánlattevõ harmadik személlyel szerzõdést kíván kötni. Ajánlatkérõ kérte megadni az alvállalkozók által végzendõ feladatokat, a munka értékét forintban, a bevonásuk mértékét százalékosan is, 10% feletti mérték esetén a cég megnevezésével.
<br>Az I. kötet 37. oldalán a "B" melléklet tartalmazta a mûszaki, pénzügyi ütemtervvel kapcsolatos elõírásokat. Sávos havi bontású mûszaki ütemterv készítését írta elõ ajánlatkérõ, melynek tartalmaznia kell a legfontosabb tevékenységeket, idõpontokat és korlátozásokat. Elõírta, hogy a mûszaki ütemterv határozza meg az építkezés sorrendjét, a munkaerõ és a gépek helyszíni ütemezését. Kérte világosan meghatározni az építési szakaszok kezdõ és befejezõ idõpontját. Ajánlatkérõ meghatározta, hogy a mûszaki ütemtervbõl kell annak megállapíthatónak lennie, hogy az adott idõszakban a munkák reálisan befejezhetõk. A mûszaki ütemterv része kell hogy legyen a pénzügyi ütemterv, melynek a számlázási ütemezést kell tartalmaznia. Ajánlatkérõ itt rögzítette azt is, hogy nyertes ajánlattevõnek a szerzõdést követõ 15 napon belül a kivitelezésre heti bontásban elkészített ütemtervet kell készítenie, munkanemenként a humán és gépi kapacitásoknak, a részszámlák kibocsátásának és összegének meghatározásával.
<br>Az I. kötet 39. oldalán a "D" melléklet tartalmazta, hogy nyertes ajánlattevõnek a szerzõdés aláírását követõ 15 napon belül a megvalósításra vonatkozó technológiai leírást és tervet kell készítenie.
<br>A 40. oldalon az "E" melléklet tartalmazta, hogy nyertes ajánlattevõnek a szerzõdés aláírását követõ 15 napon belül a megvalósítással kapcsolatos alkalmazási engedélyek és vizsgálatok dokumentációját át kell adnia ajánlatkérõ számára.
<br>Helyszíni konzultációra 2004. február 26-án került sor, és ajánlattevõk számos kérdést intéztek ajánlatkérõhöz. Több ajánlattevõ a mûszaki, pénzügyi ütemtervvel kapcsolatban több kérdést is feltett ajánlatkérõnek, aki válaszában a dokumentációra hivatkozott. Kérdés érkezett a próbaüzem mûszaki tartalmára is? a válasz szerint a próbaüzem üzemszerû mûködést jelent. A 22. számmal jelölt kérdés az alábbi volt: a mûszaki leírásban és a vízjogi engedélyben is a tárgyi munka kivitelezését UPONOR csõrendszer alkalmazásával kérik, tudomásunk szerint e csõ gyártása már nincs folyamatban, van-e kikötés más rendszer alkalmazására, mint amit a beruházó kér? A válasz szerint: a megnevezés mûszaki minõséget tartalmaz, a költségelt csõrendszert mûszaki specifikációval, érvényes minõségi tanúsítvánnyal bizonylatolni kell.
<br>Az ajánlattételi határidõ 2004. május 11-e volt, melyre I. és II. számú kérelmezõén kívül 8 db ajánlat érkezett, a Diamit Kft., a Penta-Hegedûs és Schmidt Konzorcium, az Innoterv Rt., az Alterra Kft., a Hoffmann Rt., az Alisca Bau Kft., a Bitt Kft. és a Betonút Rt. ajánlata.
<br>Az ajánlatokat bizottság értékelte és 2004. május 19-én kihirdette az eljárást lezáró döntését, mely szerint az eljárás nyertese a Penta-Hegedûs és Schmidt Konzorcium, a nyertest követõ legkedvezõbb ajánlat az Alterra Kft. ajánlata, a többi ajánlat érvénytelen. Az I. sz. kérelmezõ ajánlatának érvénytelenségét ajánlatkérõ azzal indokolta, hogy a próbaüzem végrehajtására cégjegyzék szerint nem jogosult és alvállalkozót nem alkalmaz, továbbá a mûszaki ütemtervben megadott dátumok nincsenek összhangban a sávos ütemtervvel. A II. sz. kérelmezõ ajánlatának érvénytelenségét ajánlatkérõ azzal indokolta, hogy a bankszámla változását cégkivonattal vagy módosított társasági szerzõdéssel nem igazolta, a csõrendszer mûszaki adatait, minõségi tanúsítványát nem mellékelte, a próbaüzemre és a burkolat-helyreállításra vonatkozó erõforrásait nem adta meg.
<br>I. r. kérelmezõ 2004. május 21-én nyújtotta be jogorvoslati kérelmét, a jogorvoslati eljárást a Döntõbizottság D.343/2004. sz. alatt indította meg.
<br>A II. r. kérelmezõ 2004. május 24-én nyújtotta be jogorvoslati kérelmét, a jogorvoslati eljárást a Döntõbizottság D.349/2004. sz. alatt indította meg. A Döntõbizottság a két jogorvoslati eljárást D.343/2004. szám alatt egyesítette.
<br>I. r. kérelmezõ jogorvoslati kérelmében az eljárást lezáró döntést sérelmezte. Álláspontja szerint ajánlatkérõ jogsértõen állapította meg az ajánlatának érvénytelenségét. Indokolása szerint a próbaüzem végrehajtására vonatkozó érvénytelenségi ok megállapítása azért jogsértõ, mert a közbeszerzés tárgya szerint a szennyvízcsatorna-építési és ahhoz kapcsolódó útburkolat-bontási és -helyreállítási munkák próbaüzemének elvégzéséhez az irányadó jogszabályi elõírások szerint kérelmezõnek nem kell rendelkeznie szennyvízelvezetõ, -tisztító mû üzemeltetésére feljogosító tevékenységi körrel. A próbaüzem nem jelent üzemeltetést, arra csak a próbaüzem lezárását követõen kerülhet sor. Ajánlatkérõ nem határozta meg, mit ért próbaüzem alatt. Kérelmezõ álláspontja szerint a próbaüzem alatti üzemeltetés csak azt igazolja, hogy a kivitelezett rendszer rendeltetésszerûen mûködik. Mivel a próbaüzem nem egy külön vállalkozói szerzõdés keretében megvalósuló üzemeltetést jelent, ajánlattevõ nem végez üzletszerûen szennyvízcsatorna-üzemeltetést, ezért tevékenységi körei között nem kell szerepelnie ennek a tevékenységi körnek. Elõadta továbbá, hogy szerzõdése van a Kristály Kft.-vel arra vonatkozóan, hogy ha ajánlatkérõ igényli, szakközremûködõként a próbaüzemet elvégzi. Ez azonban álláspontja szerint nem jelent alvállalkozói tevékenységet. Amennyiben ajánlatkérõ a hivatkozott jogszabálynál szigorúbb alkalmassági feltételt kívánt elõírni és amennyiben az volt a szándéka, hogy a próbaüzemhez ezt a követelményt igényli, akkor ezt alkalmassági feltételként kellett volna a részvételi felhívásban meghatároznia. Elõadta, hogy a próbaüzem vonatkozásában nem köt szerzõdést harmadik személlyel, ugyanis vagy megbízott igénybevételével, vagy saját alkalmazottaival oldja meg, vagy a Kristály Kft. közremûködésével, mellyel keretszerzõdése van, amelyet a jogorvoslati eljárás során csatolt. Elõadta továbbá, hogy a mûszaki ütemterv hiányosságával indokolt érvénytelenségi ok sem áll fenn. Ajánlata nem tartalmaz eltérést. Ajánlatkérõ által a "B" melléklet
<br>ben megfogalmazottak szerint a cél annak megállapítása volt, hogy a beruházást az adott idõszak alatt el lehet-e készíteni. Amennyiben az ütemtervben ellentmondás lenne, az egyébként sem alapozná meg az érvénytelenséget.
<br>II. r. kérelmezõ jogorvoslati kérelmében szintén az eljárást lezáró döntést sérelmezte. Álláspontja szerint ajánlatkérõ jogsértõen állapította meg ajánlatának érvénytelenségét. Kérelmében a bankszámla körében történt változással kapcsolatban elõadja, hogy ajánlatában az ajánlatkérõ által elõírt nyilatkozatot megtette, továbbá benyújtotta a Budapest Bankhoz benyújtott számlamegszüntetési kérelmet, valamint a K & H Bank bankinformációját a 2004. március 24-én létesített bankszámláról. A cégkivonat és a társasági szerzõdés módosítására nem volt szükség, ezért azok körében változás nem történt, ezért azokat be sem nyújtotta az ajánlatában.
<br>A csõrendszer mûszaki adataira és a tanúsítvány hiányára vonatkozó érvénytelenségi ok vonatkozásában elõadja, hogy a dokumentáció szerint azokat a nyertes ajánlattevõnek a szerzõdést követõ 15 napon belül kell ajánlatkérõ rendelkezésére bocsátani, ezért az ajánlatban ennek nem kellett szerepelnie.
<br>A próbaüzemre és a burkolat-helyreállításra vonatkozó érvénytelenségi ok sem helytálló álláspontja szerint, mert ajánlatkérõ nem írta elõ valamennyi tevékenységre, csupán a fõbb tevékenységekre a mûszaki ütemterv készítését. Kérelmezõ álláspontja szerint a beruházásnak nem a próbaüzem és a burkolat helyreállítása a legfontosabb tevékenysége, ezért azt külön nem jelölték.
<br>Ajánlatkérõ I. r. kérelmezõ vonatkozásában benyújtott észrevételében a kérelem elutasítását kéri annak megalapozatlanságára való hivatkozással. Álláspontja szerint az érvénytelenség megállapítása jogszerû volt, a próbaüzem lefolytatása a jogszabályok szerint nem minõsül üzemeltetési tevékenységnek, illetve jogi szempontból nem üzemeltetõ, azonban tartalmilag szennyvízkezelésnek minõsülõ tevékenység, amely tevékenység végzésére kérelmezõ nem jogosult, tekintettel arra, hogy cégkivonatában ez a tevékenység nem szerepel, és amelynek elvégzésére a késõbbiekben hivatkozott Kristály Kft.-t mint alvállalkozót sem nevezte meg, s a harmadik személlyel kötendõ szerzõdések keretébe tartozó munkák között sem sorolta fel. Ajánlatkérõ hivatkozott arra is, hogy a szerzõdés teljesítésének jogszerûségéhez fûzõdõ érdeke indokolja a kérelmezõ szennyvízkezelési jogosultságának igazolását, mely szükséges ahhoz, hogy a hatósági engedélyeket ajánlatkérõ a csatornahálózatra megkapja. Álláspontja szerint, amennyiben a teljesítésbe a Kristály Kft.-t kérelmezõ bevonja, akkor az ajánlatát módosítja és még a hamis adatszolgáltatás is megvalósulhat. Amennyiben a Kristály Kft.-t a teljesítésbe nem vonja be, akkor viszont a teljeskörûség hiánya miatt állapítható meg az érvénytelenség. Ajánlatkérõ nem fogadta el a Kristály Kft. szerzõdésének keretszerzõdés jogi minõsítését.
<br>A mûszaki ütemtervre alapított érvénytelenség vonatkozásában felsorolt 11 olyan építési szakaszt, ahol a napokban megadott idõpont és a sávbejelölés nem egyezik (pl.: Sz-3-0 sz. csatornaszakasz nyilatkozat szerinti idõpontja 2005. március 28.- 2005. április  1., a sávos bejelölés 2 hetet jelöl). Másik kifogása a mûszaki ütemtervvel kapcsolatban, hogy 6 brigád esetén a munkavégzések között átfedés van (pl.: 1. sz. brigád 2004. augusztus 30. és szeptember 17. között a XI-1-0 sz. szakaszon dolgozik, ugyanakkor 2004. augusztus 30. és szeptember 24. között a NY-11-0 sz. szakaszon is dolgozik). Álláspontja szerint mivel elõírta, hogy a munkák kezdõ és befejezõ idõpontját egyértelmûen meg kell határozni, és ennek kérelmezõ ajánlata nem felel meg, megalapozott ebbõl a szempontból is az érvénytelenné nyilvánítás.
<br>Álláspontja szerint a nem egyértelmû kijelentések tisztázására ajánlatkérõ nem köteles, és mivel senkinek nem tett fel kérdést, ezért az esélyegyenlõséget nem sértette, a kérdések tisztázása egyébként az egész ajánlat átdolgozását jelentette volna.
<br>II. r. kérelmezõ kérelmére ajánlatkérõ észrevételében elsõdlegesen kérelmezõ jogi képviselõjének a jogosultságát vitatja, és kéri az Áe. 18. § (3) bekezdése alapján elutasítani a jogorvoslati kérelmet.
<br>Érdemi észrevételében kérte a jogorvoslati kérelem elutasítását annak megalapozatlanságára való hivatkozással. A mûszaki ütemterv hiányosságára vonatkozóan elõadta, hogy álláspontja szerint a próbaüzemnek és a burkolat helyreállításának szerepelni kell a sávos mûszaki ütemtervben. Álláspontja szerint a dokumentációban elõírtak ellenére II. r. kérelmezõ ajánlatában a havi bontású gépi és munkaerõtervet nem csatolta. Hivatkozott arra is, hogy a csõrendszer vonatkozásában az ajánlattevõk kérdéseire adott válaszok során egyértelmûvé tette, hogy a dokumentáció szerinti megnevezés mûszaki minõséget jelent, a csõrendszer mûszaki specifikációját érvényes minõségi tanúsítvánnyal bizonylatolni kell. A próbaüzemre és a burkolat helyreállítására vonatkozó erõforrás hiánya körében megjelölt érvénytelenségi ok vonatkozásában hivatkozott az ajánlatkérési dokumentáció 37. oldalán szereplõ "B" mellékletre, mely elõírja a mûszaki, pénzügyi ütemterv csatolásának követelményét, amely követelménynek II. r. kérelmezõ nem tett eleget. Hivatkozott továbbá az ajánlatkérési dokumentácíó I. kötetének IV. 12. Erõforrások pontjára, mely elõírja, hogy ajánlattevõ kötelessége, hogy biztosítson a vállalkozási szerzõdés teljesítése érdekében minden szükséges erõforrást. Fentiek alapján álláspontja szerint II. r. kérelmezõ ajánlatának érvénytelenné nyilvánítása is jogszerû volt.
<br>Egyéb érdekelt ALISCA BAU Kft. észrevételében saját ajánlatának érvénytelenné nyilvánítását kifogásolja.
<br>A Döntõbizottság a szerzõdés megkötését 2004. május 24-én ideiglenes intézkedéssel megtiltotta.
<br>A Döntõbizottság megállapította, hogy mindkét jogorvoslati kérelem az alábbiak szerint alapos.
<br>A Döntõbizottságnak azt kellett vizsgálnia, hogy kérelmezõk ajánlatát jogszerûen nyilvánította-e az ajánlatkérõ érvénytelennek arra tekintettel, hogy azok nem felelnek meg a dokumentációban foglaltaknak.
<br>A Kbt. 63. § (1) bekezdése értelmében a nyílt elõminõsítési eljárás két szakaszból álló közbeszerzési eljárás. A két szakaszból álló eljárások közös szabályait a Kbt. 63. és 64. §-a rögzíti.
<br>A (3) bekezdés szerint a részvételi szakaszt megindító részvételi felhívásban a 44. § (l)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.
<br>A (7) bekezdés szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.
<br>A Kbt. 43. § (1) bekezdése kimondja, hogy ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Döntõbizottság megállapította, hogy alapos az I. r. kérelmezõ azon kérelmi eleme, mely szerint ajánlatkérõ jogsértõ módon nyilvánította érvénytelenné az ajánlatát a próbaüzemre vonatkozó tevékenységgel kapcsolatosan.
<br>A Kbt 52. § (1) bekezdése szerint ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Az érvénytelenné nyilvánításnak a Kbt. fenti rendelkezése alapján azon kell alapulnia, hogy a benyújtott ajánlat nem felel meg az ajánlati felhívás, illetõleg a dokumentáció rendelkezéseinek.
<br>Ajánlatkérõ a részvételi felhívásban nem írta elõ, hogy a részvételre jelentkezõnek a szennyvízkezelõi tevékenységgel rendelkeznie kell, tehát ennek hiányában I. r. kérelmezõ alkalmatlansága nem állapítható meg.
<br>A Döntõbizottság megállapította, hogy ajánlattevõknek, köztük kérelmezõnek a próbaüzem lebonyolításához az ajánlatkérõ által a döntésben megjelölt, a szennyvízkezelésre vonatkozó tevékenységi kört, illetve TEÁOR-számot nem kellett igazolnia. Ajánlatkérõ erre vonatkozóan elõírást sem a részvételi, sem az ajánlattételi szakaszban nem tett, így az érvénytelenné nyilvánítás feltétele nem áll fenn.
<br>Ajánlatkérõk más törvényi, jogszabályi elõírás betartására csak akkor hivatkozhatnak, ha az adott közbeszerzési eljárásban azt követelményként támasztották, kérték az annak való megfelelõség igazolását.
<br>A Döntõbizottság nem vizsgálhatja hatáskör hiányában más jogszabályi rendelkezések betartását.
<br>A fenti indokok alapján ugyan döntõ relevanciája már nincs a kérdésnek, de megjegyzi a Döntõbizottság, hogy álláspontja szerint egyébként sem kizárt külön feltüntetés hiányában is, hogy ajánlattevõ ajánlatkérõ utólagos igényeinek is megfelelõ teljesítést biztosítson, figyelemmel a Kristály Kft.-vel fennálló, korábban kötött keretszerzõdésre, illetõleg a hivatkozott megbízási jogviszonynak megfelelõen.
<br>A Döntõbizottság nem fogadta el ajánlatkérõnek azt a hivatkozását, hogy annak ellenére, hogy sem a részvételi felhívásban, sem az ajánlattételi szakaszban nem határozott meg erre vonatkozó elõírást, a jogszerû szerzõdésteljesítéshez fûzõdõ érdekére való hivatkozás megalapozza e körben az ajánlat érvénytelenné nyilvánítását. A Döntõbizottság álláspontja szerint amennyiben ajánlatkérõ érvényességi feltételnek tekintette azt, hogy a próbaüzem elvégzésére bevonásra kerüljön olyan társaság, melynek cégkivonatában a tevékenységi körök között a szennyvízkezelésre vonatkozó tevékenység szerepel, ezt az eljárás részvételi szakaszában vizsgálnia kellett volna az alvállalkozók és a szerzõdés teljesítése során igénybe vett harmadik személyek megjelölésével összefüggésben, a részvételi dokumentáció 37. oldalán szereplõ "F" melléklet szerint. Azzal, hogy a részvételi szakaszban ajánlatkérõ nem követelte meg ezen tevékenységi körre vonatkozóan a jogosultság igazolását, ennek hiányára az ajánlattételi szakaszban már nem hivatkozhat, tekintettel arra, hogy az alkalmassági kritériumokat a részvételi felhívásban és a részvételi dokumentációban kellett elõírni, s az eljárás részvételi szakaszának eredményhirdetésén I. r. kérelmezõ alkalmasságáról döntést hozott, I. r. kérelmezõt alkalmasnak minõsítette a szerzõdés teljesítésére. A Döntõbizottság rámutat arra, hogy ajánlatkérõt is köti a részvételi szakasz. Az abban meghatározott alkalmassági feltételeket az ajánlattételi szakaszban nem bõvítheti.
<br>A vízközmûvek üzemeltetésérõl szóló 21/2002. (IV. 25.) KöViM rendelet alapján ugyanis a Döntõbizottság megállapította, hogy a felek által hivatkozott jogi szabályozás kifejezetten az üzemeltetõk által végzett üzemeltetési tevékenységre vonatkozik.
<br>A rendelet az alábbiak szerint határozza meg a szennyvízelvezetõ, -tisztító mû üzemeltetésének fogalmát: f) szennyvízelvezetõ, -tisztító mû üzemeltetése:
<br>fa) a folyamatos szennyvízelvezetés, a szennyvíztisztítás, a tisztított szennyvíz elvezetése és elhelyezése, mennyiségének és minõségének mérése a vonatkozó elõírások szerint, a keletkezett szennyvíziszapok kezelése és elhelyezése, a hibaelhárítás, az ügyelet vagy készenlét,
<br>fb) a szennyvízelvezetéssel és -tisztítással kapcsolatos egyéb tevékenység, így különösen: a közszolgáltatás igénybevételével járó - külön jogszabályban meghatározott - feltételek vizsgálata, a közüzemi díj számlázása és beszedése,
<br>fc) a szennyvízelvezetõ mûbe bebocsátott szennyvíz szennyezõanyag-tartalmának rendszeres vizsgálata,
<br>fd) az üzemeltetéssel összefüggõ nyilvántartás és adatszolgáltatás.
<br>I. r. kérelmezõ kérte annak megállapítását is, hogy ajánlatkérõ jogsértõen állapította meg ajánlatának érvénytelenségét a vonatkozásban, hogy ajánlatában a mûszaki ütemtervében megadott dátumok nincsenek összhangban a sávos ütemtervvel.
<br>A Döntõbizottság megállapította, hogy az ajánlati felhívás elõírásai szerint az ajánlat érvényességi kelléke volt egy sávos, havi bontású mûszaki ütemterv csatolása, melynek tartalmaznia kell a legfontosabb tevékenységeket, idõpontokat, korlátozásokat. A mûszaki ütemtervnek be kell mutatni, hogy az ajánlattevõ reálisan be tudja fejezni a munkákat az elõírt idõtartamon belül. Ajánlatkérõ elõírta, hogy amennyiben a mûszaki ütemterv nem teljesíti ezt a feltételt, az ajánlatkérõ az ajánlatot nem megfelelõnek tekintheti.
<br>A Döntõbizottság azt állapította meg, hogy I. r. kérelmezõ ajánlatában csatolt mûszaki, pénzügyi ütemterv a dokumentáció elõírásainak megfelel, mert a sávos ütemterv havi bontásban készült el. Megállapítható, hogy tartalmazza a legfontosabb tevékenységeket, idõpontokat oly módon, hogy napra pontosan tartalmazza az egyes csatornaszakaszokra vonatkozóan a kezdési és befejezési idõpontokat. Eleget tesz annak az ajánlatkérõi elõírásnak is, hogy világosan meghatározza az egyes építési szakaszok kezdõ és befejezõ idõpontját. Az ütemterv elsõ oszlopa dátumokkal tartalmazza a kezdõ és befejezési idõpontokat, ezáltal bemutatja, hogy ajánlattevõ reálisan be tudja fejezni a munkákat. Az ütemtervbõl megállapítható, hogy a munkák teljes befejezése mennyi idõt igényel. Tekintettel arra, hogy ajánlatkérõ a mûszaki ütemtervet havi bontásban kérte elkészíteni, abban heti vagy napi bontásnak nem kellett szerepelnie. Annak, hogy I. r. kérelmezõ a havi bontáson belül milyen jelöléseket alkalmazott, nincs relevanciája. Az ütemterv az ajánlatkérõ elõírásának megfelelt azáltal, hogy az érintett hónap a sávokkal bejelölésre került.
<br>Ajánlatkérõ által az összegzésben érvénytelenségi okként megjelölt összhang hiánya sem állapítható meg. A Döntõbizottság megállapította, hogy nincs olyan csatornaszakasz, ahol a napokban meghatározott és a sávos, havi bontású ütemterv között ellentmondás volna. A Döntõbizottság álláspontja szerint az ajánlati felhívásnak megfelelõ ütemtervben a sávok hosszának nem kellett arányosnak lennie a napok számával, ezért a Döntõbizottság nem fogadta el ajánlatkérõnek azt a hivatkozását, hogy az ütemterv nem egyértelmû és ellentmondásokat tartalmaz. Ajánlatkérõ hivatkozott arra is, hogy a brigádok beosztásában is ellentmondások találhatók. E körben a Döntõbizottság megállapította, hogy a brigádok párhuzamosan is tudnak dolgozni, és nem volt semmi olyan ajánlatkérõi elõírás, mely megtiltotta volna, hogy a munkavégzés párhuzamosan történjen. A Döntõbizottság rámutat arra, hogy a pénzügyi, mûszaki ütemterv tartalmazza a munkaerõ ütemezését, ezen belül pedig az ajánlattevõ kompetenciája az, hogyan szervezi a munkát. Fentiek alapján a Döntõbizottság megállapította, hogy ajánlatkérõ által megjelölt érvénytelenségi okok nem állnak fenn, így ajánlatkérõ jogsértõ módon minõsítette érvénytelennek I. r. kérelmezõ ajánlatát, s jogsértõ módon zárta ki az eljárásból.
<br>A Döntõbizottság a II. r. kérelmezõ vonatkozásában az érvénytelenségi okok közül elsõként a pénzforgalmi számla változásának cégkivonattal vagy módosított társasági szerzõdéssel való igazolásának hiányát vizsgálta.
<br>A Döntõbizottság megállapította, hogy II. rendû kérelmezõ ajánlatában megtette az ajánlatkérõ által elõírt nyilatkozatot, ugyanakkor benyújtotta a Budapest Bank Rt.-hez mint számlavezetõ bankjához megküldött számlamegszüntetési kérelmet és a K&H Rt.-nél 2004. március 24 óta vezetett bankszámlával kapcsolatos banki információt. Elõadta, hogy az ajánlat beadásának idõpontjában a cégkivonatában változás még nem volt, a társasági szerzõdése módosításra nem került, ezért ezen okiratok benyújtása nem volt indokolt. A Döntõbizottság nem fogadta el ajánlatkérõ azon hivatkozását, hogy a cégbíróságra benyújtott változásbejelentési kérelem másolatát kellett volna II. r. kérelmezõnek benyújtania. A cégnyilvántartásról, a cégnyilvánosságról és a bírósági cégeljárásról szóló 1997. évi CXLV. törvény 29. § (7) bekezdése elõírja, hogy a cég pénzforgalmi számlájával kapcsolatos változást a számlát vezetõ pénzügyi intézmény közli a cégbírósággal számítógépes adattovábbítás útján. A változás bejegyzése és közzététele automatikusan, a törvény erejénél fogva történik meg. A törvény 30 napos határidõt tartalmaz az adatszolgáltatásra. A Döntõbizottság megvizsgálta a II. r. kérelmezõ 2004. május 30-i cégkivonatát, melyen az új bankszámla még nem szerepel. Fentiek alapján a Döntõbizottság elfogadta II. r. kérelmezõ nyilatkozatát, mely szerint az ajánlat beadásának idõpontjában a cégkivonatában változás nem volt, és erre vonatkozóan II. r. kérelmezõ nem kezdeményezett a cégbíróságnál változásbejegyzési eljárást.
<br>Ezt követõen a Döntõbizottság azt vizsgálta, hogy II. r. kérelmezõ ajánlata érvénytelen volt-e az általa megajánlott csõrendszer mûszaki adatainak és tanúsítványának hiánya miatt.
<br>Az ajánlatkérési dokumentáció 40. oldalán az "E" melléklet azt az elõírást tartalmazta, hogy "A nyertes ajánlattevõnek a szerzõdés aláírását követõ 15 napon belül be kell adnia a munkák megvalósításával kapcsolatos alkalmazási engedélyek, vizsgálatok dokumentációit." Fentiek alapján csak a nyertes ajánlattevõ számára kötelezõ az alkalmazási engedélyek dokumentációinak felülvizsgálata. A Döntõbizottság megállapította, hogy az ajánlatkérõ által kibocsátott tenderdokumentáció tartalmazta a vízjogi létesítési engedélyezési dokumentációt és a jogerõs vízjogi létesítési engedélyt. Az engedélyezési dokumentációban meghatározott UPONOR csõrendszer alkalmazásával megvalósuló csatornahálózatra az illetékes vízügyi igazgatóság a létesítési engedélyt megadta az ajánlatkérõ részére. A dokumentáció tartalmazta a tervezõ nyilatkozatát az alkalmazott mûszaki megoldások megfelelõségérõl. Kérelmezõ II. ajánlatában nincs olyan információ, amely arra vonatkozna, hogy a dokumentációban meghatározottaktól eltérne, sõt ajánlatának 7-8. oldalán nyilatkozik arról, hogy elfogadja az ajánlatkérési dokumentáció tartalmát. A döntõbizottsági tárgyaláson ezt a nyilatkozatát megerõsítette, mely szerint a dokumentációban meghatározott UPONOR csõvel kívánja nyertessége esetén a beruházást megvalósítani. Fentiek alapján a II. r. kérelmezõnek nem kellett igazolnia a tervben foglaltakkal megegyezõ csõrendszer mûszaki adatait az ajánlatban, ezért az ajánlat érvényes volt ennek hiányában is.
<br>Ezt követõen a Döntõbizottság azt vizsgálta, hogy érvénytelen volt-e a II. r. kérelmezõ ajánlata a próbaüzemre és az útburkolat helyreállítására vonatkozó erõforrás hiánya miatt.
<br>A Döntõbizottság megállapította, hogy a mûszaki ütemterv elõírásai között nem írta elõ ajánlatkérõ valamennyi munkanemre az erõforrások megadását. Az ajánlatkérési dokumentáció 37. oldalán található mûszaki, pénzügyi ütemtervre vonatkozó elõírás alapján az ajánlatban a legfontosabb tevékenységeknek, idõpontoknak és korlátozásoknak kellett szerepelnie. Ajánlatkérõ a dokumentációban nem határozta meg, hogy mit tekint a legfontosabb tevékenységeknek, ezért ennek nemmegfelelõségére érvénytelenségi okot nem alapíthat. Erre figyelemmel a Döntõbizottság elfogadta II. rendû kérelmezõnek azt az elõadását, hogy az ajánlatkérési dokumentáció által adott mérlegelési lehetõség alapján úgy ítélte meg, hogy a beruházás körében a próbaüzem és a burkolat helyreállítása nem tartozik a legfontosabb tevékenységek közé. Fentiek alapján a Döntõbizottság ezen kérelmi elemnek is helyt adott.
<br>A Döntõbizottság nem fogadta el ajánlatkérõnek azt az indítványát, hogy a II. r. kérelmezõ vonatkozásában a kérelmet, mint az arra nem jogosulttól származót érdemi vizsgálat nélkül utasítsa el.
<br>A Kbt.79. § (1) bekezdése szerint a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.
<br>Az Áe. 18. § (1) bekezdése szerint ha nem írja elõ jogszabály az ügyfél személyes eljárását, helyette törvényes képviselõje vagy meghatalmazottja is eljárhat.
<br>A (2) bekezdés szerint ha az ügyfél nem személyesen jár el, a közigazgatási szerv az eljáró személy képviseleti jogosultságát megvizsgálhatja. Jogszabály a képviseleti jogosultság igazolását meghatározott formához kötheti.
<br>A (3) bekezdés kimondja, hogy a közigazgatási szerv visszautasítja az olyan meghatalmazott eljárását, aki az ügyben a képviselet ellátására nem alkalmas, vagy aki a jogosultságát nem igazolja.
<br>Az Áe. rendelkezése szerint az ügyfél képviselõje meghatalmazottja is lehet. A meghatalmazottat az ügyfél választja ki, az ügyfél akaratától függ, hogy kit bíz meg maga helyett az eljárásra vagy egyes eljárási cselekmények elvégzésére. Az Áe. a képviseleti jog szabályozását keretjelleggel határozza meg, a meghatalmazottak körét nem korlátozza meghatározott személyekre. A törvény nem rendelkezik a meghatalmazhatók körérõl. Jogi személy meghatalmazottja lehet jogi képviselõje (jogtanácsos, jogi elõadó), más meghatalmazott alkalmazottja vagy ügyvéd. A képviselet vagy személyes viszonyt feltételezõ alkalmi eljárási képviselet, vagy hivatásszerûen, ellenérték fejében vállalt képviselet.
<br>A Kbt. alapján lehetõség van-e az eljárásban a képviseletre, a Kbt. nem írja elõ az ügyfél személyes eljárását. A Döntõbizottság a képviselet körében azt vizsgálta, hogy az adott eljárási cselekmény elvégzésére, azaz a kérelem benyújtására a meghatalmazott képviselõ írásos meghatalmazással rendelkezett.
<br>A kérelem benyújtását követõen a meghatalmazott bejelentette, hogy a képviseletet nem hivatásszerûen látta el, s az eljárás során a kérelmezõt nem képviseli. A tárgyaláson a jogorvoslati kérelmet II. r. kérelmezõ képviselõje az írásban benyújtottal megegyezõen fenntartotta, így a Döntõbizottságnak a kérelmet érdemben vizsgálnia kellett.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva - a fenti indokokra tekintettel - a Kbt. 88. § (1) bekezdés d) pontja alapján állapította meg, hogy az ajánlatkérõ megsértette a Kbt. 52. § (2) bekezdés d) pontjára tekintettel az 52. § (1) bekezdését, ezért a 88. § (1) bekezdés c) pontja alapján megsemmisítette ajánlatkérõnek az I. és II. rendû kérelmezõk ajánlatának érvénytelensége vonatkozásában hozott döntését, valamint az eljárást lezáró döntését.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdés szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a jogsértés reparálhatóságára tekintettel nem ítélte indokoltnak a minimális bírságnál magasabb összegû bírság kiszabását.
<br>A Döntõbizottság a közbeszerzési eljárás iratai alapján megállapította, hogy ajánlatkérõ bizottsági formában hozta meg döntéseit, erre tekintettel személyi felelõsségre nem vonható le következtetés.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 23.
<br>
<br>Dr. Telek Katalin s. k., 	Beckné Erdei Beáta s. k.,
<br>közbeszerzési biztos 	közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>