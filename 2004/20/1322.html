<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1322/2004)
</h2>
<br>1024 Budapest, Margit krt. 85.
<br>Ikt.sz.: D.679/12/2003.
<br>
<br>Tárgy: az ISH Kft. és a Nádor Rendszerház Kft. jogorvoslati kérelme a Fõvárosi Önkormányzat Nyírõ Gyula Kórház közbeszerzési eljárása ellen.
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az ISH Kft. (1125 Budapest, Fogaskerekû u. 4-6.) és a Nádor Rendszerház Kft. (1141 Budapest, Kõszeg u. 26.) kérelmezõk (képv.: dr. Sebõk Cecília ügyvéd) jogorvoslati kérelmét - melyet a Fõvárosi Önkormányzat Nyírõ Gyula Kórház (1135 Budapest, Lehel u. 59., továbbiakban: ajánlatkérõ, képv.: dr. Hargitay László ügyvéd) a 724 fekvõbetegággyal rendelkezõ kórház informatikai rendszerének megvalósítása korszerû, költségkímélõ megoldások alkalmazásával tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõ bizottsághoz kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2003. október 15-én megjelent számában a rendelkezõ részben megjelölt beszerzés tárgyában. A közbeszerzési eljárás lebonyolítására a Hospritrade Kft. részére adott megbízást.
<br>Az ajánlatok elbírálási szempontja a legalacsonyabb összegû ellenszolgáltatás volt.
<br>Az ajánlati dokumentáció 1. sz. melléklete 12. oldalán a "hardvereszközök" címen ,,új beszerzésû monitorok és/vagy LCD/TFT képernyõk beszerzése minden munkaállomáshoz és szerverhez'' meghatározás szerepel.
<br>A dokumentációt 8 cég vásárolta meg.
<br>Az ajánlattétel idõszakában, október 13-án a Minor Rendszerház Rt. kérdést intézett ajánlatkérõhöz: "A" dokumentáció 12. oldalán írnak a beszerzendõ monitorokról.
<br>Kérjük pontosítani, hogy milyen monitorokat szeretnének, ugyanis az LCD/TFT ugyanazt jelenti. Feltételezzük, hogy a TFT helyett CRT megnevezést szerettek volna írni. Az LCD/TFT monitoroknak a CRT-hez képest igen magas az áruk."
<br>Ajánlatkérõ a november 14-i válaszlevelében közölte:
<br>"A kiíró nem CRT-re gondolt." "A különbség az LCD a TFT és a CRT között": ,,A TFT rövidítéssel elnevezett monitor a sík LCD (folyadékkristályos) kijelzõk egyik típusa, amelyben minden egyes pixelt legfeljebb négy tranzisztor irányít. A TFT a Thin Film Transistor (azaz vékony rétegû tranzisztor) szerkezet rövidítése. Az informatikai szaknyelvre oly jellemzõ módon ebbõl a rövidítésbõl is mozaikszó lett, és az áruházak polcain és tájékoztató füzeteiben is egyre gyakrabban találkozunk a TFT szóval. Így lett egy szûk, szaknyelvi rövidítésbõl széleskörûen használatos szakmai nyelvi mozaikszó. A TFT monitorokat aktív mátrixos LCD-nek is szokták néha nevezni. Érdekes, hogy a TFT rövidítésben csak a kijelzõ egyik részegységének a megnevezése (tranzisztor) szerepel, de maga a kijelzõ (displayt) a korábbi monitortípusokkal ellentétben nem (lásd pl. LCD : D = display kijelzõ vagy CRT : T = tube képcsõ )".
<br>Ajánlatkérõ a választ - a többi kérdésre adott válaszaival együtt - november 19-én megküldte a dokumentációt megvásárlóknak.
<br>November 6-án ajánlatkérõ konzultációt tartott, az errõl készült jegyzõkönyvet november 14-én 11 óra 2 perckor, a feltett kérdésekre adott válaszait november 19-én 20 óra 22 perckor e-mailben a dokumentációt megvásárlók részére megküldte.
<br>Az ajánlattételi határidõre, november 25-re az ISH Kft. és a Synergon Rt. háromváltozatú, a Nádor Rendszerház Kft., a Siemens Rt., a Bull Mo. Kft. és a Minor Rendszerház Rt. egyváltozatú ajánlatot nyújtott be.
<br>Ajánlatkérõ a december 11-én tartott eredményhirdetésen a Synergon Rt. ,,A" változatú ajánlatát hirdette ki nyertesnek, mely ajánlat részben TFT, részben CRT monitorokra vonatkozott.
<br>Ajánlatkérõ a kérelmezõ ajánlatát érvénytelennek nyilvánította.
<br>Kérelmezõ a jogorvoslati eljárásban tartott tárgyaláson pontosított kérelmében kérte a nyertes ajánlat érvénytelensége megállapítását.
<br>Kérelme indokaként a következõket adta elõ:
<br>Az ajánlati dokumentáció szerint a beszerzés tárgya: ,,új beszerzésû monitorok és/vagy LCD/TFT képernyõk" ,,minden munkaállomáshoz és szerverhez."
<br>A Minor Rt. kérdésére adott válaszában ajánlatkérõ azt közölte, hogy "a kiíró nem CRT-re gondolt". Ebbõl következik, hogy a CRT monitorokra adott ajánlat nem felel meg a kiírásnak, ezért ajánlatkérõnek érvénytelennek kellett volna nyilvánítania a nyertes ajánlatát.
<br>Ajánlatkérõ kérte a jogorvoslati kérelem elutasítását.
<br>Elõadta, hogy a Minor Rt. részére adott válasz nem azt jelenti, hogy CRT monitor nem ajánlatható meg, hanem a kérdésbõl kiindulva azt, hogy nem CRT monitorra gondolt a TFT monitor helyett. A monitorra vonatkozóan a dokumentációban lévõ megfogalmazást a szakértõk túlbonyolították, de abból nem következik, hogy CRT monitorra nem lehetett ajánlatot tenni.
<br>A Synergon Rt. közölte, hogy azért adott CRT monitorra is ajánlatot a válaszlevélben foglaltak ellenére, mert a válasz nem módosíthatja a dokumentációt, és a dokumentáció nem zárta ki CRT monitor megajánlását.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok alapján a következõket állapította meg
<br>A Kbt. 43. § (1) bekezdése elõírja, hogy ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja szerint az ezen feltételnek nem megfelelõ ajánlat érvénytelen.
<br>A dokumentáció l. sz. mellékletében ajánlatkérõ ekként határozta meg a monitorokkal kapcsolatos igényét: ,,új beszerzésû monitorok és/vagy LCD/TFT képernyõk beszerzése minden munkaállomáshoz és szerverhez''.
<br>A jogvita eldöntéséhez a Döntõbizottságnak azt kellett megállapítania, hogy az igénymeghatározás fenti szövege, vagy a kiírás más része, illetõleg ajánlatkérõ más úton való közlése kizárja-e a CRT monitorokra való ajánlattételt.
<br>A monitorokra vonatkozó meghatározás a könnyebb érthetõség végett felbontható a következõk szerint:
<br>- új beszerzésû és LCD/TFT monitorok,
<br>- új beszerzésû vagy LCD/TFT monitorok.
<br>A Döntõbizottság álláspontja szerint a felbontás útján keletkezett mondatok egyike sem zárja ki a CRT monitorok beszerzését, ha ezek új beszerzésûek.
<br>A Döntõbizottság megvizsgálta a felhívást, a dokumentációt, a konzultációs jegyzõkönyvet, valamint a feltett kérdésekre adott válaszokat, és megállapította, hogy egyik sem tartalmaz a CRT monitorok megajánlását kizáró kitételt.
<br>Kérelmezõ a Minor Rt. tisztázó kérdésére adott ajánlatkérõi válaszra hivatkozott álláspontja igazolásaként.
<br>A Döntõbizottság elfogadta ajánlatkérõ érvelését, miszerint a válasz - a feltett kérdés tükrében vizsgálva - azt jelenti, hogy ajánlatkérõ a TFT megjelölés helyett nem CRT megjelölésre gondolt, és nem azt, hogy CRT monitorra való ajánlatot nem fogad el. Ez az értelmezés következik az ajánlati felhívásnak a beszerzés tárgya meghatározásából is, miszerint ajánlatkérõ "költségkímélõ megoldásokkal" kívánja megoldani informatikai rendszere korszerûsítését. A CRT monitorok ára kb. 1/3-a az LCD/TFT monitoroknak, korszerûségét illetõen pedig lényegében a helyigény tekintetében marad el azoktól.
<br>A Döntõbizottság megállapította, hogy a nyertes új CRT monitorokra tett ajánlata nem érvénytelen, ezért a jogorvoslati kérelmet elutasította.
<br>Döntõbizottság a Kbt. 76. § (1) bekezdésében biztosított jogkörében eljárva a 88. § a) pontja szerint rendelkezett.
<br>A bírósági jogorvoslatot a 89. § (1) bekezdése biztosítja.
<br>
<br>Budapest 2004. január 21.
<br>
<br>Dr. Csitkei Mária s. k., Fábián Péter s. k.,
<br>közbeszerzési biztos közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>