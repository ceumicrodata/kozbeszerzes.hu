<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1320/2004)
</h2>
<br>1024. Budapest, Margit krt. 85.
<br>Ikt.sz.: D.688/8/2003.
<br>
<br>Tárgy: a Synergon Informatikai Rt. jogorvoslati kérelme a Nemzeti Autópálya Rt. közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Nemzeti Autópálya Rt. (1051 Budapest, Lajos u. 80., a továbbiakban: ajánlatkérõ) "szakértõi kapacitás biztosítása az NA Rt. számára" tárgyú közbeszerzési eljárása ellen a Synergon Informatikai Rt. (1047 Budapest, Baross u. 91-95., a továbbiakban: kérelmezõ) által benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére álló iratok és a felek nyilatkozatai alapján az alábbi tényállást állapította meg:
<br>Ajánlatkérõ 2003. október 8-án a Közbeszerzési Értesítõben részvételi felhívás közzétételével a rendelkezõ részben meg határozott tárgyú tárgyalásos közbeszerzési eljárást kezdeményezett. Ajánlatkérõ 2003. október 22-én a Közbeszerzési Értesítõben közzétett hirdetményével a részvételi felhívását módosította.
<br>Ajánlatkérõ a részvételi felhívás 8. pontjában megadta a pénzügyi, gazdasági és mûszaki alkalmasság igazolására kért adatokat.
<br>Ajánlatkérõ a részvételi felhívás 9. a) pontjában az alkalmasság elbírálásának szempontjait, míg a 9. b) pontban a szerzõdés teljesítésére alkalmatlanná minõsítés szempontjait határozta meg.
<br>A részvételi felhívásban ajánlatkérõ meghatározta, hogy rész- és többváltozatú ajánlat nem tehetõ.
<br>A részvételi felhívásban ajánlatkérõ meghatározta, hogy három ajánlattevõt kíván ajánlattételre meghívni.
<br>A részvételi jelentkezési határidõig 2003. november 17-ig 12 részvételi jelentkezés érkezett.
<br>Ajánlatkérõ 2003. november 28-án tartotta az eredményhirdetést, melyen kihirdette, hogy a beérkezett valamennyi részvételi jelentkezés érvényes, és az azokat benyújtók alkalmasak a szerzõdés teljesítésére, és ezek közül a kérelmezõt, a Hewlett Packard Magyarország Kft.-t és a Montana Rt.-t kéri fel ajánlattételre.
<br>Ajánlatkérõ 2003. december 8-án helyszíni konzultációt tartott.
<br>Az ajánlattételi határidõig 2003. december 18-ig mind a három meghívott cég benyújtotta ajánlatát.
<br>Ajánlatkérõ a 2003. december 19-én tartott tárgyaláson az alábbiakat is közölte ajánlattevõkkel:
<br>"Ajánlatkérõ tájékoztatja az ajánlattevõk képviselõit, hogy a tárgyaláson tisztázni kívánják a beérkezett ajánlatok bizonyos kérdéseit, amelyre 2003. december 22. 12.00 óráig kér az ajánlatkérõ írásos megerõsítést a pályázati kiírás szerinti formában. Mindhárom ajánlattevõre vonatkozóan: az ajánlatok egységessége érdekében kérjük az ajánlattevõket, hogy a szolgáltatások ellenértékét havidíj formájában adják meg!"
<br>Ajánlatkérõ ezenfelül kérte, hogy az ajánlataikat az elhangzott észrevételek figyelembevételével az ajánlattevõk pontosítsák, biztosítva ezzel az ajánlatok összehasonlíthatóságát.
<br>A beadott módosított ajánlatok értékelése után, 2003. december 23-án tartotta ajánlatkérõ a közbeszerzési eljárás eredményhirdetését, melyen kihirdette, hogy a Montana Rt. ajánlata az eljárás nyertese, a második a Hewlett-Packard Magyarország Kft. ajánlata, míg kérelmezõ ajánlatát érvénytelennek nyilvánította, mivel az utolsó ajánlata nem tartalmazott a szoftver esetében két alkalmazáshoz kapcsolódó fix díjat, melyek bírálati részszemponthoz tartozó ajánlati elemek voltak.
<br>Ajánlatkérõ az "összegezés az eljárásról" címû iratban a kérelmezõ ajánlatának érvénytelenségével kapcsolatban az alábbiakat tüntette fel: "a Synergon Informatikai Rt. (székhelye: 1047 Budapest, Baross u. 91-95.) ajánlatát a december 18-ai ajánlatát, sem a december 22-ei ajánlatát nem találta kiíró az ajánlati felhívásnak, illetve a kiadott dokumentációnak megfelelõnek, ezért a Kbt. 52. § (2) bekezdés d) pontja alapján érvénytelenné nyilvánította."
<br>Kérelmezõ 2003. december 29-én jogorvoslati kérelmet nyújtott be a Döntõbizottsághoz, melyben kérte a szerzõdéskötés megtiltását, a jogsértés megállapítását, ajánlatkérõ eljárást lezáró döntésének megsemmisítését és ajánlatkérõ kötelezését a költségek viselésére.
<br>Kérelme indokaként elõadta, hogy álláspontja szerint a 2003. december 22-én beadott módosított ajánlatban ugyan nem szerepelt két tétel, illetõleg ezek ára, azonban ez álláspontja szerint nem tette hiányossá és összehasonlíthatatlanná, illetve értékelhetetlenné ajánlatát, mert ajánlatkérõ adott esetben a december 18-án korábban beadott ajánlata alapján e két tétel adatait megállapíthatta volna. Álláspontja szerint ajánlata érvényes volt, e két szoftver esetében ajánlatkérõnek 0 pontot kellett volna adni az ajánlatára, ha ezeket az ajánlati elemeket nem tudta megállapítani. Elõadta továbbá, hogy ezek az adatok a 2003. december 18-án tett korábbi ajánlatából megállapíthatóak, illetve ajánlatkérõ felhívhatta volna hiánypótlásra a Kbt. 43. § (3) bekezdése alapján, és ekkor pótolhatta volna e két adatot. Az eredeti 2003. december 18-án benyújtott pályázat és annak módosítása együttesen mindenben megfelelt a dokumentációban és kiírásban foglalt feltételeknek, ezért a hivatkozott érvénytelenné nyilvánítás jogszabályi alapja nem áll fenn. Ajánlatkérõ az eredetileg beadott pályázati anyagát nem értékelte súlyának megfelelõen, mert lényegében figyelmen kívül hagyta egyoldalú, önkényes értelmezésével, amikor a módosított ajánlati anyagra helyezte a hangsúlyt. Az általa beadott eredeti anyag tartalmazott két táblázatot, amely az ajánlat részeként a Primavera és Storage alkalmazásokra vonatkozott. Ezt követõen a 2003. december 19-én tartott tárgyalás után módosította ajánlatát és 2003. december 22-én ezt benyújtotta, ebben valóban nem szerepel már a két hivatkozott táblázat, azonban a végsõ ajánlati ár ezeket is figyelembe véve került meghatározásra.
<br>Elõadta továbbá, hogy ajánlatkérõ a 2003. december 19-i tárgyaláson nem kérte a teljes pályázat ismételt beadását, ezért a módosításra is figyelemmel ajánlatkérõnek tekintetbe kellett volna vennie az eredeti ajánlatát, melyet 2003. december 18-án nyújtott be. A módosított ajánlatában megadta a végsõ ajánlati árat, valamint az azt alkotó összetevõk egy részét. A módosító ajánlatban szereplõ végsõ ajánlati ár, valamint a feltüntetett részösszegek különbsége alapján egyértelmûen kiszámíthatóak a módosításban fel nem tüntetett árak. Elismerte, hogy valóban átláthatóbb helyzetet teremtett volna, ha a módosításban is feltüntetésre kerülnek a hiányzó összegek, de ennek elmaradása semmiképpen sem jelent olyan hiányosságot, amely a Synergon Rt. ajánlatát értékelhetetlenné, illetve érvénytelenné tette volna. Álláspontja szerint ajánlatkérõ semmit nem tett meg annak érdekében, hogy számára a félreérthetõ helyzetet tisztázza, így nem kérte fel hiánypótlásra sem kérelmezõt.
<br>Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy kérelmezõ ajánlata nem volt értékelhetõ, valamint nem felelt meg az ajánlati felhívásban, dokumentációban foglalt feltételeknek. Ajánlatkérõ a kérelmezõ 2003. december 18-án benyújtott ajánlatával kapcsolatban tartalmi kifogásait a 2003. december 19-én tartott tárgyaláson közölte. Az észrevételek jogosságát kérelmezõ elfogadta és teljesítette is, azonban kérelmezõ a módosítás benyújtására megadott határidõn belül 2003. december 22-ig a hiányosságok pótlásával egyidejûleg módosította 2003. december 18-i ajánlatának díjtételeit is. A kérelmezõ a módosított ajánlatában nem adott ajánlatot a Primavera és Storage alkalmazások vonatkozásában. Ennek alapján ajánlatkérõ e két alkalmazás körében nem tudta megállapítani, hogy e két program alkalmazásánál milyen ajánlati árat, illetve díjtételt számol fel ajánlattevõ, illetve azok részei-e az ajánlatnak, hiszen az eredeti árhoz képest ajánlatkérõ módosította valamennyi összesített díjtételét is. Ajánlatkérõ e két alkalmazásnak a 2003. december 18-án benyújtott ajánlatban szereplõ árait kivonta az összesített havidíjból, azonban a fennmaradó összeg nem egyezett meg a módosított ajánlat beárazott tételeinek részösszegével. Ennek alapján ajánlatkérõ megállapította, hogy e két tétel vonatkozásában a díjtételt nem tudja megállapítani, továbbá álláspontja szerint e körben hiánypótlásra sincs lehetõség, hiszen ajánlatkérõ csak olyan körben fogadhat el hiánypótlást, ami az ajánlatot nem módosítja. Jelen esetben pedig álláspontja szerint a díjtételek meghatározása, amely nem szerepelt a módosított ajánlatban, a 2003. december 22-én benyújtott ajánlat módosítását jelentené, így a Kbt. rendelkezésébe ütközne. Kérelmezõ ajánlatát nem lehetett értékelni, hiszen az ajánlati felhívásban és dokumentációban meghatározott tételeket nem tartalmazta teljeskörûen, illetve a tételekhez tartozó ajánlati árakat nem tartalmazta, pedig a dokumentáció egyértelmûen meghatározta, hogy 
<br>az egyes tételekhez tartozó díjak összehasonlítása az értékelés részét képezi. Erre pedig kérelmezõ ajánlatával kapcsolatban nem volt lehetõség adat hiányában, illetve felmerült a kérdés, a kérelmezõ ajánlata teljeskörûségének vonatkozásában is, hiszen e két tétel teljes egészében kimaradt a módosított ajánlatból nem lehetett megállapítani, hogy ezek ténylegesen szerepelnek-e a kérelmezõ végleges ajánlatában.
<br>Ennek alapján kérte a megalapozatlan jogorvoslati kérelem elutasítását.
<br>Egyéb érdekeltek érdemi észrevételt nem tettek.
<br>A Döntõbizottság ideiglenes intézkedést nem alkalmazott, mert annak törvényi elõfeltételei nem álltak fenn.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Döntõbizottság elõször a kérelmezõ ajánlatának érvénytelenségét vizsgálta meg.
<br>A Kbt. 26. § (2) bekezdés második fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 71. § (2) bekezdés elsõ fordulata szerint a tárgyalásos eljárás során nem áll fenn az ajánlatkérõnek, illetve az ajánlattevõnek a 48-50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását.
<br>Kérelmezõ 2003. december 18-án benyújtott ajánlatának 9. oldalán megtalálható a 2.1.2.6 pont Primavera alkalmazások, valamint az ajánlat 10 oldalán 2.1.2.8 pont Storage alkalmazás szolgáltatói díjtételei.
<br>Kérelmezõ a 2003. december 22-én benyújtott módosított ajánlatában, amely az ajánlat kiegészítése címet viseli, a 14. oldaltól található a 2. A.2.1 módosítása (szolgáltatási díj nagysága), míg a 15. oldalon a 2.1.2. pontban megtalálhatók az alkalmazások támogatási szolgáltatása Microsoft, SUN, Linux, SAP, ORACLE, Dokumentum sorrendben.
<br>Az ajánlatban nem szerepelnek a felhívásban megadott Primavera és Storage alkalmazások szolgáltatói díjai fix idõre vonatkozóan.
<br>A Kbt. rendelkezései alapján az ajánlattevõknek az ajánlati felhívás és dokumentáció elõírásai alapján kell ajánlatukat elkészíteni és benyújtani. A tárgyalásos eljárás lényege, hogy a tárgyalások befejezéséig ajánlatkérõ a lényeges szerzõdési feltételekrõl - ideértve az ajánlati árat is - az ajánlatkérõ szabadon tárgyal az ajánlattevõkkel. Ennek alapján a tárgyalásos eljárás folyamán az ajánlattevõk végsõ ajánlatai alapján hasonlíthatók össze az egyes ajánlattevõk által tett ajánlatok.
<br>A kérelmezõ által 2003. december 22-én benyújtott ajánlat a Primavera és Storega alkalmazások körében nem tartalmaz fix szolgáltatói díjakat, csupán az azon túli idõre szerepel benne adat.
<br>Kérelmezõ a 2003. december 22-én benyújtott módosított ajánlatában az általa ajánlott szolgáltatások díját 80%-ban megváltoztatta.
<br>A Döntõbizottság megállapította, hogy a kérelmezõ által 2003. december 22-én benyújtott módosított végsõ ajánlat nem tartalmazott a Storage és Primavera alkalmazások fix idõs részére ajánlati árat. A fentiek alapján nem állapítható meg az, hogy ezen tételeket megajánlja-e kérelmezõ, illetve ha megajánlja, akkor azokat milyen áron teszi. Tekintettel arra, hogy az ajánlati felhívás tartalmazta ezeket az alkalmazásokat és ezek az alkalmazások, valamint azok ára nem voltak megtalálhatók a kérelmezõ végsõ ajánlatában, ezért ajánlatkérõ azon döntése, hogy a Kbt. 52. § (2) bekezdés b) pontja alapján a kérelmezõ ajánlatát érvénytelennek nyilvánítja, jogszerû volt, így a jogorvoslati kérelem e része megalapozatlan.
<br>A Döntõbizottság ezt követõen a hiánypótlási felhívás elmulasztásával kapcsolatos jogorvoslati kérelemrészt vizsgálta meg.
<br>A Kbt. 43. § (4) bekezdése szerint az ajánlatkérõ egy ízben, az összes ajánlattevõ számára azonos feltételekkel legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.
<br>A Kbt. rendelkezése alapján ajánlatkérõ csupán formai hiányosságok pótlására rendelhet el hiánypótlást. Jelen esetben - kérelmezõ által is elismerten - a végleges ajánlata nem tartalmazott ajánlati elemet a Primavera és a Storage alkalmazásokkal kapcsolatban, így e körben adott bármely válasz, mely e két alkalmazást a 2003. december 22-én tett végsõ ajánlat részévé tette volna, illetve ezekkel kapcsolatban tartalmazhatott volna adatot, módosította volna az ajánlat tartalmát, így e körben az elrendelt hiánypótlás érdemileg egészítette volna ki az ajánlatot.
<br>Tekintettel azonban arra, hogy a Kbt. csak a formai hiányosságok kijavítását engedi, melynek következtében csak olyan hiánypótlás rendelhetõ el, amely a benyújtott ajánlatok tartalmát érdemben nem módosítja, így ajánlatkérõ azon döntése, hogy kérelmezõt nem hívja fel a módosított, végsõ ajánlattal kapcsolatban a hiányzó Primavera és Storage alkalmazásokkal kapcsolatban hiánypótlásra, nyilatkozatra, összhangban van a Kbt. rendelkezéseivel, így a jogorvoslati kérelem e része is megalapozatlan.
<br>Az elõzõekben kifejtettek alapján a Döntõbizottság a Kbt. 76. § (1) bekezdésében biztosított jogkörében eljárva a rendelkezõ részben foglaltak szerint határozott, a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította, és a jogorvoslati eljárásban keletkezett költségek viselésérõl a Kbt. 88. § (1) bekezdés h) pontjában foglaltak szerint rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 23.
<br>
<br>Dr. Nagy László Gábor s. k., Fábián Péter s. k.,
<br>közbeszerzési biztos közbeszerzési biztos
<br>
<br>Ruthner Oszkár s. k.,
<br>közbeszerzési biztos
<br>
<br>
<br><br></body></html>