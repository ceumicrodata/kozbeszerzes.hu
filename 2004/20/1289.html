<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1289/2004)
</h2>
<br>1024 Budapest, Margit krt. 85.
<br>Ikt.sz.: D.565/10/2003.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás Szentendre Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság Elnöke) által a Szentendre Város Önkormányzata (2000 Szentendre, Városház tér 3., képviseli: dr. Kozma György ügyvéd, 1012 Budapest, Mikó u. 14., a továbbiakban: ajánlatkérõ) "Integrált Helyi Fejlesztési Akciók pályázat elkészítése akcióterv elkészítésével együtt" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>A felek az eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2003. október 20-án tájékoztatta a Döntõbizottság elnökét a rendelkezõ részben meghatározott beszerzés tárgyában a Kbt. 70. § (1) bekezdés c) pontja szerinti hirdetmény közzététele nélküli tárgyalásos eljárás megindításáról. A választott eljárás indokolására elõadta, hogy a Miniszterelnöki Hivatal Nemzeti Területfejlesztési Hivatala nevében a VÁTI Területfejlesztési Igazgatóság a pályázati felhívást, melyen az ajánlatkérõ is részt kíván venni, a Népszabadság 2003. augusztus 14-i számában tette közzé.
<br>A pályázat benyújtásának határideje 2003. november 7-e volt, és Szentendre Város Önkormányzata 2003. október 7-én tartott ülésén határozott a 127/2003. (X. 7.) KgVB sz. határozatával a pályázaton való részvételrõl. A pályázaton való részvétel feltétele többek között a beruházáshoz kapcsolódó jogerõs építési engedélyek megléte, melyekkel azonban az önkormányzat a pályázati lehetõségrõl való értesülése pillanatában még nem rendelkezett.
<br>Az építési engedélyek határidõre történõ beszerzése bizonytalannak tûnt, ezáltal az önkormányzat pályázaton való részvételének a lehetõsége is kétséges volt. E tények figyelembevételével Szentendre város vezetése a pályázatkészítési feladatok odaítélésére vonatkozó közbeszerzési eljárás elõzetes lebonyolítását kockázatosnak ítélte.
<br>A közbeszerzési eljárás nyílt eljárás formájában történõ lebonyolításával - amely közel 60 napot venne igénybe - a pályázat elkészítése 2003. november 7. napjáig nem lett volna lehetséges, hiszen erre az idõpontra ajánlatkérõ a nyertes ajánlattevõt nem tudná kiválasztani. Ezen határidõk mellett a Kbt.-ben elõírt határidõk nem lennének betarthatóak, az ajánlatkérõ a pályázat benyújtásának lehetõségétõl elesne. Jelen körülmények nem az ajánlatkérõ mulasztásából származnak.
<br>Ajánlatkérõ ajánlattételre a következõ cégeket hívta fel: a KÖZIG Inform Kft.-t, a CFT Gazdasági Tanácsadó és Szolgáltató Kft.-t és a Gress-Ing Szövetkezetet.
<br>Ajánlatkérõ ajánlati felhívást készített, amelyben elõírta a csatolandó iratokat, a pénzügyi, gazdasági és mûszaki alkalmasság igazolására kért adatokat, meghatározta a szerzõdés teljesítésére alkalmatlanná minõsítés szempontjait. Az ajánlatok elbírálásának szempontja az összességében legelõnyösebb ajánlat volt, amelyhez ajánlatkérõ meghatározta az elbírálás részszempontjait, azok súlyszámát, az adható pontok alsó és felsõ határát, valamint a pontozás módszerét, továbbá elõírta az eljárás lefolytatásának menetét.
<br>Az ajánlattételi határidõre 2003. október 27-ére a CFT Gazdasági Tanácsadó és Szolgáltató Kft. és a Gress-Ing Szövetkezet nyújtotta be ajánlatát.
<br>A tárgyalást követõen 2003. október 29-én ajánlatkérõ a Gress-Ing Szövetkezetet hirdette ki nyertesnek, majd a felek a megbízási szerzõdést 2003. november 6-án megkötötték, és a pályázat benyújtásra került a 2003. november 7-ei határidõre.
<br>A Döntõbizottság elnöke 2003. október 29-én kezdeményezett hivatalból eljárást ajánlatkérõ közbeszerzési eljárása ellen.
<br>Indokolása szerinti a rendelkezésére álló iratokból a Kbt. 70. § (1) bekezdés c) pontja szerinti feltételek nem voltak megállapíthatóak egyértelmûen, ugyanis ajánlatkérõ a pályázat feltételeinek megismerésérõl 2003. augusztus 14-én értesült, és ezt követõen a közbeszerzési eljárás megindításáról október 20-án döntött.
<br>Indítványozta a közbeszerzési eljárás jogalapjának és az ajánlati felhívás tartalmának, jogszerûségének a vizsgálatát.
<br>Az ajánlatkérõ észrevételében az eljárás megszüntetését kérte.
<br>Elõadta, hogy a Miniszterelnöki Hivatal Nemzeti Területfejlesztési Hivatala nevében a VÁTI Területfejlesztési Igazgatóság a pályázati felhívást 2003. augusztus 14-én tette közzé "Integrált helyi fejlesztési akciók ösztönzése" címmel. A pályázati felhívás megismerését követõen tájékozódni kezdtek a részletes feltételek megismerése tárgyában. Az ajánlatkérõ 2003. augusztus végén, szeptember elején több olyan beruházási, fejlesztési tervvel rendelkezett, amely alkalmas volt arra, hogy a pályázaton támogatást kaphasson, így az árvízvédelmi töltésen vezetett kerékpárút, a Lázár cár tér felújítása, továbbá a 2200 hrsz.-ú ingatlanon támfal és parképítés. Mindkét építési beruházás építésiengedély-köteles, az engedélyezési tervek a kerékpátút vonatkozásában a Megyei Közlekedési Felügyelethez, a Lázár cár tér felújítása és a támfal vonatkozásában a Pomázi, illetve a Visegrádi Polgármesteri Hivatalhoz kerültek benyújtásra.
<br>Az ajánlatkérõ a Lázár cár térrel kapcsolatos beruházásra már 2000. december 9-én rendelkezett építési engedéllyel, ehhez képest 2003. október 6-án kezdeményezte az új építési engedély kiadását, melyet 2003. november 3-án kapott meg.
<br>Az ajánlatkérõ a 2200 hrsz. telekrendezés (támfal- és park építés) vonatkozásában 2003. október 20-án kérte az építésügyi engedélyezési eljárásra illetékes hatóság kijelölését, majd a 2003. október 29-i kijelölési határozat alapján a november 5-én kiegészített vonatkozó tervekre, és 2003. november 12-én kapta meg a Visegrád Önkormányzat Polgármesteri Hivataltól a vonatkozó építési engedélyt.
<br>Az ajánlatkérõ elõadta, hogy az önhibáján kívül veszteséges önkormányzatokra vonatkozóan, mely körbe az ajánlatkérõ is tartozik, elõször azt a tájékoztatást kapta, hogy a pályázaton e kategóriába tartozó önkormányzatok nem vehetnek részt. Azonban késõbb szeptember végén azt az információt kapták a VÁTI Kht.-tõl, hogy az önhibáján kívül veszteséges önkormányzatok is pályázhatnak, amelyek teljesítik a pályázati kiírásban foglalt feltételeket.
<br>Az ajánlatkérõ hivatkozott arra, hogy a részletes pályázati útmutató pályázati formanyomtatványai ún. komponenseire vonatkozó nyomtatványok szerint a támogatható tevékenységekre vonatkozóan a beruházások megkezdéséhez engedélyek szükségesek (nem jogerõs építési engedély, mûemlékvédelmi szakvélemény, szakhatósági engedélyek), a támogatási szerzõdések megkötésének feltétele az építési és a szakhatósági engedélyek jogerõs példányának bemutatása. Tehát mindaddig, amíg a támogatni kívánt tevékenységekre nincs jogerõs engedély, addig az önkormányzatok a pályázaton nem tudnak indulni a vonatkozó beruházások tekintetében, illetve a pályázat elkészítésére vonatkozó közbeszerzési eljárás megindítása sem lehetséges, egyrészt a Kbt. elõ írásai szerint, másrészt az önkormányzat gazdálkodásának a szabályaira figyelemmel. A beszerzendõ építési engedélyek körében tehát azok jogerõre emelkedésétõl függetlenül a Lázár cár tér vonatkozásában csak 2003. október 22-én, míg a 2200. hrsz. ingatlan vonatkozásában az engedély 2003. november 5-én került kiadásra.
<br>A Szentendre Város költségvetési és vagyonbizottság a 227/2003. (X. 7.) KgVB sz. határozat kivonata szerint - melyet az ajánlatkérõ becsatolt - a bizottság 2003. október 7-én határozott a PHARE-pályázaton való indulásról. A pályázati felhívás 2. pontja szerint a pályázónak a projekt megvalósításához a teljes költségvetés minimum 10%-át önrészként kell biztosítania. Ezen feltétel a kötelezõen elõírt önrészre vonatkozóan csak 2003. október közepére tisztázódott szintén ajánlatkérõ számára.
<br>A fentiek szerint az ajánlatkérõnek legkorábban 2003. október közepére álltak rendelkezésére a pályázati felhívás szerint szükséges építési engedélyek, az ún. önhibáján kívül támogatásban részesülõ önkormányzatokra vonatkozó pályázati feltételek, illetve a 10%-os önrész is erre az idõpontra került biztosításra. Az ajánlatkérõ számára a részletes pályázati útmutató alapján egyértelmûvé vált, hogy a pályázat elkészítése különleges szakértelmet igényel, tehát ezért 2003. októberében kellett három olyan társaságot keresnie, amelyek alkalmasak a pályázat határidõben történõ elkészítésére. E társaságok csak 2003. október 20-át megelõzõ héten váltak ismertté az ajánlatkérõ számára, ezért került sor 2003. október 20-án az ajánlati felhívás megküldésével a közbeszerzési eljárás megindítására.
<br>Az ajánlatkérõ csatolta Visegrád Város Polgármesteri Hivatala által kiadott 2003. november 5-én kelt építési engedélyezési határozatot a Szentendre 2200 hrsz. telek rendelkezésre (támfal és térburkolat), valamint Pomáz Város Polgármesteri Hivatalának 2003. október 22-én kelt határozatát a Szentendre, Lázár cár tér utca és térrendezés burkolat- és mûtárgyépítéssel kapcsolatos engedélyrõl. A Szentendre malomépület elpusztult déli szárnya tömegének visszaépítésére, a Bogdányi úti ház udvar felé történõ felépítés bõvítésével, valamint a belsõkben a múzeum funkciójának megfelelõ telek kialakítására vonatkozó, az Országos Mûemlékvédelmi Hivatal 1994. április 8-án kelt és 1995. január 5-én jogerõre emelkedett határozatát a Kulturális Örökségvédelmi Hivatal 2003. október 28-án küldte meg az ajánlatkérõnek.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ Kbt. 70. § (1) bekezdés c) pontjára alapított eljárása jogszerû.
<br>A Döntõbizottság elõször azt vizsgálta, hogy az ajánlati felhívás a Kbt. 71/B. § második fordulatában szabályozott követelményeknek megfelelt-e, figyelemmel a Kbt. 71/B. § (3) bekezdésének utolsó fordulatára.
<br>A Döntõbizottság megállapította, hogy az ajánlati felhívás tartalmazza a Kbt. 71/B. § második fordulatában meghatározott tartalmi elemeket.
<br>Ezt követõen a Döntõbizottság vizsgálta az eljárásfajta választására vonatkozó jogalap jogszerûségét.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárásra a Kbt. 70. §-a tartalmazza a megengedõ szabályokat.
<br>Az ajánlatkérõ a közbeszerzési eljárását a Kbt. 70. § (1) bekezdés c) pontjára alapította, mely rendelkezés akkor alkalmazható árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.
<br>A Döntõbizottság a jelen eljárásban e feltételek fennállását vizsgálta, és megállapította, hogy a fenti együttes feltételek megvalósultak az alábbiak szerint.
<br>A pályázati felhívás 3. pontja meghatározta a támogatható tevékenységeket három csoportban ún. három komponens formájában, a területi lehatárolást és a projektek idõtartamát.
<br>Az 5. pont meghatározta a nyertes pályázó részére odaítélhetõ legkisebb és legnagyobb támogatási összeget, támogatási arányt az egyes komponensek tekintetében.
<br>A 10. pont szerint a pályázatok beadási határideje 2003. november 7.
<br>A pályázati program keretében az elsõ, második és harmadik komponensben részletezett célokra lehetett pályázni.
<br>A komponensekre vonatkozó pályázati formanyomtatványok által kötelezõen csatolandó ellenõrzõ listát tartalmaznak, amelyek elõírják saját erõ rendelkezésre bocsátását (13. bekezdés).
<br>A 16. bekezdés szerint csatolni kell a beruházások megkezdéséhez szükséges engedélyeket (nem jogerõs építési engedély, mûemlékvédelmi szakvélemény, szakhatósági engedélyek).
<br>A támogatási szerzõdés megkötésének a feltétele az építési engedély és szakhatósági engedélyek jogerõs példányának bemutatása.
<br>Az ajánlatkérõ a csatolt építési engedélyekkel igazolta, hogy az eljáró építésügyi hatóság kijelölését mind a három a pályázat tárgyát képezõ beruházás vonatkozásában október folyamán kezdeményezte, illetve ezek közül két építési engedély október végén, illetve november elején állt rendelkezésére. A Döntõbizottság megállapította, hogy a jogerõs építési engedélyek csatolása a támogatási szerzõdés megkötésének feltételét képezték. A Döntõbizottság megállapította, hogy az ajánlatkérõ az árvízvédelmi töltésre vezetõ kerékpárútra vonatkozó építési engedélyt nem kapta meg, tehát erre vonatkozóan a pályázatot nem tudta benyújtani.
<br>Az ajánlatkérõ a beszerzés tárgyát és mennyiségét csak annak függvényében határozhatta meg, hogy mely beruházásaira kap építési engedélyt, hiszen e beruházások képezik annak a pályázatnak a tárgyát, melynek elkészítésére szakcéget kívánt megbízni. A beruházásoknak a pályázat tárgyaként történõ meghatározásának jelentõségét igazolja az a tény is, hogy a pályázati felhívás 5. pontja meghatározta a nyertes pályázó részére odaítélhetõ legkisebb és legnagyobb támogatási összeget, támogatási arányt az egyes komponensek tekintetében, melyekre vonatkozóan szintén elemzõ munkát kellett végezni.
<br>A Döntõbizottság megállapította, hogy az ajánlatkérõt nem terheli mulasztás az építési engedélyek beszerzése tekintetében, csak szeptember végére tisztázódott az ajánlatkérõ számára, hogy függetlenül attól, hogy önhibáján kívül veszteséges önkormányzatok kategóriájába tartozik, a VÁTI Kht. tájékoztatása alapján a pályázatát mégis beadhatja. A 10%-os önrész vonatkozásában az önkormányzati költségvetési keretbõl történõ biztosítás lehetõsége az ajánlatkérõ részére csak a 201/2003. (XI. 6.) KT sz. határozata alapján volt lehetséges. Az ajánlatkérõ eközben felmérte, hogy csak szakcég bevonásával tudja a pályázatot elkészíteni.
<br>Az ajánlatkérõ számára a 201/2003. (XI. 6.) KT sz. határozat meghozatalát követõen vált biztosítottá a 10%-os önrész. A Lázár cár tér vonatkozásában és a 2200 hrsz. telek vonatkozásában kiadott építési engedélyekre figyelemmel a pályázaton való részvételrõl szóló döntést haladéktalanul megtette 2003. október 7-én és ezen döntését követõen a szakcégek kiválasztása után, 2003. október 20-án késedelem nélkül megindította a közbeszerzési eljárást az ajánlati felhívás megküldésével a Döntõbizottság elnöke részére.
<br>A fentiekre tekintettel a Döntõbizottság megállapította, hogy a Kbt. 70. § (1) bekezdés c) pontjában foglalt feltételek fenn állnak.
<br>A Kbt. 79. § (1) bekezdés alapján a bizottság eljárása - ha e törvény másként nem rendelkezik - az államigazgatási eljárás általános szabályairól szóló 1957. évi. IV. törvény (a továbbiakban: Áe.) rendelkezéseit kell alkalmazni.
<br>Az Áe 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy folytatásra okot adó körülmény már nem áll fenn - megszünteti, és errõl értesíti azokat, akik a 13. § (2) bekezdése szerint az eljárás indításáról értesültek.
<br>A Döntõbizottság a fentiekre tekintettel a rendelkezõ részben foglaltak szerint határozott.
<br>A Döntõbizottság a Kbt. 88. § (1) bekezdés h) pontja alapján döntött a költségek viselésérõl.
<br>A bírósági jogorvoslatot a Kbt 89. § (1) bekezdése biztosítja.
<br>
<br>Budapest, 2003. december 4.
<br>
<br>Dr. Csanádi Péter s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>