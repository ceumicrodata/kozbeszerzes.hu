<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1288/2004)
</h2>
<br>1024 Budapest, Margit krt. 85.
<br>Ikt.sz.: D.634/7/2003.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás az Országos Horvát Önkormányzat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Országos Horvát Önkormányzat (1089 Budapest, Bíró Lajos u. 24., nevében eljár: Cerfelj Jagodic Viola Mursa Kkt., 6500 Baja, Petõfi S. u. 3/A, továbbiakban: ajánlatkérõ) "Pag szigeti Magyarországi Horvátok Képzési és Üdülési Központja felújításának megvalósítása" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy az ajánlatkérõ meg sértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) a 26. § (1) bekezdésre tekintettel a Kbt. 70. § (1) bekezdés c) pontját, ezért az ajánlatkérõ ajánlati felhívását és az azt követõ döntéseit megsemmisíti, és az ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.
<br>A felek az eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>Az Országos Horvát Önkormányzat és a Horvát Köztársaság között 2003. augusztus 28-án szerzõdés jött létre a Pag szigeti nyaraló épületének hasznosítására húszéves idõtartamra szólóan. Ezt követõen 2003. szeptember 30-án a Nemzeti és Etnikai Kisebbségi Hivatal az ingatlan átalakítási és felújítási munkálatainak finanszírozására 100 M Ft vissza nem térítendõ támogatásra vonatkozóan tett szándéknyilatkozatot a Magyar Köztársaság 2003. évi költségvetésével kapcsolatos 2002. évi LXII. törvényen alapuló ,,kisebbségi intézmények átvételének és fenntartásának támogatása'' költségvetési keret terhére. Az Országos Horvát Önkormányzat elnöke részére 2003. november 7-én a horvát köztársasági elnök ígéretet tett arra, hogy az épület felújítása költségeinek a felét a horvát állam fedezi. Ezt követõen az ajánlatkérõ 2003. november 8-án döntött közbeszerzési eljárás megindításáról. Létrehozta a közbeszerzési bizottságot azzal a felhatalmazással, hogy a beruházás anyagi fedezete rendelkezésre állása esetén a közbeszerzési eljárást folytassa le, az eljárás típusát válassza meg, és hozza meg az eljárással kapcsolatos döntéseket.
<br>Ezt követõen az ajánlatkérõ 2003. november 26-án tárgyalt a 2003. évi forrás 2004. évre történõ átcsoportosításáról, és ekkor értesült arról, hogy a 2003. évi támogatási összeg nyújtásának feltétele, hogy a felújítási munkákat 2004. február hónapban el kell kezdeni. Az ajánlatkérõ közbeszerzési bizottsága 2003. november 27-ei ülésén döntött, hogy a Kbt. 70. § (1) bekezdés c) pontja szerinti eljárásfajtát alkalmazza.
<br>Ajánlatkérõ 2003. november 27-én tájékoztatta a Döntõbizottság elnökét a Kbt. 70. § (1) bekezdés c) pontja szerinti hirdetmény közzététele nélküli tárgyalásos eljárás megindításáról a rendelkezõ részben meghatározott beszerzés tárgyában.
<br>A tájékoztatásban elõadta, hogy a fent hivatkozott 2003. augusztus 28-i és a Pag szigeti nyaralóépület hasznosítására vonatkozó szerzõdés szerinti ingatlan felújításra szorul, amelyhez szükséges forrást javarészt a magyar állam biztosítja 2003. és 2004. évben is 50-50 M Ft értékben. A 2003. évi támogatás biztosításának feltétele, hogy a felújítási munkákat 2004. február hónapban el kell kezdeni. Ezen körülmények miatt választotta a Kbt. 70. § (1) bekezdés c) pontja szerinti eljárásfajtát.
<br>Az ajánlati felhívás szerint az ajánlatkérõ generálkivitelezõi szerzõdést kíván kötni, amelynek teljesítési határideje 2004. július 26., de idõtartama legfeljebb 6 hónap. Az alkalmasság igazolására az ajánlatkérõ kérte a Kbt. 44. § (1) bekezdés a) és b) pontja, valamint a (2) bekezdés a) , b), d) és g) pontja szerinti dokumentumokat és adatokat valamennyi alvállalkozóra is kiterjedõen. Az alkalmasság vizsgálatának és az alkalmatlanság megállapításának szempontjait nem határozta meg. Az ajánlatok elbírálásának szempontjaként ajánlatkérõ az összességében legelõnyösebb ajánlat kiválasztását jelölte meg, amellyel kapcsolatban a felhívás 30 pontjában az alábbi elõ írásokat tette:
<br>Az értékelés súlyozott pontrendszer alapján történik, mely alapvetõen az alábbi feltételeket veszi figyelembe:
<br>részszempontok
<br>súlyszámok
<br>ajánlati ár
<br>50%
<br>megajánlott pénzügyi ütemezés (kedvezõ fizetési feltételek)
<br>10%
<br>megajánlott késedelmi kötbér mértéke:
<br>15%
<br>többletgarancia
<br>15%
<br>referencia
<br>10%
<br>Az ajánlatok elbírálása során az ajánlatkérõ a Kbt. 59. § (2)-(3) bekezdéseiben foglalt rendelkezések szerint jár el.
<br>Az ajánlatkérõ a felhívásban nem jelölte meg a kiválasztott ajánlattevõket, azokat csak a jogorvoslati eljárásban küldött észrevételében nevezte meg: Grabarics Építõipari Kft., V-Kristály-95 Kft. Mór-Ép. Kft., Feher Gradnja-Gt d.o.o. Graturs-Gt, Prograd.
<br>Ajánlatkérõ dokumentációt és helyszíni bejárási lehetõséget is biztosított. Az írásbeli ajánlatokat 2004. január 8-án 11.00 órára kérte benyújtani, a bontást ugyanezen a napon 12 órára tûzte ki. Jelezte, hogy a tárgyalásokra 2004. január 15-én kerül sor, az eredményhirdetést 2004. január 16-ra tûzte ki, szerzõdést január 22-én akar kötni.
<br>Az ajánlatkérõ az eljárást kezdeményezõ irat kézhezvételét követõen 2003. december 13-án módosította az ajánlati felhívását. A módosított ajánlati felhívás az eredeti felhíváshoz képest már tartalmazza a pénzügyi, gazdasági alkalmasság körében az alkalmatlansági szempontokat, azonban a mûszaki alkalmasság esetében csak az igazolási módokat határozza meg a Kbt. 44. § (2) bekezdés a), b), d) és g) pontja szerint, az alkalmatlansági szempontokat nem.
<br>Az alkalmasság igazolása és a kizárási okok vizsgálata az alvállalkozókra is kiterjed. továbbra sem téve különbséget a 10%-on aluli és a fölötti alvállalkozók között.
<br>Az ajánlati felhívás a bírálati részszempontok között fenntartotta a referenciamegjelölést is.
<br>Az ajánlatkérõ a módosított felhívásban már meghatározta az értékelés módszerét, valamint a ponthatárokat.
<br>A Döntõbizottság elnöke 2003. december 3-án kezdeményezett hivatalból eljárást ajánlatkérõ közbeszerzési eljárása ellen. Az eljárást kezdeményezõ irat indokolása szerint a Kbt. 70. § (1) bekezdés c) pontja szerint az eljárásfajta választására vonatkozó feltételek nem állapíthatóak meg egyértelmûen a rendelkezésre bocsátott iratokból. Továbbá az ajánlati felhívás nem tartalmazza a szerzõdés teljesítésére való alkalmatlanná nyilvánítás szempontjait az ajánlattevõk pénzügyi, gazdasági és mûszaki alkalmassága körében, csak erre vonatkozóan kért adatokat.
<br>Az alvállalkozók által becsatolt igazolásokat az ajánlatkérõ vizsgálni kívánja az ajánlattételre jogosultak körében függetlenül attól, hogy a közbeszerzés értékének 10%-át meghaladó mérték alatt vagy felett kívánja õket az ajánlattevõ a teljesítésbe bevonni.
<br>Az ajánlati felhívás 13. oldalán határozta meg ajánlatkérõ az összességében legelõnyösebb ajánlat bírálati szemponttal kapcsolatos elõ írásait, mely részszempontok között a referencia is szerepel, valamint ajánlatkérõ nem utal arra, hogy milyen ponthatárok és pontszámítási módszerrel kívánja az ajánlatok értékelését elvégezni.
<br>Ajánlatkérõ továbbá nem adott tájékoztatást az ajánlattételre felhívott szervezetekre vonatkozóan.
<br>Fentiek alapján a Döntõbizottság elnöke indítványozta, hogy az eljáró tanács vizsgálja meg a kérdéses közbeszerzési eljárás jogalapját, illetve az ajánlati felhívás jogszerûségét.
<br>Az ajánlatkérõ észrevételében kérte, hogy a Döntõbizottság állapítsa meg az eljárás jogszerûségét. Álláspontja szerint az eljárásfajta választása a Kbt. 70. § (1) bekezdés c) pontja szerint jogszerû volt, annak törvényi feltételei teljesülnek. Az ingatlan tartós használatra történõ átadásáról 2003. augusztus 28-án született megállapodás.
<br>Az Országos Horvát Önkormányzat Közgyûlése 2003. november 8-án döntött a közbeszerzési eljárás indításáról, a 2003. évi költségvetésbõl 50 millió Ft és a 2004. évibõl szintén 50 millió Ft összegben.
<br>Ajánlatkérõ 2003. november 26-án tárgyalt a 2003. évi forrás 2004. évre való átcsoportosításáról, ekkor értesült arról, hogy a 2003. évi támogatási összeg biztosításának feltétele, hogy a felújítási munkákat 2004. február hónapban el kell kezdeni.
<br>Fenti körülmények ismeretében döntött úgy az ajánlatkérõ közbeszerzési bizottsága 2003. november 27-i ülésén, hogy a Kbt. 70. § (1) bekezdés c) pontja szerinti eljárásfajtát alkalmazza.
<br>Ajánlatkérõ a horvátországi vállalkozókra vonatkozóan is fontosnak tartotta a mûszaki alkalmasság körében a referenciák vizsgálatát, a magyarországi vállalkozókat pedig annak alapján választotta ki, hogy õk már részt vettek horvátországi beruházásokban. Elõadta, hogy az ajánlati felhívásban a kezdeményezõ iratban jelzett hibákat elismeri, kijavításukról intézkedik, azaz az ajánlati felhívást módosítani fogja és megküldi az érdekelteknek. A csatolt felelõsségi rend szerint minden döntésért az ajánlatkérõ közbeszerzési bizottsága felel.
<br>Az ajánlatkérõ a Döntõbizottság felhívására megküldte az álláspontja szerint a rendkívüli sürgõsséget megalapozó döntéseket tartalmazó jegyzõkönyvi kivonatokat, illetve egyéb iratokat, valamint az általa javított és a résztvevõknek kiküldött ajánlati felhívást..
<br>Egyéb érdekelt részérõl észrevétel nem történt.
<br>A Döntõbizottság a közbeszerzési eljárásban keletkezett iratok, az ajánlatkérõ érdemi észrevétele alapján megállapította, hogy a hivatalból kezdeményezett jogorvoslati eljárás megalapozott.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárásra a Kbt. 70. §-a tartalmazza a megengedõ szabályokat.
<br>A Kbt. 70. § (1) bekezdése c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.
<br>A Döntõbizottság elõször azt vizsgálta, hogy fennállnak-e a hirdetmény közzététele nélküli tárgyalásos eljárásnak a feltételei a hivatkozott Kbt. rendelkezései szerint.
<br>A Döntõbizottság megállapította, hogy legkésõbb 2003. november 26-án az ajánlatkérõ már abban a helyzetben volt, hogy a közbeszerzési eljárásra vonatkozó döntése alapján és a 2003. november 27-én rendelkezésre álló ajánlati felhívás közzétételével nyílt eljárást kezdeményezhette volna. Figyelembe véve a Közbeszerzési Értesítõ szerkesztõségénél az ajánlati felhívás közzétételére vonatkozó háromhetes átfutási idõt, a felhívás december végén jelenhetett volna meg. A 40 napos ajánlattételi határidõ pedig 2004. február 10-én jár le, tehát csaknem 20 napja lett volna még az ajánlatkérõnek az ajánlatok elbírálására és az eredmény kihirdetésére nyílt eljárás keretében és a szerzõdés megkötésére.
<br>A Döntõbizottság megállapította, hogy az ajánlatkérõ számára a külsõ szervezetek által meghatározott határidõk nem voltak olyan rövidek, hogy a nyílt eljárásra elõírt határidõk ne lettek volna betarthatók. Erre tekintettel a Döntõbizottság megállapította, hogy az ajánlatkérõ megsértette a Kbt. 26. § (1) bekezdésére tekintettel a Kbt. 70. § (1) bekezdés c) pontját.
<br>A Döntõbizottság az eljárásfajta-választás jogalapjának jogsértõ voltára figyelemmel már nem állapított meg az ajánlati felhívás tartalmára vonatkozóan további jogsértéseket.
<br>Az ajánlatkérõnek az eljárásfajta választására vonatkozó jogsértõ döntése reparálható tekintettel arra, hogy a közbeszerzési eljárásban a vállalkozási szerzõdés még nem került megkötésre.
<br>A Döntõbizottság megjegyzi azonban, hogy a módosított ajánlati felhívás az alábbi jogsértõ elemeket tartalmazza.
<br>A módosított ajánlati felhívás a mûszaki alkalmasság körében az alkalmatlanság megállapítására vonatkozó szempontot nem tartalmaz, ezért sérti a Kbt. 44. § (6) bekezdését.
<br>Az ajánlatkérõ azzal, hogy az alvállalkozókra kiterjesztette az alkalmasság igazolását, illetve a kizárási okok vizsgálatát, nem téve különbséget a 10% alatti és feletti alvállalkozók között nem vette figyelembe a Kbt. 43. § (3) bekezdésének vonatkozó rendelkezését.
<br>Az ajánlatkérõ az összességében legelõnyösebb ajánlat bírálati szemponton belül a bírálati részszempontok egyikeként a referenciát határozta meg, amely feltétele a Kbt. 34. § (4) bekezdés a) pontjába ütközik.
<br>A megajánlott ütemezés részszempont körében kedvezõ fizetési feltételeket akar az ajánlatkérõ értékelni, de nem került meghatározásra, hogy mely körülmények milyen súlyszámmal képezik az értékelés alapját, a Kbt. 34. § (4) bekezdés e) pontjára figyelemmel.
<br>Az ajánlatkérõ elõ írása szerint az ajánlatok bontására nem az ajánlattételi határidõben kerül sor, amely szintén ellentétes a Kbt. 51. § (1) bekezdésével.
<br>A Döntõbizottság a fenti indokok alapján a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés c) , d) és f) pontja szerinti jogkövetkezményeket alkalmazta, illetve bírságot szabott ki.
<br>A Kbt. 88. § (1) bekezdés f) pontja szerint a Döntõbizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Döntõbizottság a Kbt. fenti rendelkezése alapján döntött a bírság kiszabásáról.
<br>A bírság összegének megállapításánál figyelembe vehetõ körülményeket a Kbt. 88. § (4) és (5) bekezdései szabályozzák.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésében meghatározott legkisebb összeg szervezet vonatkozásában 1 000 000 Ft, természetes személlyel szemben pedig 100 000 Ft.
<br>A Döntõbizottság a bírság mértéke meghatározásánál figyelembe vette az ajánlatkérõ együttmûködõ, segítõ magatartását, a jogsértés reparálhatóságát, valamint a közbeszerzés közérdekû tárgyát. Mindezen körülményekre tekintettel a Döntõbizottság a bírság minimális mértékét látta indokoltnak alkalmazni.
<br>A Döntõbizottság megállapította, hogy az ajánlatkérõ részérõl az eljárásfajta választásra vonatkozóan is a közbeszerzési bizottsága részérõl kollektív döntés született. Figyelemmel a testületi döntésre a döntések meghozataláért felelõs személy nem volt megállapítható.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 18.
<br>
<br>Dr. Csanádi Péter s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>