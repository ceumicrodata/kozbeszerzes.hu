<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type"
 content="text/html; charset=iso-8859-2">
  <title></title>
</head>
<body 
 text="black" link="black" alink="blue" vlink="black">
<h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1323/2004) </h2>
<br>
1024 Budapest, Margit krt. 85. <br>
Ikt.sz.: D.672/10/2003. <br>
<br>
Tárgy: a Németh Kft. jogorvoslati kérelme Zalaegerszeg Megyei Jogú
Város Önkormányzata közbeszerzési eljárása ellen . <br>
<br>
A Közbeszerzési Döntõbizottság (a továbbiakban: Döntõbizottság) a
Közbeszerzések Tanácsa nevében meghozta az alábbi <br>
<br>
HATÁROZAT-ot: <br>
<br>
A Döntõbizottság a Zalaegerszeg Megyei Jogú Város Önkormányzata (8901
Zalaegerszeg, Kossuth Lajos u. 17-19., nevében és képviseletében eljár:
ZALABER Vállalkozási Kft., 8900 Zalaegerszeg, Kosztolányi u. 11., a
továbbiakban: ajánlatkérõ) "3 db zalaegerszegi társasház
energiatakarékos felújítása" tárgyú közbeszerzési eljárásának "II.
épület Zalaegerszeg, Landor hegyi u. 48-54. szám alatti 56 lakás
nyílászáróinak cseréje, 800 m 2 felülettel, homlokzati hõszigetelés
készítése 118 m 2 felülettel. III. épület Zalaegerszeg Vizslaparki u.
25. szám alatti 79 lakás nyílászáróinak cseréje 1191 m 2 felülettel"
részével kapcsolatban a Németh Nyílászáró Gyártó és Forgalmazó Kft.
(5502 Gyomaendrõd, Fõ u. 81/1., képviseli dr. Asztalos Erzsébet ügyvéd,
1143 Budapest, Stefánia út 55. III/3., a továbbiakban: kérelmezõ)
benyújtott jogorvoslati kérelemnek részben helyt ad, és megállapítja,
hogy ajánlatkérõ megsértette a Kbt. 49. § (2) bekezdésére tekintettel a
Kbt. 55. § (6) bekezdését és a Kbt. 61. § (1) bekezdését, ezért
ajánlatkérõvel szemben 2 000 000 Ft, azaz kettõmillió forint bírságot
szab ki, a továbbiakban a jogorvoslati kérelmet elutasítja. <br>
A Döntõbizottság kötelezi ajánlatkérõt, hogy a vele szemben kiszabott
bírságot a határozat kézhezvételétõl számított 15 napon belül a
Közbeszerzések Tanácsa MÁK 10032000-01720361-00000000 számú
bankszámlájára fizesse be. <br>
A Döntõbizottság kötelezi továbbá ajánlatkérõt, hogy kérelmezõ részére
a határozat kézhezvételétõl számított 15 napon belül 150 000 Ft, azaz
egyszázötvenezer forint igazgatási szolgáltatási díjat fizessen meg. A
jogorvoslati eljárás során ezen felül felmerült költségeiket a felek
maguk viselik. <br>
A határozat ellen fellebbezésnek helye nincs. A határozat
felülvizsgálatát, annak kézhezvételétõl számított 15 napon belül
keresettel a Fõvárosi Bíróságtól lehet kérni. A keresetlevelet a
Fõvárosi Bírósághoz címezve, de a Döntõbizottsághoz kell benyújtani. <br>
<br>
INDOKOLÁS <br>
<br>
A Döntõbizottság a rendelkezésére álló iratok és a felek nyilatkozatai
alapján az alábbi tényállást állapította meg. <br>
Ajánlatkérõ 2003. október 15-én a Közbeszerzési Értesítõ 42. számában
ajánlati felhívás közzétételével a rendelkezõ részben meghatározott
tárgyú nyílt közbeszerzési eljárást kezdeményezett. <br>
Ajánlatkérõ az ajánlati felhívás 3. a) pontjában az alábbiakban
határozta meg a beszerzés tárgyát: <br>
"A beszerzés tárgya és mennyisége: <br>
3 db zalaegerszegi társasház energiatakarékos felújítása: <br>
I. épület: Zalaegerszeg, Kodály Zoltán u. 1-13. szám alatti 105 lakás
nyílászáróinak hõtechnikai felújítása 1350 m 2 felülettel. <br>
II. épület: Zalaegerszeg, Landorhegyi u. 48-54. szám alatti 56 lakás
nyílászáróinak cseréje 800 m 2 felülettel, homlokzati hõszigetelés
készítése 118 m 2 felülettel. <br>
III. épület: Zalaegerszeg, Vizslaparki u. 25. szám alatti 79 lakás
nyílászáróinak cseréje 1191 m 2 felülettel." <br>
Ajánlatkérõ a részajánlat tételét lehetõvé tette az ajánlati felhívás
3. d) pontjában meghatározott alábbiak szerint: <br>
"A részajánlat tételének szempontja: ajánlattevõk az ajánlati
felhívásban és az ajánlattételi dokumentációban meghatározott munkák
egy részére is tehetnek ajánlatot. Részajánlat csak a 3. a) pontban
meghatározott épületenként nyújtható be, épületen belül részajánlat nem
tehetõ." <br>
Ajánlatkérõ a többváltozatú ajánlat tételének lehetõségét kizárta. <br>
Ajánlatkérõ az ajánlati felhívás 11. pontjában meghatározta a pénzügyi,
gazdasági és mûszaki alkalmasság igazolására kért adatok és tények
körét, valamint az ajánlattevõnek a szerzõdés teljesítésére
alkalmatlanná minõsítésének szempontjait. <br>
Ajánlatkérõ az ajánlati felhívás 13. pontjában az alábbiakat határozta
meg: <br>
" a) Az ajánlatok elbírálásának szempontjai: ajánlatkérõ a Kbt. 34. §
(1) bekezdés b) pontja alapján az összességében legelõnyösebb ajánlatot
fogadja el. <br>
b) A 34. § (3) bekezdésében foglaltak: <br>
részszempontok <br>
súlyszámok <br>
- ajánlati ár	80 <br>
- megajánlott garancia mértéke	20 <br>
Az értékelés során adható pontszám részszempontonként: 1-100-ig. <br>
Alkalmazott módszer: ajánlati ár vonatkozásában az értékelési pontszám
arányosítással kerül kiszámításra. A garanciavállalás vonatkozásában a
leghosszabb idõt vállaló ajánlattevõ kapja a maximális pontszámot, a
legrövidebb idõt vállaló kapja a minimumpontszámot, ezen belül a
pontozás arányosítással kerül kiszámításra. A 10 évnél hosszabb
garanciavállalási idõ többletpontszámot nem jelent." <br>
Ajánlatkérõ az ajánlati felhívás 16.6. pontjában úgy rendelkezett, hogy
hiánypótlásra lehetõséget biztosít. <br>
Ajánlatkérõ az ajánlati felhívás 16.11. pontjában meghatározta, hogy
helyszíni konzultációt fog tartani, melynek jegyzõkönyvét a résztvevõk
részére postán megküldi. <br>
Ajánlatkérõ az ajánlati felhívás 16.8. pontjában az alábbiakat is
meghatározta: "Ajánlatkérõ felhívja az ajánlattevõk figyelmét arra,
hogy a Kbt. 59. § (2)-(5) bekezdéseiben foglaltak jelen ajánlati
felhívás részét képezik, s így az ajánlattevõknek a kérdéses adatokat
ajánlatukban szerepeltetni kell." <br>
Ajánlatkérõ ajánlati dokumentációt is készített, melyben meghatározta a
részletes ajánlati feltételeket és az ajánlat pontos mûszaki tartalmát. <br>
Ajánlatkérõ 2003. november 5-én tartott helyszíni konzultációt, melyen
a dokumentáció mûszaki tartalmát pontosította. <br>
Az ajánlati dokumentáció tartalomjegyzékének 12. pontja alapján a
pótmunkák vállalásait (könyöklõk) külön kellett feltüntetni, továbbá a
2003. november 5-én tartott helyszíni konzultáción ajánlatkérõ közölte,
hogy a költségvetést kéri kiegészíteni a 4b jelû nyílászárók feletti
240 ö 150 cm méretû fix szerkezettel. <br>
Az ajánlati szakban az ajánlattevõk további kérdéseket intéztek
ajánlatkérõhöz, melyeket ajánlatkérõ megválaszolt. <br>
2003. november 25-ig, az ajánlattételi határidõig, a II. és III.
épületre (Vizslapark u., Landorhegyi u.) ajánlatot nyújtott be a
kérelmezõ, a MÍVES Építõipari Kft., a Fehér Ablak Kft., a FÕÉP Kft., a
Plastmo-Balaton Kft., az EU Comfort Kft. és a Cseke Kft. <br>
Ajánlatkérõ bontási jegyzõkönyvben a kérelmezõ ajánlatából az alábbi
árakat és garanciaidõt rögzítette. <br>
Zalaegerszeg, Landorhegyi u. 48-54. <br>
Németh Nyílászáró Gyártó és Forgalmazó Kft. <br>
Ajánlat összege: <br>
25 971 233 Ft <br>
Megajánlott garanciális idõ: <br>
12 év <br>
EU Comfort Kivitelezõ, Szolgáltató és Keresk. Kft. <br>
Ajánlat összege: <br>
24 779 270 Ft <br>
Megajánlott garanciális idõ: <br>
10 év <br>
Zalaegerszeg, Vizslaparki u. 25. <br>
Németh Nyílászáró Gyártó és Forgalmazó Kft. <br>
Ajánlat összege: <br>
33 979 298 Ft <br>
Megajánlott garanciális idõ: <br>
12 év <br>
EU Comfort Kivitelezõ, Szolgáltató és Keresk. Kft. <br>
Ajánlat összege: <br>
33 495 074 Ft <br>
Megajánlott garanciális idõ: <br>
10 év <br>
Ajánlatkérõ a Kbt. 57. § (1) bekezdése alapján nyilatkozattételre hívta
fel a MÍVES Kft.-t, a Plastmo-Balaton Kft.-t és az EU Comfort Kft.-t. <br>
A nyilatkozattételre felhívott ajánlattevõk a kért határidõre a
kérdéseket megválaszolták. <br>
Ajánlatkérõ 2003. december 3-án kelt levelével a Kbt. 57. § (1)
bekezdése rendelkezése alapján tisztázó kérdést tett fel a nyertes
ajánlattevõnek arról, hogy az ajánlatában 0 Ft-tal beárazott
költségvetési tételeket az ajánlati ár tartalmazza-e, valamint, hogy a
4b jelû nyílászárók feletti külön megjelölt fix szerkezet szerepel-e az
ajánlatban, illetve annak ára hol található meg az ajánlatban. <br>
A nyertes ajánlattevõ a Kbt. 57. § (1) bekezdése alapján megküldött
felvilágosítást kérõ levélre meghatározta, hogy a kérdéses
költségvetési tételeket melyik költségvetési tétel áránál vette
figyelembe. <br>
Ajánlatkérõ 2003. december 12-én tartotta az eredményhirdetési
eljárást, melynek során kihirdette, hogy az eljárás nyertese a II.
épület (Landorhegyi út) tekintetében az EU Comfort Kft. ajánlata és a
második legkedvezõbb a kérelmezõ ajánlata, míg a III. épület
(Vizslaparki u.) tekintetében a nyertes az EU Comfort Kft. ajánlata, a
közbeszerzési eljárás e részében ajánlatkérõ nem hirdetett második
legkedvezõbb ajánlatot. <br>
Ajánlatkérõ az eredményhirdetési jegyzõkönyvben az alábbi adatokat is
rögzítette a nyertes és kérelmezõ ajánlataival kapcsolatban: <br>
Zalaegerszeg, Landorhegyi u. 48-54. sz. alatti társasház <br>
EU Comfort Kft. <br>
Ajánlat összege: <br>
23 847 435 Ft <br>
Opciós tételbõl: <br>
1 063 575 Ft <br>
Elfogadott ajánlati összeg: <br>
24 911 010 Ft <br>
Második legkedvezõbb ajánlat: Németh Kft. <br>
Ajánlat összege: <br>
25 971 233 Ft <br>
Opciós tétel: <br>
287 144 Ft <br>
Ajánlat összege: <br>
26 258 377 Ft <br>
Zalaegerszeg, Vizslaparki u. 25. sz. alatti társasház <br>
EU Comfort Kft. <br>
Ajánlat összege: <br>
31 954 953 Ft <br>
Opciós tételbõl: <br>
676 947 Ft <br>
Elfogadott ajánlati összeg: <br>
32 631 900 Ft <br>
Kérelmezõ 2003. december 18-án nyújtott be jogorvoslati kérelmet,
melyben a II. és III. épület tekintetében sérelmezte ajánlatkérõ
közbeszerzési eljárással kapcsolatos eljárását, valamint ajánlatkérõ
közbeszerzési eljárást lezáró döntését. Kérte e körben ideiglenes
intézkedésként a szerzõdéskötés megtiltását, ajánlatkérõ eljárást
lezáró döntésének megsemmisítését, a jogsértés megállapítását és
ajánlatkérõ kötelezését a költségek viselésére. <br>
Kérelme indokaként elõadta, hogy ajánlatkérõ a nyertes ajánlattevõ
ajánlati árait a bontási jegyzõkönyv és az eredményhirdetési
jegyzõkönyv adatai alapján az értékelése során megváltoztatta, ennek
megfelelõen nem a valódi tartalmi elemet vette figyelembe az ajánlatok
értékelésekor, illetõleg amennyiben számítási hiba javítását végezte
ajánlatkérõ, akkor nem tartotta be a Kbt. 43. § (7) bekezdésének
rendelkezését, mely szerint a számítási hiba javításáról valamennyi
ajánlattevõt értesíteni kell. Álláspontja szerint nem lehet számítási
hiba, ha ajánlatkérõ az opciós tétel ajánlati árát vonta ki a nyertes
ajánlattevõ ajánlati árából, de az adatok szerint nem az opciós árat
vonta le ajánlatkérõ, így eljárása nem volt jogszerû. <br>
Elõadta, hogy az ajánlati dokumentáció részét képezõ tartalomjegyzék
tartalmazza a 12. pontban azt, hogy a pótmunkák vállalási feltételeit
önállóan kell meghatározni az ajánlatban. Ennek alapján, amennyiben a
könyöklõket mint pótmunkákat önállóan kellett megajánlani, ha ez nem
szerepel külön az ajánlatban, akkor ez az ajánlat nem felel meg a
kiírásnak, illetve az ajánlati felhívás és dokumentáció feltételeinek,
ezért a nyertes ajánlatokat érvénytelennek kellett volna azt
nyilvánítani. <br>
Sérelmezte, hogy ajánlatkérõ megsértette a Kbt. 55. § (6) bekezdését és
a Kbt. 59. § (2) bekezdésének rendelkezését is, mert a két ajánlati
árnál a különbség kisebb, mint 10% és a Kbt. 59. § (2) bekezdése
alapján egyenértékûnek kellett volna tekinteni e két ajánlatot, és
ennek megfelelõen egyenlõ pontszámot kellett volna adni a nyertes és a
kérelmezõ ajánlatára. <br>
Álláspontja szerint ajánlatkérõ az ajánlatok értékelése során
megsértette a Kbt. 55. § (6) bekezdését azért is, mert a garancia
vállalás bírálati részszempont esetében az általa megadott 12 év
idõtartamához kellett volna viszonyítani az ezt követõ 10 éves
ajánlatot, melyet a nyertes megajánlott, ennek következtében
álláspontja szerint a nyertes ajánlatára nem lehetett volna a maximális
pontszámot adni. <br>
A II. épülettel (Landorhegyi út) kapcsolatban elõadta, hogy álláspontja
szerint a nyertes ajánlat érvénytelen, hiszen az ajánlati felhívásban
és dokumentációban feltétel volt, hogy a tartalomjegyzék 16. pontjában
meghatározott tételes költségvetést tartalmaznia kell az ajánlatnak, és
ennek része volt a bádogosmunkák, valamint a nyílászárók cseréje. Ezzel
kapcsolatban ajánlatkérõ olyan kérdést tett fel a nyertes
ajánlattevõnek, hogy nyilatkozzon a nyertes ajánlattevõ, hogy az
ajánlatában 0 Ft-tal beárazott elemeket, ezen tételek ajánlati árát az
ajánlati ár összege tartalmazza-e. Szintén külön kellett feltüntetni a
tételes költségvetés tekintetében a 4b jelû nyílászárók feletti 240 ö
150 cm méretû fix szerkezetet. Ezzel kapcsolatban a nyertes ajánlatban
szintén nem található meg a szerkezet ajánlati ára a feltett kérdés
szerint. Ennek alapján álláspontja szerint a nyertes ajánlat nem felel
meg a dokumentáció feltételeinek, így az érvénytelennek minõsül. <br>
Az eredményhirdetéssel és az összegzéssel kapcsolatban elõ adta, hogy
álláspontja szerint ajánlatkérõ megsértette a Kbt. 61. § (1)
bekezdését, mert a pontszámok indokolását ajánlatkérõ sem az
eredményhirdetéskor, sem az összegzésben nem tüntette fel, továbbá
ajánlatkérõ megsértette a Kbt. 61. § (4) bekezdését, mert a nyertes
ajánlattevõ nem nyilatkozott arról az eredményhirdetésen, hogy mikro-,
kis- vagy középvállalkozásnak minõsül-e. Álláspontja szerint a Kbt.-nek
megfelelõ értékelés alapján mindkét épület tekintetében az õ ajánlata
lett volna az eljárás nyertese. <br>
Ajánlatkérõ a jogorvoslati kérelemre tett írásbeli észrevételében és a
tárgyaláson tett nyilatkozatában elõadta, hogy a Kbt. rendelkezéseinek
megfelelõen járt el. A bontási jegyzõkönyv és az eredményhirdetési
jegyzõkönyv adatai között azért van eltérés, mert a nyertes ajánlattevõ
ajánlatában a bontáskor ismertetésre került összeg az opciós tételek
árát is tartalmazta. Ezt pedig le kellett vonni az ajánlati árból, hogy
az ajánlati felhívásban meghatározott mûszaki tartalom mellett tudja
összehasonlítani az ajánlati árakat. Elõadta, hogy a nyertes
ajánlattevõ ajánlatában az opciós árak elkülönítve külön tételként is
szerepeltek. Álláspontja szerint, amit átszámolt és módosított, az csak
egy számítási hiba kijavítása volt. Elõadta, hogy az ajánlatok
értékelése és az ezzel kapcsolatos döntés, melynek során a hibajavítást
végezték, 2003. december 12-én, pénteken volt, míg az eredményhirdetés
2003. december 15-én, hétfõn, ezért értelmetlennek tartotta azt, hogy
az ajánlattevõket errõl a számítási hiba kijavításáról külön írásban
értesítse. <br>
A Kbt. 57. § (1) bekezdése szerinti nyilatkozatra felhívással
kapcsolatban elõadta, hogy álláspontja szerint jogszerûen járt el, és
az általa feltett kérdésekre adott válaszok csupán megerõsítették azt,
ami az ajánlatokban már egyébként is megtalálható volt és csupán a
félreérthetõ, illetve ellentmondó helyzetet, illetve ajánlati elemeket
tisztázta. <br>
A garanciavállalás értékelésével kapcsolatban elõadta, hogy az ajánlati
felhívásban rögzítette, hogy a 10 évnél hosszabb vállalást nem értékeli
többletpontszámmal, ezért a 10 éves megajánlásoknak, illetve azt
meghaladó felajánlásoknak is a maximális 10 pontot adta. A Kbt. 59. §
(2) bekezdésével kapcsolatban elõadta, hogy álláspontja szerinti azt
szolgáltatások esetén nem lehet alkalmazni, ezért ennek alapján õ sem
alkalmazhatta, hiszen a jelen beszerzés tárgya felújítás, ami
szolgáltatásnak minõsül. Elõadta, hogy az eredményhirdetésen
álláspontja szerint az összegzésnél részletesebben ismertették az
adatokat, továbbá a nyertes ajánlatából megállapítható volt, hogy az
mikro-, kis- vagy középvállalkozásnak minõsül, ezért nem kellett
nyilatkoznia errõl a nyertes ajánlattevõnek az eredményhirdetéskor.
Ennek alapján kérte a megalapozatlan jogorvoslati kérelem elutasítását. <br>
Egyéb érdekeltek érdemi észrevételt nem tettek. <br>
A Döntõbizottság ideiglenes intézkedést nem alkalmazott, mert annak
törvényi elõfeltételei a rendelkezésére álló iratok alapján - és a
2003. december 23-án megkötött szerzõdésre tekintettel - nem álltak
fenn. <br>
A Döntõbizottság megállapította, hogy a jogorvoslati kérelem az
alábbiak szerint részben megalapozott. <br>
A Döntõbizottság elõször a tisztázó kérdés jogszerûségével kapcsolatos
kérelmi elem megalapozottságát vizsgálta meg. <br>
A Kbt. 57. § (1) bekezdése alapján az ajánlatkérõ az ajánlattal
kapcsolatos nem egyértelmû kijelentések tartalmának tisztázására
kérdést tehet fel az adott ajánlattevõnek. Ajánlatkérõ a nyertes
ajánlatban nem egyértelmû kijelentéseket talált, ennek alapján, annak
tisztázása érdekében a Kbt. 57. § (1) bekezdése szerint tisztázó
kérdést tett fel. <br>
A Kbt. rendelkezései alapján a tisztázó kérdésre adott válasz nem
módosíthatja az ajánlat tartalmát, az ténylegesen csak az ajánlatban
megtalálható ellentmondás feloldását jelentheti, de mindenképpen az
ajánlatban megtalálható adatokon kell alapulnia. <br>
A nyertes ajánlattevõ által adott válasz egyértelmûen meg határozta,
hogy az általa 0 Ft-tal beárazott költségvetési tétel része az ajánlati
árnak. Üzleti döntése alapján ezt a belsõ tételt nem költségelte külön
és azzal kapcsolatban azért tüntetett fel 0 Ft-ot, mert annak
költségeit más munkarészekkel kapcsolatban számolja el. Így az e
munkarésszel kapcsolatos tevékenység díját más elemek tartalmazzák, de
az ajánlati végösszege tartalmazza természetesen ennek a munkának az
elvégzését is. <br>
A továbbiakban a nyertes ajánlattevõ úgy nyilatkozott, hogy a
kifogásolt szerkezet árát ajánlata tartalmazza, meghatározta azt a
költségvetési tételt - nevezetesen azt, amellyel a szerkezet összeépül
-, amivel együttesen számította az ajánlati árat. <br>
A Döntõbizottság megállapította, hogy a nyertes ajánlattevõ az általa
adott válaszban ajánlatát nem módosította, hanem az ajánlatának
teljeskörûséget ismételte meg, és úgy nyilatkozott, hogy az ár
tartalmazza e tételek árát is, mely alapján ajánlatkérõ az addig általa
nem egyértelmûnek vélt kijelentéseket egyértelmûen megállapíthatta.
Ennek megfelelõen a Kbt. 57. § (1) bekezdése szerinti kérdés feltevése
ajánlattevõnek jogszerû volt, tekintettel arra is, hogy a kérdésekkel
kapcsolatos levelét valamennyi ajánlattevõnek megküldte. Ajánlatkérõ
eljárása megfelelt a Kbt. 57. § (1) bekezdés rendelkezéseinek, így a
jogorvoslati kérelem e része megalapozatlan. <br>
A Döntõbizottság ezt követõen a nyertes ajánlat érvényességével
kapcsolatos jogorvoslati kérelem megalapozottságát vizsgálta meg. <br>
A kérelmezõ ajánlatában a vitatott munkák megtalálhatóak, az ajánlat
teljes körû, így e szempontból a nyertes ajánlat megfelel az ajánlati
felhívás, illetve dokumentáció elõ írásainak, így ajánlatkérõ
jogszerûen minõsítette õket e szempontból érvényesnek, ezért a
jogorvoslati kérelem ezzel kapcsolatos része megalapozatlan. <br>
A Döntõbizottság ezt követõen az ajánlatok értékelését vizsgálta meg. <br>
A Kbt. 49. § (2) bekezdése szerint az ajánlattételi határidõ lejártát
követõen a benyújtott ajánlatok az ajánlatkérõ hozzájárulásával sem
módosíthatók. <br>
A Kbt. 55. § (6) bekezdése szerint az ajánlatkérõ az ajánlatokat a
felhívásban meghatározott értékelési szempont alapján bírálja el. Ha az
összességében legelõnyösebb ajánlatot kívánja választani, akkor az
ajánlatoknak az elbírálás részszempontjai szerinti tartalmi elemeit a
felhívásban meghatározott ponthatárok között értékeli úgy, hogy a
legjobb ajánlati tartalmi elemre a maximális, a többi ajánlat ugyanazon
részszempont szerinti tartalmi elemére pedig a 34. § (3) bekezdésének
d) pontja alapján a felhívásban meghatározott módszerrel számolt
pontszámot adja. Majd az így az egyes tartalmi elemekre adott
értékelési pontszámot megszorozza a súlyszámmal, a szorzatokat pedig
ajánlatonként összeadja. Az értékelési folyamatban az 59. § (2)-(3)
bekezdéseiben foglaltakat is érvényesíteni kell. Az az ajánlat az
összességében a legelõnyösebb, amelynek az összpontszáma a legnagyobb,
vagy amelyet az egyenértékû (azonos összpontszámú) ajánlatok közül a
35. § (1) bekezdése vagy az 59. § (4)-(5) bekezdései alapján elõnyben
kell részesíteni. <br>
A Kbt. 59. § (1) bekezdése alapján az eljárás nyertese az, aki az
ajánlatkérõ részére az ajánlati felhívásban (és a dokumentációban)
meghatározott feltételek alapján a 34. § (1) bekezdésében meghatározott
elbírálási szempontok egyike szerint a legkedvezõbb ajánlatot tette. Az
ajánlatkérõ csak az eljárás nyertesével vagy - visszalépése esetén, ha
azt az ajánlati felhívásban elõírta - az eljárás eredményének
kihirdetésekor a következõ legkedvezõbb ajánlatot tevõnek minõsített
személlyel kötheti meg a szerzõdést. <br>
A nyertes ajánlat 60. oldalán az alábbiak találhatók: <br>
"Zalaegerszeg, Landorhegyi u. 48-54. energiatakarékos felújítási
munkáihoz <br>
Alapajánlat (4b jelû <br>
konszignációs <br>
tétellel): <br>
18 069 101 Ft + 25% áfa = 22 586 376 Ft <br>
Tartalékkeret (5%): <br>
903 455 Ft + 25% áfa = 1 129 319 Ft <br>
Opciós tételek: <br>
850 860 Ft + 25% áfa = 1 063 575 Ft <br>
Alapajánlat + opciós tételek: <br>
19 823 416 Ft + 25% áfa = 24 779 270 Ft <br>
Az ajánlat tartalma alapján a nyertes ajánlat alapajánlata az 5%-os
tartalékkerettel együtt 22 586 376 Ft + 1 129 319 Ft = 23 715 695 Ft.
Az eredményhirdetési jegyzõkönyv alapján a nyertes ajánlat alapajánlata
az 5%-os tartalékkerettel együtt 23 847 435 Ft. <br>
Az ajánlatkérõ által a II. épület ajánlati árával kapcsolatban
megállapított 23 847 435 Ft-os tétel a nyertes ajánlatban nem szerepel.
Ajánlatkérõ azon nyilatkozatát, mely szerint az opciós tételre
vonatkozó tartalékkeretet (5%) vonták le a fõösszesítõben szereplõ
tartalékkeret 1 129 319 Ft-os összegébõl, és ennek alapján állapították
meg az alapajánlat árát, a Döntõbizottság nem fogadta el, ugyanis
megállapította, hogy a nyertes ajánlatban az 5%-os tartalékkeret csupán
az alapajánlat árát veszi figyelembe és annak 5%-a, tehát az opciós
tételekkel kapcsolatban az 5%-os tartalékkeret nem került feltüntetésre
a fõösszesítõ tartalékkeret sorában. Vagyis ajánlatkérõ akkor, amikor
az opciós tételek árához 5%-os tartalékkeretet figyelembe véve
módosította a nyertes ajánlattevõ ajánlati árait, az nem tekinthetõ
számítási hiba kijavításának, illetve az ajánlatban megtalálható
ajánlati ár megállapításának, mert az ajánlatban nem szerepeltek olyan
adatok, amelyek ezt az elvégzett módosítást alátámasztották vagy
indokolták volna. <br>
A Döntõbizottság megállapította, hogy a nyertes ajánlatának a
Landorhegyi utcai részével kapcsolatban az ajánlati ár módosítását
jelentette ajánlatkérõ ezzel kapcsolatos magatartása, ennek
következtében ajánlatkérõ az ajánlat lényeges tartalmi elemét
megváltoztatta úgy, hogy azt az ajánlat egyetlen adata sem támasztotta
alá. <br>
Egyebekben a Döntõbizottság megjegyzi, hogy az opciós tételek árának
levonása nem tekinthetõ számítási hiba javításának, és ezzel
kapcsolatban ajánlatkérõt nem kötelezte a Kbt. 43. § (7) bekezdésének
rendelkezése az ajánlattevõk értesítésére. A Döntõbizottság ennek
alapján megállapította, hogy ajánlatkérõ megsértette a Kbt. 49. § (2)
bekezdésére tekintettel a Kbt. 55. § (6) bekezdésének rendelkezéseit,
így a jogorvoslati kérelem e része megalapozott. <br>
Nyertes ajánlatának 68. oldalán az alábbiak találhatók: <br>
"Zalaegerszeg, Vizslaparki u. 25. energiatakarékos felújítási munkáihoz <br>
Alapajánlat: <br>
24 354 666 Ft + 25% áfa = 30 443 333 Ft <br>
Tartalékkeret: <br>
1 217 733 Ft + 25% áfa = 1 522 166 Ft <br>
Opciós tételek: <br>
1 223 660 Ft + 25% áfa = 1 529 575 Ft <br>
Alapajánlat + opciós tételek: <br>
26 796 059 Ft + 25% ÁFA = 33 495 074 Ft" <br>
Az ajánlat tartalma alapján az alapajánlat az 5%-os tartalékkerettel
együtt bruttó 30 443 333Ft + 1 522 166 Ft = 31 965 499 Ft. <br>
Az eredményhirdetési jegyzõkönyv szerint az alapajánlat az 5%-os
tartalékkerettel együtt bruttó 31 954 953 Ft. <br>
A Döntõbizottság a III. részajánlattal kapcsolatban megállapította,
hogy a nyertes ajánlatban szereplõ alapajánlat tartalékkerettel
számított összeget ajánlatkérõ 31 954 953 Ft bruttó összegben
állapította meg. A nyertes ajánlat 68. oldalán talál ható fõösszesítõ
adatai alapján az alapajánlat tartalékkerettel együtt 31 956 499 Ft. Az
ajánlatkérõ által megállapított adat, illetve szám az ajánlat egyetlen
adata sem támasztja alá, és az ajánlatkérõnek azon nyilatkozatát, hogy
az opciós tételekhez tartozó tartalékkeretet is figyelembe véve
módosították az ajánlati árat, a Döntõbizottság nem fogadta el az elõzõ
pontban kifejtettek alapján, hiszen az nem magyarázza a 10 546 Ft-os
eltérést. <br>
A Döntõbizottság megállapította, hogy ajánlatkérõ az ajánlati árat 10
546 Ft-tal csökkentette, mely csökkentést a nyertes ajánlat nem támaszt
alá. Ajánlatkérõ a III. tétel tekintetében végzett eljárása, amely az
ajánlat tartalmi elemének megállapítására irányult, azt eredményezte,
hogy ajánlatkérõ az elõzõ pontban kifejtettek alapján e körben is
megsértette a Kbt. 49. § (2) bekezdésre tekintettel a Kbt. 55. § (6)
bekezdésének rendelkezését, így a jogorvoslati kérelem e része is
megalapozott. <br>
A Döntõbizottság az elõzõekben megállapította, hogy ajánlatkérõ a
nyertes ajánlat ajánlati árait módosította, oly módon, hogy az
ajánlatban nem szereplõ, azzal összhangban nem lévõ ajánlati árat
állapított meg mind a Vizslaparki, mind pedig a Landorhegyi u.
tekintetében. Ennek alapján ajánlatkérõ megsértette a Kbt. 55. § (6)
bekezdésének rendelkezését. A jogorvoslati kérelem kiterjedt az
ajánlatok pontozásos értékelésének jogszerûségére és az eljárás
eredményére is, ezért a Döntõbizottság megvizsgálta ajánlatkérõ
értékelését is. <br>
<br>
Zalaegerszeg, Landorhegyi u. 48-54. <br>
<table cellpadding="2" cellspacing="2" border="1"
 style="text-align: left; width: 100%;">
  <tbody>
    <tr>
      <td
 style="width: 25%; text-align: center; vertical-align: middle;"><br>
      </td>
      <td
 style="width: 15%; text-align: center; vertical-align: middle;"><br>
      </td>
      <td
 style="width: 30%; text-align: center; vertical-align: middle;">Németh
Kft.</td>
      <td
 style="width: 30%; text-align: center; vertical-align: middle;">EU
Comfort Kft.</td>
    </tr>
  </tbody>
</table>
<table cellpadding="2" cellspacing="2" border="1"
 style="text-align: left; width: 100%;">
  <tbody>
    <tr>
      <td
 style="width: 25%; text-align: center; vertical-align: middle;">Az
elbírálás szempontjai</td>
      <td
 style="width: 15%; text-align: center; vertical-align: middle;">A
részszempontok súlyszámai</td>
      <td
 style="width: 15%; text-align: center; vertical-align: middle;">Értékelési
pontszám</td>
      <td
 style="width: 15%; text-align: center; vertical-align: middle;">Értékelési
pontszám és súlyszám szorzata</td>
      <td
 style="width: 15%; text-align: center; vertical-align: middle;">Értékelési
pontszám</td>
      <td
 style="width: 15%; text-align: center; vertical-align: middle;">Értékelési
pontszám és súlyszám szorzata</td>
    </tr>
    <tr>
      <td
 style="width: 25%; text-align: center; vertical-align: middle;">Ajánlati
ár</td>
      <td
 style="width: 15%; text-align: center; vertical-align: middle;">80<br>
      </td>
      <td
 style="width: 15%; text-align: center; vertical-align: middle;">91,83<br>
      </td>
      <td
 style="width: 15%; text-align: center; vertical-align: middle;">7 346<br>
      </td>
      <td
 style="width: 15%; text-align: center; vertical-align: middle;">100<br>
      </td>
      <td
 style="width: 15%; text-align: center; vertical-align: middle;">8 000<br>
      </td>
    </tr>
    <tr>
      <td
 style="width: 25%; text-align: center; vertical-align: middle;">Megajánlott
garancia mértéke</td>
      <td
 style="width: 15%; text-align: center; vertical-align: middle;">20<br>
      </td>
      <td
 style="width: 15%; text-align: center; vertical-align: middle;">100<br>
      </td>
      <td
 style="width: 15%; text-align: center; vertical-align: middle;">2 000<br>
      </td>
      <td
 style="width: 15%; text-align: center; vertical-align: middle;">100<br>
      </td>
      <td
 style="width: 15%; text-align: center; vertical-align: middle;">2 000<br>
      </td>
    </tr>
    <tr>
      <td
 style="width: 25%; text-align: center; vertical-align: middle;">Súlyszámmal
szorzott értékelési pontszámok összege ajánlattevõnként</td>
      <td
 style="width: 15%; text-align: center; vertical-align: middle;"><br>
      </td>
      <td
 style="width: 15%; text-align: center; vertical-align: middle;"><br>
      </td>
      <td
 style="width: 15%; text-align: center; vertical-align: middle;">9 346<br>
      </td>
      <td
 style="width: 15%; text-align: center; vertical-align: middle;"><br>
      </td>
      <td
 style="width: 15%; text-align: center; vertical-align: middle;">10 000<br>
      </td>
    </tr>
  </tbody>
</table>
<br>
<br>
Zalaegerszeg, Vizslaparki u. 25. <br>
<br>
<table cellpadding="2" cellspacing="2" border="1"
 style="text-align: left; width: 100%;">
  <tbody>
    <tr>
      <td
 style="width: 25%; text-align: center; vertical-align: middle;"><br>
      </td>
      <td
 style="width: 15%; text-align: center; vertical-align: middle;"><br>
      </td>
      <td
 style="width: 30%; text-align: center; vertical-align: middle;">Németh
Kft.</td>
      <td
 style="width: 30%; text-align: center; vertical-align: middle;">EU
Comfort Kft.</td>
    </tr>
  </tbody>
</table>
<table cellpadding="2" cellspacing="2" border="1"
 style="text-align: left; width: 100%;">
  <tbody>
    <tr>
      <td
 style="width: 25%; text-align: center; vertical-align: middle;">Az
elbírálás szempontjai</td>
      <td
 style="width: 15%; text-align: center; vertical-align: middle;">A
részszempontok súlyszámai</td>
      <td
 style="width: 15%; text-align: center; vertical-align: middle;">Értékelési
pontszám</td>
      <td
 style="width: 15%; text-align: center; vertical-align: middle;">Értékelési
pontszám és súlyszám szorzata</td>
      <td
 style="width: 15%; text-align: center; vertical-align: middle;">Értékelési
pontszám</td>
      <td
 style="width: 15%; text-align: center; vertical-align: middle;">Értékelési
pontszám és súlyszám szorzata</td>
    </tr>
  </tbody>
</table>
<table cellpadding="2" cellspacing="2" border="1"
 style="text-align: left; width: 100%;">
  <tbody>
    <tr>
      <td
 style="width: 25%; text-align: center; vertical-align: middle;">Ajánlati
ár</td>
      <td
 style="width: 15%; text-align: center; vertical-align: middle;">80<br>
      </td>
      <td
 style="width: 15%; text-align: center; vertical-align: middle;">94,04</td>
      <td
 style="width: 15%; text-align: center; vertical-align: middle;">7 523</td>
      <td
 style="width: 15%; text-align: center; vertical-align: middle;">100<br>
      </td>
      <td
 style="width: 15%; text-align: center; vertical-align: middle;">8 000<br>
      </td>
    </tr>
  </tbody>
</table>
<table cellpadding="2" cellspacing="2" border="1"
 style="text-align: left; width: 100%;">
  <tbody>
    <tr>
      <td
 style="width: 25%; text-align: center; vertical-align: middle;">Megajánlott
garancia mértéke</td>
      <td
 style="width: 15%; text-align: center; vertical-align: middle;">20<br>
      </td>
      <td
 style="width: 15%; text-align: center; vertical-align: middle;">100<br>
      </td>
      <td
 style="width: 15%; text-align: center; vertical-align: middle;">2 000<br>
      </td>
      <td
 style="width: 15%; text-align: center; vertical-align: middle;">100<br>
      </td>
      <td
 style="width: 15%; text-align: center; vertical-align: middle;">2 000<br>
      </td>
    </tr>
  </tbody>
</table>
<table cellpadding="2" cellspacing="2" border="1"
 style="text-align: left; width: 100%;">
  <tbody>
    <tr>
      <td
 style="width: 25%; text-align: center; vertical-align: middle;">Súlyszámmal
szorzott értékelési pontszámok összege ajánlattevõnként</td>
      <td
 style="width: 15%; text-align: center; vertical-align: middle;"><br>
      </td>
      <td
 style="width: 15%; text-align: center; vertical-align: middle;"><br>
      </td>
      <td
 style="width: 15%; text-align: center; vertical-align: middle;">9 523<br>
      </td>
      <td
 style="width: 15%; text-align: center; vertical-align: middle;"><br>
      </td>
      <td
 style="width: 15%; text-align: center; vertical-align: middle;">10 000<br>
      </td>
    </tr>
  </tbody>
</table>
<br>
<br>
Ajánlati ár <br>
A Döntõbizottság ezt követõen az általa megállapított valódi vagy valós
ajánlati árak figyelembevételével vizsgálta meg ajánlatkérõ pontozásos
értékelését. Ennek alapján a nyertes ajánlati ára az 5%-os
tartalékkeret figyelembevételével 23 715 695 Ft, míg a kérelmezõ
ajánlati ára a tartalékkeret figyelembevételével 25 971 233 Ft. A
Döntõbizottság az ajánlatok értékelését az ajánlatkérõ által végzett
értékelési módszer: (legjobb ajánlat/vizsgált ajánlat ö max. pontszám)
végezte el. <br>
Ennek alapján az EU Comfort Kft. ajánlata a II. épület (Landorhegyi u.
tekintetében - miután õ tette a legkedvezõbb ajánlatot - 10 pont, míg a
kérelmezõ ajánlata 91,31 pontot kapott, melyek a súlyszámmal való
felszorzás után a kérelmezõ esetében 7305, míg a nyertes esetében 8000
pont. A III. épületnél (Vizslapark u.) az EU Comfort Kft. ajánlati
összege 31 965 499 Ft, míg a kérelmezõ ajánlati ára 33 979 298 Ft.
Ennek alapján a Döntõbizottság a fentiekben ismertetett képlettel
számolva megállapította, hogy kérelmezõ 7525 súlyozott pontot, míg az
EU Comfort Kft. ajánlata 8000 súlyozott pontot kapott. <br>
Megajánlott garancia mértéke <br>
Kérelmezõ ajánlatában mind a Landorhegyi u.-i, mind a Vizslapark utcai
épületre 12 év garanciát ajánlott meg. <br>
Az EU Comfort Kft. mind a Landorhegyi u.-i, mind a Vizslapark utcai
épületre 10 év garanciát ajánlott meg. <br>
Ajánlatkérõ a kérelmezõ 12 éves ajánlatát és a nyertes ajánlattevõ
ajánlat 10 éves ajánlatát egyformán 10 ponttal értékelte. <br>
Ajánlatkérõ az ajánlati felhívásában meghatározta, hogy a 10 évnél
hosszabb megajánlás garanciavállalás többletpontszámot nem ér.
Tekintettel arra, hogy ajánlatkérõ az ajánlatokra adható pontokat az
1-10-ig terjedõ intervallumban határozta meg, melyen belül a
legkedvezõbb ajánlat a maximális pontszámot kapja és a többi a
kedvezõség arányában kap pontot és e pontozás során többletpontszámok
értelmezhetetlenek, illetve nem alkalmazhatók, a Döntõbizottság
megállapította azt, hogy ajánlatkérõ ezen rendelkezése ténylegesen a
lehetséges megajánlott garanciális idõ korlátozását jelenti. Ez a
korlátozás oly módon történik, hogy az egyes garanciális idõtartam
megajánlásokból legfeljebb a 10 éves idõtartamot értékeli ajánlatkérõ,
míg az annál hosszabb megajánlásokat - a 10 évet meghaladó
terjedelemben - nem veszi figyelembe, hiszen a felhívás szerint a
maximális megajánlási idõ, melyet ajánlatkérõ még többletként
figyelembe vehetett, maximális 10 év, míg az azt meghaladó vállalások
már nem kerülnek ajánlatkérõ részérõl értékelésre. Vagyis a
legkedvezõbb ajánlat legfeljebb 10 éves idõtartamát lehet figyelembe
venni. Az ennél kedvezõbb idõtartamot megajánló ajánlatokban csak ezt a
10 évet veheti figyelembe ajánlatkérõ. Ennek alapján a Döntõbizottság
megállapította, hogy ajánlatkérõ az ajánlati felhívásában elõzetesen
meghatározottak szerint járt el, amikor a kérelmezõ ajánlatának 12 éves
garanciavállalási tartalmi elemét megbontotta 10 évre és az azt
meghaladó 2 évre és ennek alapján csak a 10 évet vette figyelembe, és
ezt értékelte a jelen bírálati részszempont keretei között. <br>
Erre tekintettel a Döntõbizottság megállapította, hogy ajánlatkérõ e
bírálati részszempontban a Kbt. 55. § (6) bekezdésének megfelelõen az
általa az ajánlati felhívásban meghatározott értékelési módszer szerint
végezte az ajánlatok értékelését. Így a jogorvoslati kérelem e része
megalapozatlan. Tekintettel arra, hogy kérelmezõ a közbeszerzési
eljárás eredményét is vitatta, ezért a Döntõbizottság az eljárás
nyertesére vonatkozó ajánlatkérõi döntés jogszerûségét is megvizsgálta. <br>
Kérelmezõ vitatta a Kbt. 59. § (2), (5) bekezdésének megsértését is,
mely hatással lehet az eljárás eredményére, ezért a Döntõbizottság
elõször ezt tekintette át. <br>
A Kbt. 8. § (1) bekezdése szerint e törvény alkalmazásában építési
beruházás - a felújítás és a korszerûsítés kivételével - az építmény,
építményrész, építmény együttes megépítése, átalakítása, bõvítése,
helyreállítása, lebontása, elmozdítása, rendeltetésének építési
munkával járó megváltoztatása, valamint az ezekhez kapcsolódó
szakipari, technológiai szerelési munkák. <br>
A Kbt. 9. § (1) bekezdése szerint e törvény alkalmazásában szolgáltatás
az árubeszerzésnek és az építési beruházásnak nem minõsülõ, visszterhes
szerzõdés alapján végzett tevékenység. <br>
A Kbt. 59. § (2) és (3) bekezdése szerint: <br>
(2) Az ajánlatok elbírálása során legfeljebb tízszázalékos mértékû
eltérés esetén azt az árra vonatkozó ajánlatot is egyenértékûnek kell
tekinteni, amely alapján a belföldön foglalkoztatottak által
elõállított érték az árubeszerzés tárgya értékének ötven százalékát
meghaladja. <br>
(3) Építési beruházásra vonatkozó ajánlatok elbírálása során legfeljebb
tízszázalékos mértékû eltérés esetén egyenértékûnek kell tekinteni azt
az árra vonatkozó ajánlatot is, amelyben az építési beruházás részét
képezõ árubeszerzés értékének ötven százalékát meghaladja a belföldön
foglalkoztatottak által elõállított érték, illetve amelyben az
alvállalkozói szerzõdések értékének ötven százalékát meghaladó
mértékben kerül sor belföldi székhelyû (lakóhelyû) alvállalkozók
igénybevételére. <br>
A Kbt. 59. § (2) bekezdése az árubeszerzés, míg a Kbt. 59. § (3)
bekezdése építési beruházás esetén határozza meg az ár
egyenértékesítésének lehetõségét. Jelen esetben egyértelmûen
megállapítható - kérelmezõ által sem vitatottan - hogy ajánlatkérõ
beszerzése - mivel az felújítási, korszerûsítési munka - nem építési
beruházásnak, illetve árubeszerzésnek, hanem szolgáltatásnak minõsül.
Ebbõl következõen a Kbt. 59. § (2) és (3) bekezdése nem alkalmazható,
hiszen e szakaszok építési beruházás, és árubeszerzés esetén teszik
lehetõvé a 10%-on belüli árak egyenértékûnek való elfogadását.
Tekintettel arra, hogy a Kbt.-nek nincs olyan rendelkezése, mely
alapján szolgáltatás esetén az ajánlati árakat egyenértékûnek kellene
minõsíteni a 10%-on belüli eltérés esetén, a Döntõbizottság
megállapította, hogy ajánlatkérõ jogszerûen járt el akkor, amikor a
10%-on belüli ajánlati árakat a jelen beszerzés során - mely
szolgáltatásra vonatkozik - nem tekintette egyenértékûnek, így a
jogorvoslati kérelem e része is megalapozatlan. <br>
Ennek során megállapította a Döntõbizottság, hogy a Döntõbizottság
által végzett értékelés során kérelmezõ az ajánlati ár bírálati
részszempontra 7305, míg a garanciavállalás tekintetében 2000 pontot,
összesen 9305 pontot kapott a Landorhegyi u. esetében, míg a nyertes
ajánlat az ajánlati ár bírálati részszempontra 8000 pontot és a
garanciavállalás tekintetében 2000 pontot, összesen 10 000 pontot.
Ennek megfelelõen ajánlatkérõ azon döntése, hogy az eljárás nyertese a
II. rész (Landorhegyi u.) tekintetében az EU Comfort Kft. ajánlata,
jogszerû volt, megfelel a Kbt. rendelkezéseinek, így a jogorvoslati
kérelem e része megalapozatlan. <br>
Kérelmezõ a Döntõbizottság által végzett értékelés alapján a Vizslapark
utcai részben az ajánlati árra 7525, míg a garanciavállalás
tekintetében 2000 pontot, összesen 9525 pontot kapott. Az EU Comfort
Kft. ajánlata az ajánlati ár bírálati részszempont esetében 8000, míg a
garanciavállalás esetében 2000, összesen 10 000 pontot kapott. Ennek
alapján a Döntõbizottság megállapította, hogy ajánlatkérõ eljárást
lezáró döntése, mely szerint a III. tétel tekintetében az eljárás
nyertese az EU Comfort Kft. ajánlata, jogszerû volt, így a jogorvoslati
kérelem e része is megalapozatlan. <br>
A Döntõbizottság ezt követõen a Kbt. 61. § (1) bekezdésének
megsértésével kapcsolatos kérelmi rész megalapozottságát vizsgálta meg. <br>
A Kbt. 61. § (1) bekezdése szerint az ajánlatkérõ köteles az ajánlatok
elbírálásának befejezésekor az 5. számú mellékletben meghatározott
minta szerint írásbeli összegezést készíteni az ajánlatokról, az ebben
foglalt adatokat az eljárás eredményének vagy eredménytelenségének
kihirdetése során ismertetni kell, és azt az eredményhirdetést követõ
öt munkanapon belül meg kell küldeni az összes ajánlattevõnek. <br>
A Kbt. e rendelkezése alapján ajánlatkérõnek az ajánlatok értékelésérõl
a Kbt. 5. sz. mellékletében meghatározott tartalmú összegzést kell
készítenie, és ennek adatait az eredményhirdetés során ismertetni kell.
A jelen közbeszerzési eljárásban ajánlatkérõ a Kbt. 5. sz. melléklet 2.
a) pontjában és 2. c) pontjában meghatározott elemeket - ajánlatkérõ
által sem vitatottan - nem tüntette fel. Nem tüntette fel az ajánlatok
bírálati részszempont szerinti tartalmi elemeit, valamint a pontszámok
indokolását sem. A Döntõbizottság megjegyzi, hogy jelen közbeszerzési
eljárás során erre különös gondot kellett volna fordítani
ajánlatkérõnek, hiszen a nyertes ajánlat ajánlati árait a bontási
jegyzõkönyvhöz képest más adatokkal vette figyelembe az értékelés
során, azonban ezzel kapcsolatos tájékoztatást nem adott az
ajánlattevõknek, és a kérelmezõ is csak a jogorvoslati eljárás során
tartott tárgyaláson ismerhette meg a nyertes ajánlat ajánlati ára
módosításának indokolását. <br>
A Döntõbizottság ennek alapján megállapította, hogy ajánlatkérõ
megsértette a Kbt. 61. § (1) bekezdésének rendelkezését, így a
jogorvoslati kérelem e része megalapozott. <br>
A Döntõbizottság ezt követõen a Kbt. 61. § (4) bekezdésének
megsértésével kapcsolatos kérelemrész megalapozottságát vizsgálta meg. <br>
A Kbt. 61. § (4) bekezdése szerint az eredményhirdetésen az eljárás
nyertese nyilatkozik arról, hogy a kis- és középvállalkozásokról,
fejlõdésük támogatásáról szóló törvény (a továbbiakban: Kkvt.) szerint
mikro-, kis- vagy középvállalkozásnak minõsül-e. <br>
A Kbt. e rendelkezése alapján az eredményhirdetési eljáráson kell
nyilatkoznia a nyertes ajánlattevõnek arról, hogy mikro-, kis- vagy
középvállalkozónak minõsül. A jelen közbeszerzési eljárás során a
nyertes ajánlattevõ ajánlatából ilyen minõsége megállapítható, továbbá
a Kbt. e rendelkezése a nyertes ajánlattevõ kötelezettségévé teszi e
nyilatkozat megtételét, míg annak esetleges elmaradása az ajánlatkérõ
részére nem felróható. A Döntõbizottság ennek alapján megállapította,
hogy a jogorvoslati kérelem az ajánlatkérõ eljárása ellen került
benyújtásra, és e körben nem ajánlatkérõ van kötelezve a jogszabályi
rendelkezés alapján, így a jogorvoslati kérelem e részét a
Döntõbizottság eljárási akadály miatt nem vizsgálhatta. <br>
A Kbt. 2002. január 1-jétõl hatályos 88. § (1) bekezdés f) pontja úgy
rendelkezik, hogy a bizottság határozatában bírságot köteles kiszabni
az e törvény szabályait megszegõ, illetõleg a nyilvánvaló jogsértés
ismeretében szerzõdést kötõ szervezettel és a jogsértésért, illetve a
szerzõdéskötésért felelõs személlyel, illetõleg a szervezettel
jogviszonyban álló, a jogsértésért felelõs személlyel és szervezettel
szemben. <br>
A Kbt. 88. § (4) bekezdése szerint a bírság mértéke a közbeszerzés
értékének legfeljebb harminc százaléka, de legalább a jogsértõ
cselekmény elkövetésének idõpontjában hatályos éves költségvetési
törvényben meghatározott összeg. <br>
A Kbt. 88. § (5) bekezdése szerint a bírság összegét az eset összes
körülményére - így különösen a jogsérelem súlyára, a közbeszerzés
tárgyára és értékére, az eljárást segítõ együttmûködõ magatartására, az
e törvénybe ütközõ magatartás ismételt tanúsítására - tekintettel kell
megállapítani. Ha a jogsérelem a közbeszerzési eljárás jogtalan
mellõzésével valósul meg, a kiszabandó bírság legalább a bírság
minimális összegének kétszerese. <br>
A konkrét közbeszerzési eljárásban a Döntõbizottság megállapította,
hogy személyi bírság alkalmazására nincs lehetõség, mivel ajánlatkérõ
részérõl testület hozta a kifogásolt döntést. <br>
Az eset összes körülményei között a Döntõbizottság mérlegelte, hogy a
bírságolt szervezet Kbt.-be ütközõ magatartását 2002. január 1-jét
követõ eljárásával kapcsolatosan már korábban is megállapította, vagyis
ajánlatkérõ ismételten követett el jogsértést, továbbá azt, hogy a
jogsérelem nem reparálható, és azt, hogy a jogsérelem a közbeszerzési
eljárás eredményét nem befolyásolta, figyelembe vette továbbá a
beszerzés tárgyát, annak sajátosságait, valamint értékét és a
kiszabható minimális és maximális bírság összegét. A Döntõbizottság
értékelte azt is, hogy ajánlatkérõ a jogorvoslati eljárás során a
törvényi kötelezettségek teljesítésén túl, egyéb, az eljárást segítõ,
közremûködõ magatartást nem tanúsított. Az eset összes körülményeit
figyelembe véve a Döntõbizottságnak az az álláspontja, hogy jelen
jogorvoslati eljárás során az irányadó költségvetési törvényben
meghatározott minimális összegû bírságnál magasabb összegût indokolt
alkalmazni. Ennek alapján a Döntõbizottság álláspontja szerint 2 000
000 Ft, azaz kettõmillió forint bírság kiszabása áll arányban az
ajánlatkérõ által elkövetett jogsértések súlyával. <br>
A fent leírt indokok alapján a Döntõbizottság a Kbt. 76. § (1)
bekezdésében biztosított jogkörében eljárva a Kbt. 88. § (1)
bekezdésének d) és f) pontja szerinti jogkövetkezményeket alkalmazta
ajánlatkérõvel szemben, és ennek megfelelõen rendelkezett a Kbt. 88. §
(1) bekezdés h) pontja alapján a költségek viselésérõl is. <br>
A bírósági jogorvoslatot a Kbt. 89. § (1) bekezdése biztosítja. <br>
<br>
Budapest, 2004. január 27. <br>
<br>
Dr. Nagy László Gábor s. k., Beckné Erdei Beáta s. k., <br>
közbeszerzési biztos közbeszerzési biztos <br>
<br>
Kalmárné Diósy Ildikó s. k., <br>
közbeszerzési biztos <br>
<br>
<br>
<br>
</body>
</html>
