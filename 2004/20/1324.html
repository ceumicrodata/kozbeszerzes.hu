<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBI ZOTTSÁGA (1324/2004)
</h2>
<br>1024 Budapest, Margit krt. 85.
<br>Ikt.sz.: D.669/10/2003.
<br>
<br>Tárgy: a Magyar Gallup Intézet Kft. jogorvoslati kérelme a Miniszterelnöki Hivatal Kormányzati Kommunikációs Központ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Magyar Gallup Intézet Kft. (1033 Budapest, Fõ tér l., a továbbiakban: kérelmezõ, képviseli: Szenczi és Társai Ügyvédi Iroda, 1035 Budapest, Szentendrei út 26. VI/34.) kérelmét, melyet a Miniszterelnöki Hivatal Kormányzati Kommunikációs Központ (1055 Budapest, Kossuth tér 4., nevében eljár: a Miniszterelnökség Közbeszerzési és Gazdasági Igazgatósága, 1054 Budapest, Báthori utca 12., a továbbiakban: ajánlatkérõ) ,,kormányzati kommunikációhoz kapcsolódó közvélemény-kutatások lebonyolítása'' tárgyú közbeszerzési eljárása ellen nyújtott be, a Döntõbizottság elutasítja.
<br>A felek az eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Az ajánlatkérõ 2003. szeptember 24-én tette közzé részvételi felhívását - melyet 2003. október 1-jén helyesbített a részvételre jelentkezõknek a szerzõdés teljesítésére alkalmatlanná nyilvánításának szempontjaira [9. b) ] és a 13. pont alatti egyéb információkra kiterjedõen - a Kbt. 70. § (1) bekezdés e) pontja alapján hirdetmény közzétételével induló tárgyalásos eljárásra - a rendelkezõ részben meghatározott tárgyban.
<br>A választott eljárást azzal indokolta, hogy a Kbt. 70. § (1) bekezdés e) pontja alapján a beszerzéssel összefüggõ ellenszolgáltatás és egyéb szerzõdéses feltételek elõzetes meghatározása nem lehetséges olyan pontossággal, illetve egyértelmûséggel, amely lehetõvé tenné a nyílt vagy meghívásos eljárásban a legkedvezõbb ajánlat kiválasztását. A Kormányzati Kommunikációs Központ keretszerzõdést kíván kötni a kormányzati kommunikációhoz kapcsolódó közvélemény-kutatások lebonyolítására. Az elvégzendõ kutatások jellege és a különbözõ kutatástípusok egymáshoz kapcsolódása miatt a megvalósítás részleteinek az egyeztetésére a tárgyalásos eljárás bizonyul a legalkalmasabb eszköznek.
<br>Ajánlatkérõ a részvételi felhívás 3. a) pontjában a beszerzés tárgyát az alábbiak szerint határozta meg.
<br>
<br>1. részteljesítés:
<br>- 20 + 20% db telefonos megkérdezésen alapuló kérdõíves kutatás, amelyeket 1000 fõs mintán kell elvégezni. Az egyes kutatások átlagosan 10-15 perces kérdõíveken alapulnak,
<br>
<br>2. részteljesítés:
<br>- közel havi rendszerességgel végzett (összesen 5 db), személyes megkérdezésen alapuló omnibuszkutatás, amelyet 1500 fõs mintán kell elvégezni. A kérdõív a kutatás teljes ideje alatt egy állandó kérdésblokkból és egy változó, aktuális témákhoz kapcsolódó kérdésblokkból áll,
<br>
<br>3. részteljesítés:
<br>- 16 + 25% db fókuszcsoportos kutatás adott célcsoportból két csoporttal. A fókuszcsoport-beszélgetések tervezett hossza 70-90 perc, résztvevõk száma csoportonként 8-12 fõ.
<br>
<br>4. részteljesítés:
<br>- 1 db önálló lakossági nagy mintás kutatás. A kutatást 3000 fõs mintán, standard kérdõívek segítségével, személyes interjúkkal kell elvégezni. Az interjúk átlagos hossza a tervek szerint egy óra.
<br>Az ajánlatkérõ a részajánlat tételét az ajánlati felhívás 3. c) pontjában megengedte, úgy hogy a 3. a) pontban meghatározott 4 részajánlat tovább nem bontható, a többváltozatú ajánlat tételét pedig a 11. pontban az ajánlati dokumentációban meghatározottak szerint. Az elbírálás szempontját az összességében legelõnyösebb ajánlat szempontjaként jelölte meg. Az ajánlatkérõ elõzetesen nem határozta meg az ajánlatra felhívni kívánt ajánlattevõket, a keretszámot részteljesítésenként háromban határozta meg.
<br>A részvételi jelentkezési határidõig 2003. október 20-ig a kérelmezõn kívül a Telemédia Kft., a Szocio-Gráf Kft., a Szonda Ipsos Kft., a GFK Hungária Kft., a D and T Marketing Kutató és Tanácsadó Iroda, a TÁRKI Rt., a Marketing Centrum Kft. és a Medián Kft. nyújtotta be jelentkezését.
<br>Ajánlatkérõ a jelentkezéseket elbírálta és a 2003. október 31-ei részvételi szakasz eredményhirdetésén kihirdette, hogy a kérelmezõt az 1., 2. és a 4. részteljesítésre, a GFK Kft.-t az 1. és 4. részteljesítésre, a Szonda Ipsos Kft.-t 1., 2. és 3. részteljesítésre, a TÁRKI Rt.-t a 2. és 4. részteljesítésre, a Medián Kft.-t a 3. részteljesítésre ajánlattételre hívta fel.
<br>Az ajánlatkérõ 2003. november 7-én a részvételi szakasz nyerteseinek megküldte az "Ajánlati dokumentációt", amely tartalmazta az ajánlati felhívást, az ajánlat elkészítéséhez szükséges útmutatót és információkat, a mûszaki leírást, a szerzõdéstervezetet, valamint az ártáblázatokat és munka lapokat.
<br>Az ajánlati felhívás a részvételi felhívásban meghatározottak szerint tartalmazta a választott eljárás alkalmazásának indokát, a beszerzés tárgyát és mennyiségét, a részajánlat és a többváltozatú ajánlat megtételének megengedését és feltételét, az ajánlatoknak az összességében legelõnyösebb bírálati szempont szerinti részszempontjait (az 1. és 2. részteljesítés vonatkozásában a módszertan részszempont alszempontjait képezte - többek között - a minta súlyozására szolgáló változók száma/darab és a súlyozó változók attribútumainak száma/darab), az eljárás lefolytatásának menetére vonatkozó szabályokat és az egyéb információk között azt, hogy a tárgyalás kiterjed a szolgáltatás tárgyának részletes meghatározására, továbbá az ajánlatkérõ által az ajánlati felhívásban és mellékletében meghatározott, illetve az ajánlattevõ által a benyújtott ajánlatban esetlegesen szereplõ szerzõdési feltételek pontosítására, kiegészítésére. A 17.3. pont szerint az ajánlattevõvel való szerzõdéskötésre csak abban az esetben kerülhet sor, ha az ajánlattevõ által benyújtott ajánlat tartalma - szükség esetén a tárgyaláson elhangzott kiegészítésekkel és pontosításokkal - megfelel az ajánlati felhívás és a melléklet elõírásainak, illetve az ajánlatkérõ igényének.
<br>Ajánlatkérõ a dokumentáció 8. oldalán a 11. a) - d) pontokban, továbbá a 9. oldalon a 17.2. és 3. pontban a tárgyalás lefolytatásának menetérõl a következõ tájékoztatást adta:
<br>,,Az elsõ tárgyalás idõpontja az ajánlattételi határidõ lejártát követõ elsõ naptól számított ötödik munkanapon 10.00 óra, ha ez nem munkanap, akkor az ezt követõ elsõ munkanap 10.00 óra, az ajánlatok beadásának sorrendjében. Az ajánlatkérõ meghatározta továbbá az elsõ tárgyalás helyszínét, azt, hogy eredményhirdetésre külön írásos értesítésben kerül sor, és hogy a szerzõdéskötésre az eredményhirdetést követõ 9. napon kerül sor.
<br>A tárgyalás kiterjed a szolgáltatás tárgyának részletes meghatározására, továbbá az ajánlatkérõ által az ajánlati felhívásban és mellékletében meghatározott, illetve az ajánlattevõ által a benyújtott ajánlatban esetlegesen szereplõ szerzõdési feltételek pontosítására, kiegészítésére."
<br>Az ajánlattételi határidõig, 2003. november 18-ig az ajánlattételre felhívottak a megjelölt részteljesítésekre vonatkozólag benyújtották ajánlatukat. Ajánlatkérõ ezt követõen 2003. november 20-án írásban közölte ajánlattevõkkel, hogy az 1. és 2. részteljesítés körében 2003. november 25-én, a 3. és 4. részteljesítés vonatkozásában 2003. november 26-án folytatja le a tárgyalás elsõ fordulóját.
<br>A kérelmezõ 2003. november 21-én kérdésekkel fordult az ajánlatkérõ felé, aki ezeket a következõképpen válaszolta meg, és egyidejûleg minden ajánlattevõnek megküldött:
<br>,,Kérdés: A tárgyalást követõen újabb írásos ajánlatot kell-e benyújtani?
<br>Válasz: A tárgyalást követõen újabb írásos ajánlat benyújtására biztosítunk lehetõséget.
<br>Kérdés: A tárgyalás során kell-e majd kötelezõ, ajánlati érvényû jognyilatkozatot tenni szóban?
<br>Válasz: A tárgyalás során tett újabb ajánlatot az ajánlatkérõ által megadott idõpontban és formában (írásban) kell megtenni.
<br>Kérdés: A tárgyalást követõ értékelés során az ajánlati felhívásban és az ajánlati dokumentációban ismertetett értékelõ pontozó szempontrendszert alkalmazzák-e, ugyanazokkal a súlyszámokkal, mint az eljárás november 18-án lezárult szakaszában? Ha más értékelési rendszert alkalmaznak, kérjük tájékoztassanak ennek szempontjairól és súlyozásáról.
<br>Válasz: A tárgyalást követõ értékelés során az ajánlati felhívásban és az ajánlati dokumentációban ismertetett értékelõ pontozó szempontrendszert alkalmazzuk.
<br>Kérdés: Van-e a tárgyalás során lehetõség az értékelõ szempontok értelmezõ pontosítására (ugyanis az ajánlatokban néhány szempontot az ajánlattevõk eltérõ módon értelmeznek, és ennek következtében ugyanazt a valóságos tartalmat eltérõ módon jelölték meg)?
<br>Válasz: A tárgyalások során biztosítunk lehetõséget az értékelõ szempontok értelmezésére."
<br>Ajánlatkérõ az általa elõre jelzett idõpontokban külön-külön lefolytatta ajánlattevõkkel a tárgyalást, amelyekrõl jegyzõkönyv készült. A 2003. november 25-i és a 2, részteljesítésre vonatkozó tárgyalási jegyzõkönyv szerint az ajánlatkérõ közölte a kérelmezõ képviselõjével, hogy a 2. részteljesítés körében (omnibuszkutatás) a súlyozást legfeljebb 4 változóra és 16 attribútumra kéri és felhívta a tárgyaláson tett észrevételek alapján a figyelmet arra, hogy az ajánlattevõk az áraikat a szokásos szakmai standardok alapján kalkulálják. A 2003. november 25-ei és az 1. részteljesítésre vonatkozó tárgyalási jegyzõkönyv szerint a kérelmezõ jelzésére az ajánlatkérõ a súlyozók számát szintén négyre korlátozta és megismételte az árképzéssel kapcsolatos figyelmeztetését. Az ajánlatkérõ az elsõ tárgyalás alkalmával közölte ajánlattevõkkel, hogy a ,,következõ bontás november 28-án lesz, továbbá a tárgyalások alapján az ajánlattevõk a nyilatkozatok kivételével a teljes, a jegyzõkönyvben rögzített kérdésekre, módosításokra választ adó ajánlatukat adják be a jelzett idõpontban. A kiegészítéseket, módosításokat segítendõ az ajánlatkérõ 2003. november 27-én eljuttatja az ajánlattevõkhöz a tárgyalás jegyzõkönyvét.
<br>Ajánlatkérõ 2003. november 28-án felbontotta a módosított ajánlatokat, amelyek tartalmát ismertette, illetve a bontásról készült jegyzõkönyvet ajánlattevõknek megküldte.
<br>A módosított ajánlatok értékelését követõen 2003. december 3-án ajánlatkérõ a következõ kéréssel kereste meg ajánlattevõket az 1. és 2. részteljesítések vonatkozásában:
<br>,,Az 1. részteljesítésben az ajánlattevõnek lehetõsége van arra, hogy a telefonos közvélemény-kutatásra megadott árakat (5, 10, 15 perces kérdõív lekérdezése, adatrögzítése, címkézése, adattisztítása és outputjai) módosítsa, tekintettel arra, hogy a megjelölt vállalási árak a bírálóbizottság döntése szerint meghaladják a várt költségek mértékét.
<br>Amennyiben az árakat nem kívánják módosítani, a korábbi táblázatok újbóli beadása nem szükséges. Ebben az esetben a bontásra egy nyilatkozatban jelezzék, hogy a korábbi ajánlatukat fenntartják, azon változtatni nem kívánnak. Amennyiben az ajánlatot módosítják, kérjük, hogy a végleges ajánlatot tartalmazó pdf-dokumentumban is vezessék át a változtatásokat, és a kész verziót elektronikus formában adják be.
<br>A 2. részteljesítésben az ajánlattevõnek lehetõsége van arra, hogy az omnibuszkutatásra megadott vállalási árakat módosítsa, tekintettel arra, hogy a megjelölt részárak a bíráló bizottság döntése szerint nem összevethetõk.
<br>Amennyiben az árakat nem kívánják módosítani, a korábbi táblázatok újbóli beadása nem szükséges. Ebben az esetben a bontásra egy nyilatkozatban jelezzék, hogy a korábbi ajánlatukat fenntartják, azon változtatni nem kívánnak. Amennyiben az ajánlatot módosítják, kérjük, hogy a végleges ajánlatot tartalmazó pdf-dokumentumban is vezessék át a változtatásokat és a kész verziót elektronikus formában adják be."
<br>Kérelmezõ az ajánlatkérõ 2003. december 3-ai levelére reagálva értelmezõ kérdésekkel fordult ajánlatkérõhöz, melyben magyarázatot kért arra vonatkozóan, hogy az ajánlatkérõ miért csak az eljárásnak a tárgyalást követõ szakaszában jutott arra a megállapításra, hogy az ajánlatok meghaladják a várt költségeket az elsõ részteljesítés vonatkozásában, és a második részteljesítés vonatkozásában miért találta nem összevethetõnek a megjelölt részárakat, valamint kérte az 1. és 2. részteljesítés vonatkozásában az elõzõ tárgyalási forduló kiértékelése alapján elért pontszámok ismertetését. Az ajánlatkérõ a következõket válaszolta:
<br>,,Az ajánlatkérõ az érvényes ajánlat benyújtásához minden információt az ajánlati felhívásban, az ajánlati dokumentációban és a tárgyalások során megadott, a mai átiratára egy késõbbi idõpontban áll módunkban válaszolni."
<br>A GFK Kft. 2003. december 5-ei faxában közölte ajánlatkérõvel, hogy az 1. részteljesítésben visszalép az ajánlattételtõl, és a továbbiakban csak a 4. részteljesítésben tartja fenn ajánlatát. A többi ajánlattevõ módosított ajánlatát ajánlatkérõ 2003. december 5-én felbontotta, majd december 10-én a következõrõl tájékoztatta ajánlattevõket.
<br>,,Az ajánlattevõnek lehetõsége van arra, hogy az 1. részteljesítésre (a telefonos közvélemény-kutatásra) adott ajánlatát, annak minden részét módosítsa. Tekintettel arra, hogy - amint arra az egyik ajánlattevõ a bizottság figyelmét külön fel is hívta - az elõzõ módosítás alkalmával az ajánlattevõk eltérõ részszempontokon módosítottak, és ebbõl következõen a legutoljára beérkezett ajánlatok nem összevethetõek egymással.
<br>Amennyiben ajánlatukat nem kívánják módosítani, a korábbi táblázatok újbóli beadása nem szükséges. Ebben az esetben a bontásra egy nyilatkozatban jelezzék, hogy a korábbi ajánlatukat fenntartják, azon változtatni nem kívánnak. Amennyiben az ajánlatot módosítják, kérjük, hogy a végleges ajánlatot tartalmazó pdf-dokumentumban is vezessék át a változásokat, és a kész verziót elektronikus formában adják be."
<br>A kérelmezõ december 5-i levelében - a módosított ajánlata benyújtását követõen - kifogásolta, hogy az egyik ajánlattevõ az ajánlatkérõ által - az álláspontja szerint taxatíve meghatározott, csak az ajánlati árra vonatkozó - szemponton túl az 1. és 2. részajánlati körben más értékelési szempontokon is (idõzítés, módszertani értékelõ szempontok) módosított az ajánlatában. Az ajánlatkérõ válaszában közölte, hogy az ajánlatkérõ az érvényes ajánlat benyújtásához minden információt megadott az ajánlati felhívásban és dokumentációban, az átiratra késõbbi idõpontban van módjában válaszolni.
<br>A kérelmezõ 2003. december 8-án újabb levelében a 2003. december 5-i bontási jegyzõkönyv kézhezvételét követõen megismételte az esélyegyenlõség sérelmére hivatkozással a december 5-i levelében foglalt kifogásait, melyre választ nem kapott.
<br>Az ajánlatkérõ 2003. december 12-én a következõkrõl tájékoztatta az ajánlattevõket:
<br>,,Amennyiben ajánlatukat nem kívánják módosítani, a korábbi táblázatok újbóli beadása nem szükséges. Ebben az esetben a bontásra ezt nyilatkozatban jelezzék, hogy a korábbi ajánlatukat fenntartják, azon változtatni nem kívánnak. Amennyiben az ajánlatot módosítják, kérjük, hogy a végleges ajánlatot tartalmazó pdf-dokumentumban is vezessék át a változásokat, és a kész verziót elektronikus formában adják be."
<br>A kérelmezõ 2003. december 10-én újabb levelében kifogásolta, hogy a december 10-i ajánlatkérõi értesítésben az 1. részteljesítés során jelzett, az ajánlatok módosításának lehetõségét megalapozó indok a 2. részteljesítés vonatkozásában is fennáll, erre vonatkozóan mégsem adott lehetõséget az ajánlatkérõ módosított ajánlat benyújtására.
<br>A 2003. december 12-i ajánlattételi határidõre a kérelmezõ és a Szonda Ipsos benyújtotta ajánlatát. Ajánlatkérõ (az 1. részteljesítésre) benyújtott módosított ajánlatokat december 12-én felbontotta, az errõl készült jegyzõkönyvet ajánlattevõknek megküldte. Ajánlatkérõ az ajánlatokat értékelte, majd a december 18-ai eredményhirdetésen közölte, hogy az 1. részteljesítésben a Szonda Ipsos Kft., a 3.-ban a Medián Kft., a 4.-ben pedig a GFK Hungária Kft. lett a nyertes. A 2. részteljesítésre vonatkozó eljárást ajánlatkérõ a Kbt. 60. § (1) bekezdés f) pontja alapján eredménytelennek nyilvánította.
<br>Az ajánlatkérõ 2003. december 16-i levelében válaszolt összefoglalóan a kérelmezõ megkereséseire. Elõadta, hogy az elsõ tárgyalás alkalmával az ajánlatkérõ csak az ajánlatok mûszaki tartalmáról tárgyalt, ezért ekkor az árak vizsgálatára nem került sor, csak a módosított ajánlatok vonatkozásában. Újabb árajánlatok megkérésére azért került sor, mivel az ajánlattevõk nem vették figyelembe az ajánlatkérõ kérését, hogy az ajánlattevõk az áraikat a szokásos szakmai standardok alapján kalkulálják.
<br>Az ajánlatkérõ az elsõ és a második tárgyalási forduló során nem végzett részértékelést, ezért pontszámokat sem volt módjában közölni az ajánlattevõkkel. Mivel az ajánlattevõk nem egységesen adták be módosított ajánlataikat, az árakon kívül más paramétereket is módosítottak, ezért biztosított az ajánlatkérõ újabb módosítási lehetõséget az ajánlattevõk számára. A kérelmezõ a tárgyalások során jelezte, hogy az értékelési szempontrendszerrel vissza lehet élni, az értékelési szempontokhoz rendelt súlyokkal való taktikázást lát más ajánlattevõknél. Az ajánlatkérõ a tárgyalások során felhívta az ajánlattevõk figyelmét arra, hogy az áraikat a szokásos szakmai standardok alapján kalkulálják, az ajánlatokat a nyilvánosság számára hozzáférhetõvé teszi. Mivel e kérés ellenére a súlyozás szerint tett ajánlatok tovább torzultak, a közpénzek hatékony és gazdaságos felhasználásnak általános szempontjai csorbultak, ezért döntött az ajánlatkérõ a 2. részajánlat vonatkozásában az eljárásnak a Kbt. 60. § (1) bekezdés f) pontja szerinti eredménytelenné nyilvánításáról.
<br>A kérelmezõ 2003. december 17-én jogorvoslati kérelemmel fordult a Döntõbizottsághoz, melyben az 1. és 2. részteljesítés vonatkozásában kérte jogsértés megállapítását, ajánlatkérõ felhívását a Kbt.-nek megfelelõ eljárásra, ennek megfelelõen csak a 2003. november 28-án benyújtott ajánlatok kerüljenek elbírálásra, vagy a döntés megsemmisítését, a jogsértõ ajánlattevõnek az eljárásból való kizárását, valamint ideiglenes intézkedésként a szerzõdéskötés megtiltását. A 2004. január 15-én tartott tárgyalás során kérelmét kiterjesztette a vonatkozásban is, hogy a 2. részajánlat körében az ajánlatkérõ a Kbt. 60. § (1) bekezdés f) pontja szerint jogsértõen nyilvánította eredménytelenné, továbbá az ajánlatkérõ jogsértõen alkalmazta a Kbt. 70. § (1) bekezdés e) pontja szerinti eljárást; az ajánlatkérõ az értékelési szempontrendszerét a súlyozás változóinak és a súlyozás attribútumainak számára vonatkozóan az eljárás során változtatta, valamint a nyertes Szonda Ipsos Kft. az ún. call-center munkaállomásainak számát irreális mértékben emelte 130 darabra a végleges ajánlatában, kérte annak ellenõrzését, hogy a megkötött szerzõdés tartalmazza-e ezt a vállalást.
<br>Kérelme indokaként elõadta, hogy a közbeszerzési eljárás során ajánlatkérõ 2003. december 3-án kelt levelében módosítást kért az ajánlattevõktõl az 1. és 2. számú részteljesítésekre vonatkozóan arra való hivatkozással, hogy a megjelölt vállalási árak a bírálóbizottság döntése szerint meghaladják a várt költségek mértékét (az 1. részteljesítésre vonatkozóan), illetõleg a megjelölt részárak a bírálóbizottság döntése szerint nem összevethetõk (a 2. részteljesítésre vonatkozóan).
<br>Elõadta, hogy a 2003. december 4-én kelt levelében ajánlatkérõ kifogásolta a kérelmezõnek a módosítás iránti igényét, érdemi tájékoztatást kért annak indokairól, de az ajánlatkérõ még aznap küldött telefaxában kitért a válaszadás elõl.
<br>Kérelmezõ elõadta továbbá, hogy a 2003. december 5-én kelt levelében kifogásolta, hogy az egyik ajánlattevõ az ajánlatkérõ által meghatározott feltételektõl eltérõen módosított ajánlatot nyújtott be és azt az ajánlatkérõ befogadta.
<br>Sérelmezte, hogy sem erre a levelére, sem a 2003. december 8-án megismételt kifogására nem kapott választ.
<br>Ugyancsak nem kapott választ az ajánlatkérõ 2003. december 10-ei levelében közölt újabb módosítási igényt tartalmazó levelére küldött megjegyzéseire.
<br>A fentiek alapján kérelmezõ hivatkozott a Kbt. 24. § (1) és (2) bekezdésében foglalt alapelveinek megsértésére.
<br>Ajánlatkérõ kérte a kérelem elutasítását megalapozatlanság okán és észrevételében közölte, hogy a hirdetmény közzétételével indított tárgyalásos közbeszerzési eljárásban - az ajánlati felhívásnak megfelelõen - a beérkezett ajánlatokat 2003. november 18-án bontotta fel. Az ajánlatok bontását követõen minden ajánlattevõ részére megküldésre került a bontási jegyzõkönyv, mely a Kbt.-ben meghatározott, a bontás során kötelezõen ismertetendõ adatokon felül minden ajánlattevõ esetén tartalmazta az elbírálás szempontjainak megfelelõ ajánlati adatokat is. Az elsõ tárgyalásra 2003. november 25-én és 26-án került sor, ahol az ajánlattevõkkel egyeztetésre került az ajánlatok mûszaki tartalma. A kérelmezõ már ezen a tárgyaláson felhívta a figyelmet egyes ajánlattevõk taktikázására. Ajánlatkérõ a fentiek figyelembevételével minden ajánlattevõ figyelmét felhívta a szakmai standardoknak megfelelõ árak megadására. Az elsõ tárgyaláson elhangzottak alapján elkészített ajánlatok bontására 2003. november 28-án került sor. Ajánlatkérõ a bontásról készített jegyzõkönyvet ismételten minden ajánlattevõ részére megküldte, majd az ajánlatok átvizsgálását követõen újabb módosításra adott lehetõséget az 1. és 2. részteljesítésben az ajánlattevõk számára 2003. december 3-án. A módosítás indokait a kérelmezõ 2003. december 4-én kelt levelében vitatta. Az idõ rövidségére tekintettel (az újabb ajánlatok beadási határ ideje 2003. december 5-e volt), ajánlatkérõ még aznap tájékoztatta kérelmezõt, hogy a levelére érdemben egy késõbbi idõpontban fog válaszolni, s a válasz megadása nem szükséges az újabb ajánlat elkészítéséhez. A módosított ajánlatok bontását követõen már a bontás napján kérelmezõ újabb levelet küldött ajánlatkérõ részére, hogy az egyik ajánlattevõ az ajánlatkérõ által meghatározott feltételektõl eltérõen módosított ajánlatot nyújtott be és azt az ajánlatkérõ befogadta.
<br>Kérelmezõ a bontási jegyzõkönyv kézhezvételét követõen, december 8-án megismételte kifogását. Ajánlatkérõ az ajánlatok átvizsgálása után arról határozott, hogy az ajánlattevõk 2003. december 5-i ajánlata az 1. részteljesítésben nem összevethetõ egymással. Ezért 2003. december 10-én arról tájékoztatta az ajánlattevõket, hogy lehetõséget biztosít egy utolsó ajánlat beadására. Erre ajánlatkérõnek lehetõsége volt, miután tárgyalásos eljárást folytatott le. Kérelmezõ még ugyanezen a napon újabb levelet intézett ajánlatkérõhöz. Az utolsó ajánlatok beadási határideje 2003. december 12-e volt. Döntéshozó a beérkezett ajánlatok alapján 2003. december 15-én meghozta döntését, melynek kihirdetése 2003. december 18-án megtörtént. Kérelmezõ részére pedig az eredményhirdetését követõen még ugyanezen nap megküldte leveleinek azon részére adott válaszokat, melyeket még nem válaszolt meg. Ezen válaszok az ajánlatok elkészítését nem befolyásolták, és az eredményhirdetés elõtt nem voltak közölhetõk, hiszen ajánlatkérõ döntését tartalmazzák. Álláspontja szerint a kérelmezõ kérelmi eleme az eljárásfajta választásának jogsértõ voltára vonatkozóan elkésett. Az értékelési részszempontok körében a súlyozó változók 4 változóra korlátozása a szakmailag elfogadhatatlan licitálás megakadályozása miatt volt szükséges, és ebben az eljárásban az ajánlatkérõ vonatkozásában is az ajánlati kötöttség korlátozottan érvényesül. Ajánlatkérõ úgy véli, hogy eljárása teljes egészében megfelel a Kbt. elõírásainak, és az alapelvekben foglaltaknak. Sem a verseny tisztaságát, nyilvánosságát, sem pedig az ajánlattevõk közötti esélyegyenlõséget nem sértette meg.
<br>Egyéb érdekeltek észrevételt nem tettek.
<br>A Döntõbizottság ideiglenes intézkedést nem hozott, mivel annak törvényi feltételei nem álltak fenn.
<br>A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a jogorvoslati kérelem részben elkésett, illetve részben megalapozatlan.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a bizottság a (3)-(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve hogy azt az addig vizsgált szervezettel (személlyel) azonos szervezet (személy) követte el.
<br>A Döntõbizottság elõször azt vizsgálta, hogy a kérelmezõnek az ajánlatkérõ eljárásfajta választására vonatkozó döntésével kapcsolatos kérelmi eleme a jogvesztõ határidõn belül került-e elõterjesztésre.
<br>A Döntõbizottság megállapította, hogy a kérelmezõ a részvételi segédlet átvételi határideje lejártakor 2003. október 9-én, de a Kbt. 79. § (8) bekezdés a) pontját figyelembe véve legkésõbb 2003. október 12-én a részvételi jelentkezési határidõ lejártakor tudomással bírt az ajánlatkérõ eljárásfajta választásáról. Ehhez képest a 15 napos szubjektív határidõ 2003. október 27-én letelt, de a 2004. január 15-én, a tárgyaláson elõterjesztett kérelme még a 90 napos objektív határidõn is túl került elõterjesztésre.
<br>A Döntõbizottság nem osztotta a kérelmezõ hivatkozását, hogy a tudomásul vétel a jogi képviseleti megbízás idõpontja, mivel a jogvesztõ határidõ számítása az állított jogsértõ ténynek a kérelmezõ részérõl történõ tudomásul vételétõl számítandó, nem pedig az esetlegesen eljáró képviselõ részére adott tájékoztatás idõpontjától.
<br>A Kbt. 24. § (1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.
<br>A Kbt. 24. § (2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.
<br>A Kbt. 71. § (2) bekezdése szerint a tárgyalásos eljárás során nem áll fenn az ajánlatkérõnek, illetve az ajánlattevõnek a 48-50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását. Ha az ajánlatkérõ az eljárás eredményét kihirdette, a szerzõdést a felhívás (illetve a dokumentáció) és az ajánlat eredményhirdetéskori tartalma szerint kell megkötni.
<br>A Döntõbizottság ezt követõen vizsgálta, hogy az ajánlatkérõ eljárása sértette-e az esélyegyenlõséget, a verseny tisztaságát, illetve a nyilvánosság alapelvét.
<br>A Döntõbizottság leszögezi, hogy az ajánlatkérõ által meghatározott és a kérelmezõ által a jogvesztõ határidõn belül nem kifogásolt és a Kbt. 70. § (1) bekezdés e) pont szerinti eljárásfajta választása eleve lehetõvé teszi, hogy a szerzõdéses feltételek bármelyike vonatkozásában a felek szabadon tárgyaljanak. A szerzõdéses feltételek részét képezte a mûszaki tartalom, az 1. részajánlat körében a súlyozó változó száma, illetve a súlyozó változók attribútumainak száma. Ebbõl következõen nem sértheti az alapelveket az, hogy az ajánlatkérõ több tárgyalási fordulót tart, illetve az ár, vagy más szerzõdési feltételek vonatkozásában több ízben is az ajánlattevõktõl módosított ajánlatot kér a számára kedvezõbb szerzõdési feltételek elérése érdekében.
<br>Az ajánlatkérõ az eljárás menetét az ajánlati felhívásban rögzített szabályoknak megfelelõen folytatta le, mindegyik ajánlattevõ részére azonos idõpontban azonos tartalmú felszólítást intézett az ajánlatok módosítása körében. A kérelmezõ mindvégig részt vett az eljárásban, kifogásai részben az ajánlatkérõ által kért közvélemény-kutatás módszereinek, egyes szakmai megoldásainak az indokoltságára vonatkozott. Az ajánlatkérõ jogosult a beszerzési igényének meghatározására az adott eljárásfajta keretében, tehát e körben az alapelvek sérelme nem merülhet fel.
<br>A Döntõbizottság álláspontja szerint az a tény, hogy az ajánlatkérõ a 2003. december 10-i utolsó ajánlati módosításra történõ felkérésig az árra vonatkozóan korlátozta az ajánlatok módosításának lehetõségét, nem akadályozta abban a kérelmezõt, hogy a végsõ, 2003. december 12-ei határidõben ajánlatát az 1. részajánlat körében bármely tartalmi eleme vonatkozásában módosíthassa. Ez a lehetõség - mellyel a kérelmezõ is élt a közbeni ajánlattételi fordulók során - más ajánlattevõk részérõl az áron kívüli részszempontok körében eszközölt módosítással kapcsolatos kérelmi elemet súlytalanná teszi. A 2. részteljesítés körében az ajánlatkérõ már a 2003. november 25-i tárgyalási jegyzõkönyve szerint felhívta az ajánlattevõk figyelmét a súlyozó változók és attribútumokra vonatkozó elfogadhatatlan szakmai licitálás elkerülésére, valamint arra, hogy az árképzésnél a szokásos szakmai standardok szerint járjanak el. Éppen a kérelmezõ kifogásolta a 2003. november 25-ei jegyzõkönyvben foglaltak szerint az egyes ajánlattevõk részérõl a súlyozó változók számával kapcsolatos ,,taktikázás'" lehetõségét.
<br>A Döntõbizottság megállapította, hogy a kérelmezõ részére az eredményhirdetési jegyzõkönyv, valamint az összegzés 2003. december 18-án megküldésre került, tehát a 2004. január 15-én elõterjesztett és a 2. részajánlat körében az eljárást eredménytelenné nyilvánító ajánlatkérõi döntésre vonatkozó kérelmi elem elkésett. Az összegzés tartalmazta az eredménytelenné nyilvánítás indokát a Kbt. 60. § (1) bekezdés f) pontjára hivatkozással.
<br>Az ajánlatkérõ 2003. december 16-ai válaszában a kérelmezõ december 4-ei, 5-ei, 8-ai és 10-ei leveleiben feltett kérdéseire összefoglalóan válaszolt, tehát e körben sem sérültek a Kbt. alapelvei. A tárgyalásos eljárás során az egyes fordulók után ajánlatkérõ nem értékel, az értékelést az eljárást lezáró döntésében megtette és az összegzést az ajánlattevõk részére megküldte.
<br>A Döntõbizottság megállapította, hogy a nyertes ajánlattevõvel megkötött vállalkozási keretszerzõdés I. számú melléklete (mûszaki leírás) az 1.2.4. pontban (az adatfelvétel lebonyolítása) tartalmazza - a módosított ajánlattal megegyezõen - az összesen 130 munkaállomásra vonatkozó kötelezettségvállalást. A Döntõbizottság megállapította azt is, hogy a nyertes ajánlattevõvel megkötött vállalkozási keretszerzõdés a mûszaki leírással kapcsolatos 1. sz. mellékletében a tárgyalások során rögzített és mindenki számára ismertetett súlyozási maximum szerint határozták meg a szerzõdõ felek a változók számát. A Döntõbizottságnak nincs hatásköre a kérelmezõ által hivatkozott és a szerzõdés teljesítése körébe esõ azon tény vizsgálatára, hogy a számítógépes munkaállomások valóban rendelkezésre állnak-e a teljesítés során a nyertes ajánlattevõnek, figyelembe véve a Kbt. 75. § (2) bekezdését.
<br>A Döntõbizottság a fenti indokok alapján a Kbt. 76. § (1) bekezdésében biztosított jogkörében eljárva a kérelem elkésett részét a Kbt. 80. § (4) bekezdés alapján, míg a kérelem megalapozatlan részét a Kbt. 88. § (1) bekezdés alapján elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 23.
<br>
<br>Dr. Csanádi Péter s. k., Hámori András s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>