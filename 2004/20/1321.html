<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1321/2004)
</h2>
<br>1024 Budapest, Margit krt. 85.
<br>Ikt.sz.: D682/9/2003.
<br>
<br>Tárgy: az ELAMEN Rt. kérelmezõ jogorvoslati kérelme a Budapest Fõváros XV. Kerületi Önkormányzat Hartyán Nevelési és Oktatási Központ Óvoda, Általános Iskola ajánlatkérõ közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Elamen Kereskedelmi és Vendéglátó Rt. (1095 Budapest, Soroksári u. 98., képv.: dr. Zsoldos Mariann ügyvéd, 1052 Budapest, Városház u. 16.) kérelmezõ kérelmére indult, a Budapest Fõváros XV. Kerületi Önkormányzat Hartyán Nevelési és Oktatási Központ Óvoda, Általános Iskola (1157 Budapest, Hartyán köz 2-4., képv.: Sédné dr. Vígh Márta ügyvéd, 1034 Budapest, Zápor u. 5/A) mint ajánlatkérõ által ,,közétkeztetés szállítással együtt'' tárgyú közbeszerzése ellen indított jogorvoslati eljárást megszünteti.
<br>A határozat ellen további jogorvoslatnak helye nincs.
<br>
<br>INDOKOLÁS
<br>
<br>Ajánlatkérõ ajánlati felhívása nyílt közbeszerzési eljárás megindításáról 2003. október 18. napján jelent meg a Közbeszerzési Értesítõ (K. É.) 41. számában.
<br>Az ajánlati felhívás 16. 3. c ) pontjában ajánlatkérõ elõírta, hogy ajánlattevõ csatoljon nyilatkozatot arról, hogy nyertessége esetén milyen nagyságú felelõsségbiztosítás megkötését vállalja.
<br>A felhívás 13. b) pontjában az értékelési részszempontok között ajánlatkérõ a harmadik részszempontként a beszerzés tárgyára vonatkozó felelõsségbiztosítás nagyságát (kárkifizetési limit évente) határozta meg 15 súlyszámmal.
<br>Ajánlatkérõ 2003. december 17. napján hirdette ki az eljárás eredményét, amely alapján az eljárás nyertese a Sodexho Magyarország Kft. lett.
<br>Kérelmezõ jogorvoslati kérelmében sérelmezte egyrészt, hogy ajánlatkérõ által összeállított ajánlati felhívás értékelési részszempontjai közül a felelõsségbiztosítás nagyságához túlzó súlyszámot rendelt indokolatlanul, és ez ahhoz vezetett, hogy az ajánlattevõk közötti esélyegyenlõség sérült. Kifogásolta továbbá, hogy nyertes ajánlattevõ ténylegesen rendelkezhetett azzal a magas összegû felelõsségbiztosítással, amely értékelésre és ismertetésre került, ezért kérte annak vizsgálatát, hogy a nyertes által az ajánlatba csatolt felelõsségbiztosítás megfelelõ-e.
<br>Ajánlatkérõ észrevételében a kérelem elutasítását kérte egyrészt elkésettség, másrészt megalapozatlanság okán. Az ajánlati felhívás tartalmára vonatkozóan ajánlatkérõ álláspontja szerint a kérelmezõ a rendelkezésére álló jogvesztõ 15 napon túl terjesztette elõ kérelmét. A felelõsségbiztosításra vonatkozóan pedig elõadta, hogy a felhívásban ajánlattevõ nyilatkozatát kérték a nyertesség esetére vonatkozó felelõsségbiztosítás nagyságáról, ennek a nyertes eleget tett.
<br>Egyéb érdekelt érdemi észrevételében szintén elkésettnek tartotta a kérelemnek a felhívás taralmára vonatkozó elemeit, valamint megalapozatlannak a felelõsségbiztosítás elfogadhatóságára vonatkozó kérelmét.
<br>Kérelmezõ 2004. január 20. napján megtartott jogorvoslati tárgyaláson bejelentette, hogy a jogorvoslati kérelmét visszavonja.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárására - ha a Kbt. másképp nem rendelkezik - az államigazgatási eljárás általános szabályairól szóló 1957. évi. IV. törvény (a továbbiakban Áe.) rendelkezéseit kell alkalmazni.
<br>Az Áe. 14. § (1) bekezdése alapján az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárás folytatja.
<br>A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.
<br>
<br>Budapest, 2004. január 26.
<br>
<br>Dr. Sárkány Izolda s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Ruthner Oszkár s. k.,
<br>közbeszerzési biztos
<br>
<br>
<br><br></body></html>