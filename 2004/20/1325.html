<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1325/2004)
</h2>
<br>1024 Budapest, Margit krt. 85.
<br>Ikt.sz.: D.667/9/2003.
<br>
<br>Tárgy: a Középületépítõ Rt. jogorvoslati kérelme Dorog Város Önkormányzata ajánlatkérõ közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Középületépítõ Rt. (1056 Budapest, Molnár u. 19., képviseli: dr. Pozsgai Mária ügyvéd, 1056 Budapest, Molnár u. 19., a továbbiakban: kérelmezõ) jogorvoslati kérelmét, melyet a Dorog Város Önkormányzata (2510 Dorog, Bécsi út 71., képv.: dr. Sarkantyú Lajos ügyvéd, 2500 Esztergom, Petõfi u. 2., a továbbiakban: ajánlatkérõ) "Dorog, Kossuth L. u. 6. szám alatti, önkormányzati tulajdonban álló volt kórház krónikus (geriátriai) szakkórházzá történõ átalakítása és bõvítése, valamint ingatlanon található egyes épületek bontása" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek nyilatkozatai és a tárgyaláson elõadottak alapján az alábbi tényállást állapítja meg.
<br>Ajánlatkérõ a rendelkezõ részben meghatározott beszerzés megvalósításának érdekében 2003. évben címzett támogatás elnyerése iránt eredményes pályázatot nyújtott be.
<br>A 2003. évben elnyert pályázatokat tartalmazó 2003. évi LIX. tv. 1. sz. melléklete alapján ajánlatkérõ beruházásának tervezett összköltsége (bruttó összegben) 696 000 000 Ft, mely magában foglalta a teljes kivitelezés, a lebonyolítás és tervezés költségét.
<br>Ajánlatkérõ a címzett támogatás elnyerését követõen 2003. július 23. napján a Közbeszerzési Értesítõ (K. É.) 30. számában közzétett részvételi felhívással nyílt elõminõsítési közbeszerzési eljárást indított a tervezett - rendelkezõ részben részletezett - beszerzés megvalósítására. A beszerzés nem tartalmazta a tervezés és lebonyolítás elvégzését.
<br>Ajánlatkérõ a részvételi felhívás 4. pontjában a teljesítés határidejét az alábbi módon határozta meg:
<br>"A teljesítés határideje vagy a szerzõdés idõtartama: 2005. augusztus 31. Ajánlatkérõ 2005. évre vonatkozóan elõteljesítést elfogad."
<br>Ajánlatkérõ 2003. szeptember 15-én hirdette ki a részvételi szakasz eredményét. Az ajánlati felhívást pedig 18-án megküldte az érvényesnek és alkalmasnak minõsített alábbi ajánlattevõknek: kérelmezõ, KIPSZER Rt., Progress B-90 Kft., Bayer Center Kft., Baucont Rt., Duna-Épszer Rt., MASZER Rt., KÉSZ Kft., Arcadom Rt., Reneszánsz Rt., OTP Befektetési, Ingatlanforgalmazási Rt., Mávépcell Kft.
<br>Az ajánlati felhívásban az ajánlatkérõ meghatározta az ajánlat feltételeit, az összességében legelõnyösebb ajánlat kiválasztásához tartozó elõírásokat, a szerzõdés teljesítésének határidejét illetõen megismételte a részvételi felhívás 4. pontjában foglaltakat. Rendelkezett a pénzügyi ellenszolgáltatás teljesítésének feltételeirõl is, amennyiben 30 napos fizetési határidõt vállalt és lehetõséget adott a részszámlák benyújtására is. A források éves megoszlását is közölte.
<br>Ajánlatkérõ dokumentációt is rendelkezésre bocsátott, amely a kiviteli terveket és az árazatlan költségvetéseket tartalmazta.
<br>Ajánlatkérõ számos írásban érkezett ajánlattevõi kérdésre válaszolt, továbbá helyszíni konzultációt is tartott 2003. október 14-én. Az ajánlati felhívás módosítására is sor került 2003. október 16-án, amely módosítás az elbírálási szempontot érintette.
<br>A 2003. november 26-i határidõre 10 ajánlat érkezett a következõ ajánlattevõktõl: kérelmezõ, KIPSZER Rt., Progress B-90 Kft., Bayer Center Kft., Duna-Épszer Rt., MASZER Rt., Arcadom Rt, Reneszánsz Rt., OTP Befektetési, Ingatlanforgalmazási Rt., Mávépcell Kft.
<br>Ajánlatkérõ 2003. november 27-én írásban kérte a KIPSZER Rt.-t, hogy a Kbt. 57. § (1) bekezdése alapján adjon tájékoztatást az ajánlati ár meghatározása körében tett ellentmondó nyilatkozataival kapcsolatosan. A KIPSZER Rt. 2003. november 28-án válaszolt, közölte, hogy az ajánlatának 39. oldalán szereplõ összesítõ tévedésbõl került becsatolásra, az ajánlata 40. oldalán található fõösszesítõ vonatkozik a tárgyi kivitelezésre, emiatt a bontáskor felolvasott ár sem helyes. Az ajánlatkérõ ezek után megállapította az ajánlatból a tényleges ajánlati árat - bruttó 996 M Ft - és errõl a tényrõl minden ajánlattevõnek értesítést küldött.
<br>Az ajánlatok értékelését 2003. december 1-jén bizottság kezdte meg, javaslatot tett a kérelmezõ ajánlatának érvénytelenné nyilvánítására és az eljárást lezáró döntésre is. A döntésre jogosult képviselõ-testület 2003. december 5-én meghozta döntését, a nyertes a Mávépcell Kft. lett, a kérelmezõt pedig kizárták az eljárásból érvénytelen ajánlata miatt. A nyilvános eredményhirdetésre 2003. december 10-én került sor, ezen a kérelmezõ nem volt jelen. Ajánlatkérõ 2003. december 11-én adta postára minden résztvevõ számára az eredményhirdetés jegyzõkönyvét, az összegzést és a kérelmezõ részére az érvénytelenségrõl szóló döntésrõl szóló értesítést, mindezeket a kérelmezõ 2003. december 15-én vette át. A kérelmezõvel közölt indok az alábbi volt: ajánlata a Kbt. 52. § (2) bekezdés d) pontja szerint érvénytelen, mert a megadott teljesítési határidõ ellentétes az ajánlati felhívás 4. pontjában foglaltakkal.
<br>A szerzõdést az ajánlatkérõ csatolta, azt 2003. december 19-én kötötték meg a nyertes ajánlattevõvel.
<br>Kérelmezõ 2003. december 17. napján nyújtott be jogorvoslati kérelmet a Döntõbizottsághoz, melyben kérte a Döntõbizottságot, hogy semmisítse meg az ajánlatkérõ eljárást lezáró döntését, hívja fel az ajánlatkérõt a Kbt. szabályainak megfelelõ eljárásra, alkalmazzon ideiglenes intézkedést.
<br>Kérelmezõ a kérelme és a tárgyaláson tett kérelem kiegészítése alapján kifogásolta egyrészt, hogy ajánlatkérõ a közbeszerzési eljárása során a nyertes ajánlattevõ felé nem élt a Kbt. 57. § (2) bekezdésében elõírt magyarázatra való felhívással. Kérelmezõ megítélése szerint ugyanis a nyertes ajánlati ára kirívóan alacsony, tekintve a beérkezett ajánlatok közötti eltéréseket, így ajánlatkérõnek kötelezõen a nyertes ajánlati árának magyarázatát kellett volna kérnie. Kérelmezõ álláspontja szerint ajánlatkérõ megsértette a Kbt. 57. § (2) bekezdését, amikor elmulasztotta a nyertes ajánlattevõt ajánlati árának magyarázatára felhívni. Elõadta továbbá, hogy nem tudja elfogadni ajánlatkérõ azon indokát, hogy a beruházás tervezett összköltsége alapján nem lehet kirívóan alacsony árról beszélni a nyertes esetén, ugyanis kérelmezõ véleménye szerint a kirívóan alacsony ár megítélésénél a beérkezett ajánlati árakat kell vizsgálni.
<br>Másodsorban sérelmezte kérelmezõ ajánlatkérõ eljárást lezáró döntését, amely során ajánlatát érvénytelennek minõsítette. Álláspontja szerint az érvénytelenítés oka - nevezetesen, hogy nem az ajánlati felhívás 4. pontjában elõírtak szerint tette meg ajánlatát a teljesítési határidõ tekintetében - alaptalan és önkényes. Elõadta, hogy ajánlatkérõ nem jelölte meg ugyanis a felhívásban a határidõ vállalását, mint érvényességi feltételt. A felhívás 4. pontja szerint ajánlatkérõ határidõként 2005. augusztus 31. napját jelölte meg azzal, hogy 2005. évre elõteljesítést elfogad. A kérelmezõ ajánlatában 2004. október 15-i teljesítési határidõt vállalt, 2005. évi fizetési határidõvel. A vállalt elõteljesítéssel tehát megfelelt a felhívás feltételének, nem lehetett az ajánlatát érvénytelennek tekinteni. Kérelmezõ kifejtette továbbá, hogy ajánlatkérõ rendelkezését a teljesítési határidõ tekintetében félreérthetõnek tartja, amelyet az is fokozott, hogy a vállalt teljesítési határidõ értékelési részszempontként került meghatározásra. Kérelmezõ kifejtette, hogy a felhívás 4. pontját akként értelmezte, hogy a megadott 2005. augusztus 31-i határidõ elõtti korábbi teljesítési határidõ vállalása lehetséges, idõhatár nélkül.
<br>Ajánlatkérõ észrevételében kérte a kérelem elutasítását megalapozatlanság miatt. Indoklásul elõadta, hogy a részvételi felhívásban, majd az ajánlati felhívásban azonos módon határozta meg az elvárt teljesítési határidõt, eszerint elõteljesítést legfeljebb 2005. évre fogad el. Az ajánlatok érvényességének vizsgálata során megállapította, hogy a kérelmezõ a fenti elõteljesítési lehetõséget figyelmen kívül hagyva vállalta a 2004. évi teljesítési határidõt. A kérelmezõ ajánlatát a fenti okból a képviselõ- testület döntésében érvénytelenítette, döntését írásban részére megküldte, és azt részletesen megindokolta.
<br>Elõadta továbbá, hogy a KIPSZER Rt. ajánlatában kétféle, egymástól eltérõ összegeket tartalmazó fõösszesítõt csatolt, ezért a Kbt. 57. § (1) bekezdése alapján a nem egyértelmû nyilatkozat pontosítására hívta fel. A KIPSZER Rt. az írásos megkeresés után pontosította az ajánlati árat, és ajánlatának értékelése ezzel az utóbbi árral történt. A Mávépcell Kft. ajánlati árát nem tartotta kirívóan alacsonynak, ezért nem kért tõle ezzel kapcsolatban magyarázatot. A nyertes ajánlati ára állt legközelebb a címzett támogatási pályázatban is elõkalkulált, megfelelõ szakértelemmel meghatározott és több oldalról ellenõrzött beruházási összeghez, tehát reálisnak kellett azt tekinteni és elfogadni.
<br>Ajánlatkérõ álláspontja, hogy a közbeszerzési eljárás során a törvény rendelkezéseinek betartása mellett, jogszerûen folytatták le eljárásukat, és jogszerû eljárást lezáró döntést hoztak.
<br>A Döntõbizottság a jogorvoslati eljárásban ideiglenes intézkedést nem hozott.
<br>A Döntõbizottság megállapította, hogy a kérelmezõ jogorvoslati kérelme megalapozatlan az alábbi indokok alapján.
<br>A Döntõbizottságnak a Kbt. 76. § (1) bekezdésében rögzített hatáskörében eljárva a kérelem keretei között egyrészt abban a kérdésben kellett állást foglalnia, hogy követett-e el jogsértést ajánlatkérõ azzal, hogy nem hívta fel a nyertes ajánlattevõt ajánlati árának magyarázatára a Kbt. 57. § (2) bekezdése alapján.
<br>Másrészt választ kellett adnia arra, hogy a kérelmezõ ajánlatában az ajánlati felhívásban elõírtak betartása mellett határozta-e meg a teljesítési határidõt és így a kérelmezõ ajánlatának érvénytelensége körében jogszerûen döntött-e ajánlatkérõ.
<br>A Kbt. 57. § (2) bekezdése kimondja, hogy ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.
<br>A fenti rendelkezés értelmében ajánlatkérõ kötelezettsége az ajánlati árra vonatkozó magyarázatkérése akkor áll fenn, ha az ajánlatok között van olyan, amelyik az adott körülmények mérlegelése mellett alacsonynak, mégpedig kirívóan alacsonynak minõsül, illetõleg azt ajánlatkérõ annak minõsíti. A közbeszerzés keretében megvalósítani szándékozott beszerzésre adott ajánlati ár megítélésekor az eset összes körülményét vizsgálni és mérlegelni kell. Önmagában tehát az, hogy a beérkezett ajánlatokban szereplõ ajánlati árak között jelentõs eltérés van, még nem alapozza meg ajánlatkérõ kötelezettséget az ajánlati ár magyarázatára történõ felszólításra.
<br>Jelen esetben nem hagyható figyelmen kívül a Döntõbizottság megítélése szerint sem az a körülmény, hogy ajánlatkérõ a beszerzés megvalósításához szükséges fedezet egy részét címzett támogatásból biztosította.
<br>A pályázati pénz elnyeréséhez pedig szükség volt a beruházás részletes mûszaki terveinek elkészítése mellett egy megalapozott, körültekintõ költségvetés-tervezésre a beruházás összköltségét illetõen. Ezért ajánlatkérõ rendelkezésére állt egy költségbecslés, amely lényegében a támogatás elnyerésének alapjaként az odaítélt támogatásról szóló fentebb hivatkozott 2003. évi LIX. tv. 1. sz. melléklete szerinti beruházási összköltség (teljes kivitelezés, tervezés, lebonyolítás költségei) 696 000 000 Ft-ot jelölt meg.
<br>Ajánlatkérõ a fentiek alapján rendelkezett egy reálisnak tekintendõ költségvetéssel, amely kiindulópont lehetett számára, hogy az általa megvalósítani kívánt munkákat milyen összegbõl lehet megvalósítani.
<br>A nyertes ajánlattevõ ajánlati ára: 696 005 498 Ft (mivel az a teljes kivitelezés megvalósítására vonatkozott, és az nem tartalmazta a lebonyolítás és tervezés költségeit) is meghaladta az ajánlatkérõ részére a támogatási pályázat elnyeréséhez készített költségvetésben megállapított beruházási összköltséget, ezért a nyertes ajánlattevõ ajánlati ára tekintetében nem volt olyan körülmény, amely alapján annak kirívóan alacsony volta felmerülhetett. Az, hogy az ajánlati árak között voltak olyanok is, amelyek lényegesen meghaladták az ajánlatkérõ rendelkezésére álló költségvetési összeget, önmagában nem teszi kirívóan alacsonnyá az olyan ajánlati árat, amely még így is meghaladja a beruházás tervezett összköltségét.
<br>Ajánlatkérõnek ugyanis nem feladata vizsgálni, hogy az általa tervezett bekerülési összköltséget jóval meghaladó ajánlati árak milyen okokra vezethetõek vissza. Az, hogy egyes ajánlattevõk milyen nyereségkulcsokkal dolgoznak, illetve milyen tényezõk mellett alakítják ki az áraikat, az adott ajánlattevõk üzleti döntése és az ebbõl eredõ azon kockázatot, hogy egy közbeszerzés alkalmával ajánlatuk a magasabb ellenszolgáltatás miatt hátrébb sorolódik, ajánlattevõknek kell viselni. Jelen körülmények között éppen annak a kérdése vetõdhetne fel, hogy mi az oka annak, hogy a tervezett bekerülési költségeket lényegesen, feltûnõen túllépõ ajánlati árak érkeztek, ennek vizsgálata azonban egy közbeszerzési eljárásban nem képezi és nem képezheti ajánlatkérõ feladatát, a fentiek alapján ennek kockázatát az ajánlattevõ viseli.
<br>A fenti indokok alapján a Döntõbizottság osztotta azon ajánlatkérõi érvelést, hogy a vizsgált közbeszerzési eljárásban beérkezett ajánlati árak egyike sem volt kirívóan alacsony, így a Kbt. 57. § (2) bekezdésében rögzítettek alkalmazásának nem volt indoka, ezért ajánlatkérõ nem követett el jogsértést, amikor nem kért magyarázatot a nyertes ajánlattevõ ajánlati árára vonatkozóan.
<br>Ezt követõen a Döntõbizottság megvizsgálta ajánlatkérõ döntését a kérelmezõ ajánlatának érvénytelenségére vonatkozóan:
<br>A Kbt. 63. § (1) bekezdése elsõ mondata értelmében két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás.
<br>E szakasz (8) bekezdése kimondja, hogy a két szakaszból álló eljárás részvételi szakaszában a 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.
<br>A Kbt. 52. § (1) bekezdése alapján ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>E szakasz (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése alapján pedig az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.
<br>Ajánlatkérõ a részvételi felhívás 4. pontjával egyezõen a kiadott ajánlati felhívás 4. pont "A teljesítés határideje, vagy a szerzõdés idõtartama" alatt 2005. augusztus 31. napján határozta meg akként, hogy rögzítette, hogy 2005. évre vonatkozóan fogad el elõteljesítést.
<br>Ajánlatkérõ a felhívás 15. b) pontjában azt is közölte, hogy a szerzõdéskötés idõpontja 2003. december 19-e lesz.
<br>Ajánlatkérõ a fenti ajánlati felhívásban közölt rendelkezéseivel kifejezésre juttatta azon elvárását, hogy a szerzõdés teljesítése körében ajánlattevõk alapvetõen kötve vannak ahhoz, hogy a munkát 2005. augusztus 31. napjára kell befejezni. Ajánlatkérõ a felhívásban a teljesítési határidõ vállalása körében arra adott lehetõséget ajánlattevõknek, hogy ajánlatukban a teljesítésre vonatkozó vállalásaik 2005. január 1. és 2005. augusztus 31. napja között határozzák meg.
<br>Ezen idõpontnál korábbi teljesítési határidõk vállalására a felhívás rendelkezései alapján nem volt lehetõségük ajánlattevõknek. Nem osztotta a Döntõbizottság a kérelmezõ okfejtését, amely szerint a felhívás 4. pontja akként értelmezhetõ, hogy ajánlatkérõ idõkorlát nélküli korábbi teljesítés vállalását nem zárta ki.
<br>A felhívás vonatkozó pontja ugyanis kifejezetten hivatkozott az elõteljesítés biztosítása körében, hogy az csak 2005-re vonatkozhat.
<br>A kérelmezõ ajánlatában viszont 2004. október 15-ei befejezési, azaz teljesítési határidõt vállalt annak ellenére, hogy az ajánlati felhívás rendelkezései erre nem adtak lehetõséget, így kérelmezõ a teljesítési határidõ tekintetében nem az ajánlati felhívásban meghatározottak szerint tette meg a vállalását.
<br>A fenti indokok alapján pedig a Kbt. 52. § (2) bekezdés d) pontja szerint ajánlatkérõ jogszerûen hozta meg döntését a kérelmezõ ajánlatának érvénytelensége körében, hiszen kérelmezõ ajánlata nem felelt meg a felhívás 4. pontjában meghatározott feltételnek a vállalási határidõ megajánlása tekintetében.
<br>Tekintettel a fent elõadottakra a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 23.
<br>
<br>Dr. Sárkány Izolda s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>