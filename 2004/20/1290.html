<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1290/2004)
</h2>
<br>1024 Budapest, Margit krt. 85.
<br>Ikt.sz.: D.690/12/2003.
<br>
<br>Tárgy: a Budaber Mérnöki Rt. kérelmezõ jogorvoslati kérelme Gyermek- és Ifjúsági Centrum Kht. ajánlatkérõ közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Budaber Mérnöki Rt. (1204 Budapest, Török Flóris u. 114., továbbiakban: kérelmezõ) kérelme alapján indult jogorvoslati eljárásban, melyet a Gyermek- és Ifjúsági Centrum Kht. (8250 Zánka, továbbiakban ajánlatkérõ), által "ajánlatkérõ kezelésében lévõ kereskedelmi szálláshelyek és egyéb vendégfogadási, üdültetési objektumok folyamatos takarítása" tárgyú közbeszerzési eljárása ellen nyújtott be, a kérelmezõ jogorvoslati kérelmének helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) a Kbt. 52. § (2) bekezdés d) pontjára tekintettel a Kbt. 53. § (2) bekezdését, ezért a Döntõbizottság az ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.
<br>Ajánlatkérõ 2003. október 29. napján a Közbeszerzési Értesítõ (K. É.) 44. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.
<br>Ajánlatkérõ az ajánlati felhívás 16 ,,Egyéb információk" pont 8. francia bekezdésében elõírta, hogy az ajánlattevõk és a közbeszerzés értékének 10% -át meghaladó mértékben igénybe venni kívánt alvállalkozóknak a Kbt. 46. § (1) bekezdés a) és c) pontjaiban, a Kbt. 46. § (1) bekezdés b) pontjában, továbbá a Kbt. 46. § (4) bekezdésben meghatározott nyilatkozatai és igazolásai, a Kbt. 46. § (5) és (6) bekezdéseiben foglaltak szerint az ajánlathoz csatolni kell. A 16. ,,Egyéb információk" pont 14. francia bekezdésében ajánlatkérõ rögzítette, hogy hiánypótlási lehetõséget nem biztosít.
<br>Ajánlatkérõ dokumentációt bocsátott az ajánlattevõk rendelkezésére, amely tartalmazta az ajánlattétel feltételeit, az elvégzendõ munkákat, a szerzõdés lényeges feltételeit és ajánlattevõi nyilatkozatmintát.
<br>A dokumentáció a Kbt. 46. § szerinti igazolások, nyilatkozatok tekintetében további rendelkezéseket nem tartalmazott.
<br>Az ajánlattételi határidõre, 2003. december 9. napjára kérelmezõ, a P. DUSSMANN Kft., a TOM CONTROLL 2001 Rt., a BÍBOR-PILON Kft. és a HOCZ és MEDVEGY Kft. nyújtott be ajánlatot.
<br>Ajánlatkérõ az ajánlatok megvizsgálását követõen 2003. december 16. napján kihirdette az eljárás eredményét, amely döntés értelmében az eljárást a Kbt. 60 § (1) bekezdése alapján eredménytelennek nyilvánította. Az eredménytelenség indoka az volt, hogy nem volt olyan ajánlattevõ, aki a szerzõdés teljesítésére alkalmas lenne. Ajánlatkérõ döntésével a kérelmezõ ajánlatának érvénytelenségét állapította meg azzal az indokkal, hogy a Kbt. 46. § szerinti nyilatkozatok a dátum feltüntetésének hiánya miatt nem megfelelõek.
<br>Kérelmezõ 2003. december 30. napján terjesztette elõ jogorvoslati kérelmét a Döntõbizottság elõtt. Kérelmében sérelmezte ajánlatkérõ döntését, mellyel ajánlatát érvénytelennek minõsítette. Álláspontja szerint ajánlatkérõ által megállapított érvénytelenségi ok - a Kbt. 46. § szerinti nyilatkozatok dátumozásának hiánya miatti el nem fogadása - jogellenes és iratellenes. Kérelmezõ indoklásként kifejtette, hogy sem a törvény, sem pedig ajánlatkérõ felhívása nem tartalmazott olyan érvénytelenségi okot, amely a nyilatkozatok dátumhiányosságaiból adódna.
<br>Kérelmezõ hivatkozott továbbá arra is, hogy az ajánlattevõ ajánlata egységes egészet alkot, így kétséget kizáróan megállapítható a dátum nélküli dokumentumok keltezése.
<br>Kérte, hogy a Döntõbizottság semmisítse meg ajánlatkérõ eljárást lezáró döntését, állapítsa meg a jogsértés megtörténtét, valamint kötelezze ajánlatkérõt az eljárási díj és költségek viselésére.
<br>Ajánlatkérõ észrevételében a kérelem elutasítását kérte annak megalapozatlansága okán. Elõadta, hogy a kérelmezõ ajánlatában szereplõ nyilatkozatok közül a Kbt. 46. § (1) és (2) bekezdés pontjaiban idõintervallumok vannak meghatározva, amelyekre vonatkozóan hitelesen nyilatkozni kell, mivel ajánlatkérõ ajánlatában a nyilatkozatok dátum nélküliek, így nem lehet megállapítani ajánlatkérõ álláspontja szerint, hogy a nyilatkozatokban tett idõtartamok érvényessége mikortól datálódik.
<br>Ajánlatkérõ fenntartotta azon álláspontját, hogy a nyilatkozatok dátumozásának elmulasztása megalapozta a Kbt. 52. § (2) bekezdés d) pontja szerinti érvénytelenség megállapítását.
<br>Hivatkozott ajánlatkérõ arra is, hogy a kérelmezõ referenciáit sem tartja megfelelõnek, ezért felmerülhet az alkalmatlanság kérdése is, ezen körülmény azért nem szerepel az összegzésben, mert az érvénytelenségre tekintettel már nem kellett vele foglalkoznia.
<br>Ajánlatkérõ tájékoztatója a közbeszerzési eljárás eredménytelenségérõl 2004. január 7. napján, a Közbeszerzési Értesítõ (K. É.) 2. számában került közzétételre (K. É. - 9612/2003).
<br>A Döntõbizottság felhívására ajánlatkérõ bejelentette, hogy a jogorvoslati eljárással érintett beszerzésre vonatkozóan - tekintettel az eredménytelen eljárásra - 2004. január 21. napján a K. É. 7. számában közzétett ajánlati felhívással (K. É. - 0222/2004) ismételten nyílt közbeszerzési eljárást indított.
<br>A Döntõbizottság megállapította, hogy a kérelmezõ jogorvoslati kérelme megalapozott az alábbi indokok alapján.
<br>A Döntõbizottságnak a Kbt. 76. § (1) bekezdésében rögzített hatáskörében a kérelem keretei között abban a kérdésben kellett állást foglalnia, hogy ajánlatkérõ által megjelölt hiányosság jogszerûen eredményezhette-e kérelmezõ ajánlatának érvénytelenségét a Kbt. 52. § (2) bekezdés d) pontjára alapítva, és erre tekintettel ajánlatkérõ döntése jogszerûnek minõsül-e. A Döntõbizottság érdemben ezért nem vizsgálhatta ajánlatkérõ észrevételében tett felvetését a kérelmezõ referenciáira vonatkozóan, mivel ajánlatkérõ közbeszerzési eljárásában erre vonatkozó felül vizsgálható döntése nem volt.
<br>A Kbt. 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdés alapján pedig az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>A jogorvoslati eljárásban becsatolt iratok között fellelhetõ kérelmezõi ajánlat áttekintése alapján a Döntõbizottság megállapította, hogy kérelmezõ ajánlatának 145-167. oldalain többek között csatolta az ajánlatkérõ által a felhívás 16.8. francia bekezdésében megkövetelt nyilatkozatokat a Kbt. 46. § (1) bekezdés a), b) és c) pontjára, továbbá az ajánlat 134-137. oldalain a Kbt. 46. § (5) bekezdés szerinti igazolásokat a köztartozásokról.
<br>Tényként állapítható meg továbbá, hogy ajánlatkérõ az ajánlati felhívás fentebb hivatkozott 16.8. pontján kívül az ajánlati felhívásban, illetve az ajánlati dokumentációban egyéb elõírást, követelményt, értelmezõ rendelkezést nem tett a megkövetelt nyilatkozatok tekintetében.
<br>Tényként állapítható meg továbbá az is, hogy a kérelmezõ ajánlatának 145-167. oldalain található nyilatkozatok dátumot nem tartalmaztak.
<br>Ajánlatkérõ a Kbt. 46. § körébe esõ nyilatkozatok és igazolások csatolására a Kbt. 46. § (4), (5) és (6) bekezdést hívta fel felhívásának 16.8. francia bekezdésében.
<br>A Kbt. 46. § (4) bekezdése arról rendelkezik, hogy az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik az (1) bekezdés a), c) pontja, illetve a (2) bekezdés hatálya alá, és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.
<br>Ezen szakasz (5) bekezdése szerint az ajánlattevõ a (4) bekezdésnek megfelelõen köteles csatolni az (1) bekezdés b) pontja és - ha az ajánlatkérõ ezt elõírta - a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban járt le, és annak megfizetésére halasztást kapott-e.
<br>E szakasz (6) bekezdése pedig kimondja, hogy az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.
<br>A fent idézett törvényi rendelkezések alapján ajánlatkérõ kizárólag olyan okra alapíthat jogszerûen érvénytelenséget kimondó döntést, amely a Kbt. 52. § (2) bekezdésben nevesítve van. A Kbt. 52. § (2) bekezdés d) pontjában nevesített eset, ha az ajánlat nem felel meg az ajánlati felhívásban, illetõleg a dokumentációban meghatározott feltételeknek. Ezen pont alapján akkor áll meg az érvénytelenség, ha bizonyítható, hogy az ajánlat rendelkezik olyan hiányossággal, amely elõ volt írva vagy a felhívásban, vagy a dokumentációban.
<br>Az ajánlatkérõ által is felhívott törvényi rendelkezés nem szól a nyilatkozattal szembeni formai elvárásokról, így arról sem, hogy kötelezõ lenne a nyilatkozat dátummal ellátása.
<br>A rendelkezés kizárólag azt rögzíti, hogy legkésõbb az ajánlattételi határidõig a Kbt. 46. § (1) bekezdés a), b), c) és a (2) bekezdésben rögzített körülmények tekintetében nyilatkoznia kell ajánlatevõnek.
<br>Jelen esetben a kérelmezõ ajánlatában szerepelt a nyilatkozat a Kbt. 46. § (1) bekezdés a) pontja szerinti körülményekrõl (nevezetesen hogy a kérelmezõ nem áll végelszámolás alatt, nincs ellene folyamatban csõd-, felszámolási eljárás), nincs köztartozása a Kbt. 46. § (1) bekezdés b) pontjában rögzített hatóságokkal szemben, valamint nem állnak fenn vele szemben a Kbt. 46. § (1) bekezdés c) , valamint a Kbt. 46. § (2) bekezdésében szeplõ esetek.
<br>A fentiek alapján tehát a kérelmezõ maradéktalanul teljesítette a Kbt. 46. § (4) bekezdésében elõírt nyilatkozatételi kötelezettségét - összhangban ajánlatkérõ elvárásával -, így a törvényben elõírtakat nem szegte meg.
<br>Ajánlatkérõ az ajánlati felhívásában kizárólag a törvény már fent idézett rendelkezéseire való hivatkozással az ott meghatározott körülményekre kérte ajánlattevõk nyilatkozatát. Ajánlatkérõ a nyilatkozatokkal kapcsolatban azonban nem határozott meg semmiféle elvárását, nem írta elõ, hogy elengedhetetlen formai követelményként kezelné a nyilatkozat dátumozását.
<br>A fentiek alapján megállapítható tehát, hogy a Kbt. 46. §-a körébe tartozó ajánlattevõi nyilatkozatokkal szemben sem a törvény, jelen ügyben pedig ajánlatkérõ sem határozott meg a felhívásban, avagy a dokumentációban a dátum feltüntetésére vonatkozó kötelezõen teljesítendõ elõírást. Konkrét elõírás hiányában pedig ajánlatkérõ az ajánlatok értékelésének szakaszában már nem is hivatkozhat elõre nem meghatározott hiányra, és nem alapíthat rá érvénytelenséget. Ezért ajánlatkérõ döntése, mellyel a kérelmezõ ajánlatát a nyilatkozatok dátumának hiánya okán a Kbt. 52. § (2) bekezdés d) pontjára hivatkozással érvénytelennek minõsítette, jogszerûtlen.
<br>Nem osztotta a Döntõbizottság azon ajánlatkérõi okfejtést sem, miszerint a dátum hiánya miatt értelmezhetetlenek lennének azon ajánlattevõi nyilatkozatok, amelyekben idõtartamok szerepelnek. Dátum hiányában ugyanis a nyilatkozatot az ajánlat megtételének idõpontjában megadottként kell elfogadni. Amennyiben ajánlatkérõnek kétségei merülnek fel a nyilatkozatok tartalmával kapcsolatban - amelyre utaló körülmény jelen eljárásban nem állapítható meg -, ajánlatkérõ tisztázhatja, azonban nem teheti meg azt, hogy érvényteleníti az ajánlatot egy olyan ok miatt, amelyet kötelezõen nem követelt meg a felhívásban, illetve dokumentációban.
<br>Tekintettel a fent leírtakra a Döntõbizottság a rendelkezõ részben foglaltak szerint határozott és a Kbt. 88. § (1) bekezdés d) és f) pontja szerinti jogkövetkezményeket alkalmazta.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg. A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.
<br>A Döntõbizottság a bírság összegének megállapításakor a Kbt. 88. § (5) bekezdésben foglaltakat vette figyelembe, a jogsérelem súlya körében tekintettel volt a Döntõbizottság arra, hogy az ajánlatkérõ által elkövetett jogsértés nem reparálható, azonban az eredménytelen eljárást követõen ismételten nyílt közbeszerzési eljárást indított, melyben ajánlattevõk részvétele biztosított. A bírságot a fentiekre tekintettel szükségesek, de egyben elegendõnek ítélte.
<br>A költségek viselésérõl a Kbt. 88. § (1) bekezdés h) pontja alapján döntött. A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 29.
<br>
<br>Dr. Sárkány Izolda s. k., Hámori András s. k.,
<br>közbeszerzési biztos közbeszerzési biztos
<br>
<br>Dr. Csitkei Mária s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>