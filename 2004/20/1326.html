<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1326/2004)
</h2>
<br>1024 Budapest, Margit krt. 85.
<br>Ikt.sz.: D.674/7/2003.
<br>
<br>Tárgy: az EGIS Gyógyszergyár Rt. jogorvoslati kérelme Mór Város Önkormányzata Képviselõ-testülete közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az EGIS Gyógyszergyár Rt. (1106 Budapest, Keresztúri út 30-38., képv.: dr. Vas Antal jogtanácsos - továbbiakban: kérelmezõ) jogorvoslati kérelmét - melyet Mór Város Önkormányzata Képviselõ-testülete (8060 Mór, Szt. István tér 6., képv.: Székesfehérvári 6. Sz. Ügyvédi Iroda - továbbiakban: ajánlatkérõ) Mór Városi Kórház és Rendelõintézet 1 éves gyógyszer- és infúzióellátásának biztosítása tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2003. október 1-jén megjelent számában a rendelkezõ részben megjelölt beszerzés tárgyában. Részajánlatot lehetett tenni, többváltozatú ajánlatot nem.
<br>Az ajánlattevõ pénzügyi, gazdasági alkalmassága igazolására ajánlatkérõ a 11. a) pontban elõírta, hogy csatolni kell a számlavezetõ pénzintézettõl származó, 30 napnál nem régebbi nyilatkozatot, melynek az ajánlattevõre vonatkozóan tartalmaznia kell:
<br>- mióta vezeti a gazdálkodószerv bankszámláját,
<br>- fizetési kötelezettségének rendszeresen eleget tesz-e,
<br>- bankszámláján a nyilatkozat kiállítását megelõzõ 6 hónapon belül volt-e sorban állás.
<br>Ajánlatkérõ a 11. b) pontban kikötötte, hogy alkalmatlannak minõsíti a szerzõdés teljesítésére az ajánlattevõt, ha a
<br>- pénzintézeti nyilatkozat szerint ajánlattevõ a fizetési kötelezettségeinek rendszeresen nem tesz eleget, vagy
<br>- bankszámláján az elõzõ 6 hónapon belül sorban állás fordult elõ.
<br>A felhívás 16. pontja elõírta, hogy az ajánlathoz csatolni kell:
<br>- a cég jelenlegi állapotának megfelelõ cégkivonatot, be nem jegyzett cégek esetében a cégbíróságon érkeztetett bejegyzési kérelmet,
<br>- a Kbt. 46. § (4)-(6) bekezdésében elõírt nyilatkozatokat és igazolásokat - az ajánlattevõ és a közbeszerzés értékének 10%-át meghaladó mértékben bevonni kívánt alvállalkozó tekintetében [a Kbt. 46. § (3) bekezdése szerinti igazolást kivéve].
<br>Ajánlatkérõ ebben a pontban közölte, hogy hiánypótlásra nem ad lehetõséget.
<br>Az ajánlattételi határidõre, november 11-re a gyógyszer termékcsoportra a kérelmezõ, a Humantrade Kft. és a Hungaropharma Rt. nyújtott be ajánlatot. Ajánlatkérõ ezek közül a Hungaropharma Kft. ajánlatát hirdette ki nyertesnek. Kérelmezõ ajánlatát a következõ indokokkal érvénytelennek nyilvánította:
<br>- a pénzintézeti nyilatkozatból nem állapítható meg, hogy 6 hónapon belül volt-e sorban álló tétel a számlán,
<br>- nem cégkivonatot csatolt be,
<br>- a Munkaerõ-piaci Alappal nyilatkozata szerint nem áll fenn fizetési kötelezettsége, e nyilatkozat nem valós.
<br>Ajánlatkérõ ezen indokokat tüntette fel a Kbt. 5. sz. melléklete szerinti., közzétételre kerülõ összegzés az eljárásról dokumentumban.
<br>Kérelmezõ december 19-én jogorvoslati kérelmet terjesztett elõ a Döntõbizottsághoz, sérelmezte ajánlata érvénytelenné nyilvánítását és különösen ajánlatkérõnek a közzétételre kerülõ összegzésben is megjelenõ azon megállapítását, hogy kérelmezõnek a Munkaerõ-piaci Alappal szemben fennálló tartozására vonatkozó nyilatkozata nem valós.
<br>Az érvénytelenítési indokkal kapcsolatban a következõket adta elõ:
<br>Az általa csatolt banki nyilatkozat rögzíti: "a pénzforgalom rendszeres, sorban álló tételei nincsenek. Tapasztalataink szerint fizetési kötelezettségeinek rendszeresen eleget tesz." A nyilatkozat szerint tehát cége hosszú távon - tehát nemcsak 6 hó napon belül, hanem azon túl is - teljesíti fizetési kötelezettségét, így nem helytálló ajánlatkérõ megállapítása.
<br>Az Igazságügyi Minisztérium Cégnyilvántartási és Céginformációs Szolgálatától beszerzett, eredeti közokiratnak minõsülõ cégkivonatot csatolt be, mely cégkivonat tartalmaz minden olyan adatot, amit a cégbíróság által kiállított cégkivonat, errõl nem lehet azt állítani, hogy nem cégkivonat.
<br>Nyilatkozata tartalmazta, hogy a Munkaerõ-piaci Alappal szemben fizetési kötelezettsége nincs, valamint csatolta az alapkezelõ igazolását is, miszerint az alap felé nem áll fenn tartozása. A két okmányban foglaltak együttes figyelembe vétele mellett nem helytálló ajánlatkérõ részérõl a nem valós adatszolgáltatás kimondása.
<br>Különösen sérelmesnek tartotta a megállapítást azért is, mert az ezt tartalmazó összegzés megjelenik a Közbeszerzési Értesítõben, és így fennáll a veszélye annak, hogy az elkövetkezõ közbeszerzési eljárásokban ezen a címen kizárják az eljárásból.
<br>Ajánlatkérõ kérte a jogorvoslati kérelem elutasítását.
<br>A pénzintézeti nyilatkozatra vonatkozóan elõadta, hogy az abban lévõ "fizetési kötelezettségeinek rendszeresen eleget tesz" megfogalmazásból nem feltétlenül következik, hogy kérelmezõ az elmúlt 6 hónapban kivétel nélkül mindig eleget tett fizetési kötelezettségének, ezen idõtartamban a számláján sorban állás nem volt. A "maradéktalanul" szó teljes bizonyosságot jelent, a "rendszeresen" szó pedig azt, hogy általában ez a helyzet, de akadhatnak kivételek is.
<br>A cégkivonatra nézve közölte, hogy az IM Cégnyilvántartási és Céginformációs Szolgálata által kiadott cégkivonat nem tartalmazza mindazon adatokat, melyeket a cégnyilvántartásról szóló törvény 3. §-a szerinti cégkivonat, ez utóbbi tartalmazza a cég adatai módosítására vonatkozó el nem bírált kérelmekre való utalást, az IM Cégnyilvántartási és Céginformációs Szolgálatától beszerzett cégkivonat pedig nem.
<br>Elõadta továbbá, hogy a Munkaerõ-piaci Alappal szemben fennálló fizetési kötelezettségre nézve kérelmezõ nem a valóságnak megfelelõ nyilatkozatot adta, mert a minden olyan gazdasági társaságnak fennáll az alappal szembeni fizetési kötelezettsége, amely akár egyetlen alkalmazottat is foglalkoztat, ugyanis az alkalmazott után fizetett munkabér után munkaadói járulékot kell fizetni.
<br>A jogorvoslati eljárásban tartott tárgyaláson nyilatkozott, hogy a nyilatkozat valótlan tartalma folytán nem hamis adatszolgáltatás miatt kívánta kizárni kérelmezettet a közbeszerzési eljárásból, mert a kizárás szándékosan hamis adatszolgáltatás esetén jogszerû. Kérelmezõ viszont nem szándékosan, hanem pontatlanságból tette valótlan adatszolgáltatását.
<br>A Döntõbizottság a felek írásbeli és a tárgyaláson szóban elõadott nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>A Kbt. 43. § (1) bekezdése elõírja: ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire nézve. Az 52. § (2) bekezdés d) pontja alapján az e feltételnek nem megfelelõ ajánlat érvénytelen.
<br>A Döntõbizottság a kiírás feltételeivel összevetette a kérelmezõ ajánlatát annak eldöntése végett, hogy az ajánlatkérõ által közölt érvénytelenségi indokok helytállóak-e.
<br>A felhívás szerint a pénzintézeti nyilatkozatnak tartalmaznia kellett, hogy annak kiállítását megelõzõ 6 hónapon belül volt-e sorban állás az ajánlattevõ számláján.
<br>A kérelmezõ pénzintézeti nyilatkozata e tekintetben úgy szólt, hogy "tapasztalataink szerint fizetési kötelezettségének rendszeresen eleget tesz". A nyilatkozatot a pénzintézet kérelmezõ, mint ajánlattevõ érdekkörében, megbízottjaként adta ki, azt tehát úgy kell tekinteni, mintha kérelmezõ adta volna.
<br>A Döntõbizottság osztja az ajánlatkérõ álláspontját, miszerint a nyilatkozat nem tekinthetõ egyértelmûnek (kifejezettnek) a kérelmezõ számláján való sorban állás kizártságára nézve. A kiírás szerint egyáltalán nem fordulhatott elõ a nyilatkozat kiállítását megelõzõ 6 hónapon belül sorban állás a bankszámlán, a nyilatkozat viszont csak annak tanúsítására elegendõ, hogy kérelmezõ rendszeresen eleget tesz fizetési kötelezettségének. Ez a tény nem zárja ki, hogy a megelõzõ 6 hónapon belül egy-két esetben nem lett volna sorban állás a bankszámlán.
<br>Másik érvénytelenségi indokként ajánlatkérõ azt jelölte meg, hogy a kérelmezõ nem cégkivonatot csatolt. E tekintetben a Döntõbizottság vizsgálta, hogy a kérelmezõ által csatolt okirat a vonatkozó jogszabályi rendelkezés alapján megfelel a felhívásban elõírt követelménynek.
<br>A cégnyilvántartásról, a cégnyilvánosságról és a bírósági cégeljárásról szóló 1997. évi CXLV. törvény (Cg. tv.) 3. § (3) bekezdése szerint a "cégbíróságon cégmásolat, cégkivonat vagy cégbizonyítvány kiadása kérhetõ. A cégmásolat a cégjegyzék valamennyi adatát, a cégkivonat a cégjegyzék fennálló adatait tanúsítja hitelesen. A cégbizonyítvány pedig - a kérelemtõl függõen - a cégjegyzék egyes fennálló vagy törölt adatait tanúsítja hitelesen, illetve azt, hogy valamely meghatározott bejegyzés a cégjegyzékben nem szerepel(t). A cégnyilvántartásban a törölt adatnak megállapíthatónak kell maradnia."
<br>Kérelmezõ az IM Cégnyilvántartási és Céginformációs Szolgálatától beszerzett cégkivonatot csatolt ajánlatához.
<br>A Cg. tv. 4. § (1) bekezdése így szól: "Az Igazságügyi Minisztérium a szervezeti egységeként mûködõ Cégnyilvántartási és Céginformációs Szolgálat (a továbbiakban: Szolgálat) által a cégjegyzékekben szereplõ fennálló vagy törölt adatokról, valamint a bejegyzési (változásbejegyzési) kérelem számítógépen rögzített, még be nem jegyzett adatairól ad kérelemre tájékoztatást. E közszolgáltatást bárki igénybe veheti. A Szolgálatnál rendelkezésre álló adatok azonosak a cégbíróságokon számítógépen rögzített adatokkal. A 3. § (3) bekezdésében meghatározott közokiratok kiadására a Szolgálat is jogosult."
<br>Ajánlatkérõ a felhívásban formai követelményként nem írta elõ, hogy kifejezetten cégbíróság által kiadott cégkivonat csatolását kéri. A Szolgálattól beszerzett cégkivonat a Cg. tv. 4. § (1) bekezdése értelmében ugyanazokat az adatokat tartalmazza, mint a cégbíróság által kiállított cégkivonat, tehát megfelel a 3. § (3) bekezdésében definiált cégkivonat tartalmi követelményeinek. (Az adatok rögzítése a cégbíróságokon számítógépen történik, e számítógépen rögzített adatok alapján adja ki a cégbíróság is a cégkivonatot.)
<br>A Döntõbizottság megállapította, hogy ajánlatkérõnek el kellett volna fogadnia a kérelmezõ által a Szolgálattól beszerzett cégkivonatot az érvénytelenségi indok nem helytálló.
<br>Ajánlatkérõ a tárgyaláson arra hivatkozott, hogy a cégbíróság által kiállított és a Szolgálat által kiadott cégkivonat között különbség áll fenn, mégpedig az, hogy a cégbíróság által kiállított cégkivonat tartalmazza a még el nem bírált változásbejegyzési kérelmeket is, a Szolgálat által kiadott cégkivonat viszont nem.
<br>Ajánlatkérõ érvelése nem helytálló.
<br>A Cg. tv. fent hivatkozott rendelkezéseibõl ez az eltérés nem következik, a cég "fennálló adatainak" körébe tartozik az is, hogy a cég adataiban bekövetkezett változás bejegyzésére még el nem bírált kérelem érkezett a cégbíróságra.
<br>A Kbt. 46. §-a rendelkezik azokról az esetekrõl, amikor kizárt az ajánlattevõnek a közbeszerzési eljárásban való részvétele.
<br>Az (1) bekezdés b) pontja szerint nem lehet ajánlattevõ vagy alvállalkozó, aki - többek között - elkülönített állami pénzalappal szemben fennálló fizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult.
<br>A (4) bekezdés elõírja, hogy az ajánlattevõnek az ajánlathoz írásbeli nyilatkozatot kell csatolnia arról, hogy az (1) bekezdés b) pontjában említett állami pénzalapok közül melyik irányában áll fenn jogszabály alapján fizetési kötelezettsége.
<br>A (6) bekezdés szerint "az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak fizetési kötelezettsége áll fenn."
<br>A fentiek szerint az elkülönített állami pénzalapokkal kapcsolatban egyrészt csatolni kell egy nyilatkozatot a fizetési kötelezettség fennállására nézve, másrészt a tartozás fennállására, vagy fenn nem állására vonatkozó igazolást attól az alaptól, amelyikkel szemben a nyilatkozat szerint fizetési kötelezettsége áll fenn az ajánlattevõnek, alvállalkozónak.
<br>Kérelmezõ nyilatkozata úgy szólt, hogy egyik alappal szemben sem áll fenn fizetési kötelezettsége. Csatolta a Munkaerõ-piaci Alap igazolását a tartozás fenn nem állására nézve.
<br>Kérelmezõ azzal érvelt, hogy azért nincs fizetési kötelezettsége, mert amit fizetnie kellett, azt megfizette, azaz nem tartozik az alapnak.
<br>A Döntõbizottság már több határozatában kifejtette, hogy a "fizetési kötelezettség" és a "tartozás fennállása" nem azonos fogalmak.
<br>A fizetési kötelezettség jogszabály alapján, az abban meghatározott feltételek fennállása esetén áll fenn, nevezetesen a Munkaerõ-piaci Alappal szemben akkor, ha a gazdasági társaság alkalmazottat foglalkoztat. A tartozás pedig akkor áll fenn, ha a kötelezett a fizetési kötelezettségének nem tett eleget.
<br>A Döntõbizottság megjegyzi, hogy az ajánlatkérõ nem mondhatja ki automatikusan, hogy egy adott ajánlattevõnek fizetési kötelezettsége áll fenn a Munkaerõ-piaci Alappal szemben. Ennek jogszabályi feltétele ugyanis alkalmazott foglalkoztatása.
<br>Kétségtelenül nem jellemzõ, de nem kizárt, hogy egy gazdasági társaság (pl. kkt., bt., kft.) nem foglalkoztat alkalmazottat, a tagok nem alkalmazottként, hanem tagi minõségükben személyes közremûködésként végzik a társaság tevékenységét. Ebben az esetben a társaságnak nem áll fenn fizetési kötelezettsége az alappal szemben.
<br>Kérelmezõnek fizetési kötelezettsége áll fenn az alappal szemben, az erre vonatkozó nyilatkozatot nem a valóságnak megfelelõen tette meg, így ajánlata ezen okból érvénytelen.
<br>A Döntõbizottság megállapította, hogy ajánlatkérõ két érvénytelenítési indoka helytálló, így ajánlatkérõ jogszerûen nyilvánította érvénytelennek a kérelmezõ ajánlatát. Ezért a jogorvoslati kérelmet elutasította.
<br>Kérelmezõ sérelmezte a nyilvános közzétételre kerülõ összegzésben a rá vonatkozó érvénytelenségi indokok között a "nem valós adatot szolgáltatott" megállapítás szerepeltetését.
<br>A fentiekben rögzítettek szerint kérelmezõ annak ellenére, hogy fizetési kötelezettsége áll fenn a Munkaerõ-piaci Alap felé, a nyilatkozatában azt közölte, hogy e kötelezettsége nem áll fenn. A nyilatkozat tehát nem felelt meg a Kbt. 43. § (1) bekezdésében elõírt követelménynek, miszerint az ajánlattevõnek kifejezett nyilatkozatot kell csatolnia a felhívás feltételeire, ezáltal az 52. § (2) bekezdés d) pontja alapján az ajánlat érvénytelen.
<br>Ajánlatkérõ a nem valós adatszolgáltatás miatt az 52. § (2) bekezdés d) pontjára alapított érvénytelenségi jogkövetkezményt, és nem a hamis adatszolgáltatás miatti, a Kbt. 46. § (1) bekezdés c) pontja szerinti, a közbeszerzési eljárásban való részvételbõl kizárás jogkövetkezményét alkalmazta kérelmezõvel szemben.
<br>Az összegzés a valóságnak megfelelõen az érvénytelenség indokai között tüntette fel a szóban forgó szöveget, így ajánlatkérõ eljárása e tekintetben nem volt jogsértõ. Ezért a Döntõ bizottság a jogorvoslati kérelmet ebben a részében elutasította.
<br>A Döntõbizottság megjegyzi, hogy a sérelmezett szövegezés a jövõben nem okozhat hátrányt kérelmezõ részére, mert a Kbt. szabályai alapján csak az eltiltás jogkövetkezmény esetén alkalmazható a kizárás.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § a) pontja szerint rendelkezett.
<br>A bírósági jogorvoslatot a 89. § (1) bekezdése biztosítja.
<br>
<br>Budapest 2004. január 21.
<br>
<br>Dr. Csitkei Mária s. k., Hámori András s. k.,
<br>közbeszerzési biztos közbeszerzési biztos
<br>
<br>Fábián Péter s. k.,
<br>közbeszerzési biztos
<br>
<br>
<br><br></body></html>