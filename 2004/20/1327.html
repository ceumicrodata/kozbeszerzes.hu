<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1327/2004)
</h2>
<br>1024 Budapest, Margit krt. 85.
<br>Ikt.sz.: D.648/9/2003.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás a HM Ingatlankezelési Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a HM Ingatlankezelési Hivatal (1095 Budapest, Soroksári út 152., képviseli: dr. Bencze Ákos ügyvéd, 1082 Budapest, Baross u. 3., a továbbiakban: ajánlatkérõ) "lakóingatlanok tulajdonjogának beszerzése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 24. § (1) és (2) bekezdését, ezért ajánlatkérõ ajánlati felhívását és azt követõ döntéseit megsemmisíti, továbbá ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Köz beszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a felek érdemi észrevétele és a tárgyaláson tett nyilatkozatok alapján az alábbi tényállást állapította meg.
<br>Ajánlatkérõ 2003. november 28-án tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a Kbt. 70. § (3) bekezdés c) pontja alapján a rendelkezõ részben megjelölt beszerzés tárgyában.
<br>Ajánlatkérõ ajánlati felhívását az alábbi szervezetek részére küldte meg: Rába Dominium Rt., Várhegyi-Trade Kft., Mester-Nívó Kft., Aranyhomok Ingatlanügynökség Kft., BÁÉV Kft., Cívis Ingatlan Iroda Kft., HM Elektronikai, Logisztikai és Vagyonkezelõ Rt.
<br>Ajánlatkérõ az eljárásfajta választását a beszerzés tárgyával indokolta.
<br>Az ajánlati felhívás szerint a kért lakóingatlanok különbözõ nagyságúak és az ország 5 különbözõ városában helyezkednek el az alábbiak szerint:
<br>Budapesten 1 db kiemelt szobaszámú és 3-5 db átlaglakás,
<br>Kecskeméten 8-12 db,
<br>Békéscsabán: 8-12 db,
<br>Gyõrben: 8-12 db,
<br>Debrecenben: 4-6 db átlaglakás.
<br>Ajánlatkérõ részajánlat tételét lehetõvé tette oly módon, hogy a részajánlat vonatkozhat az egyes településekre, illetve az egyes településeken belül a felhívásban meghatározottnál kisebb és nagyobb lakásdarabszámra is. Az ajánlati felhívás tartalmazta az ajánlattevõktõl az alkalmasságuk igazolására kért adatokat és tényeket, a szerzõdés teljesítésére alkalmatlanná minõsítés szempontjait. A felhívás szerint a teljesítési határidõ 2004. május 30.
<br>Az ajánlati felhívás tartalmazta az ajánlatok elbírálásának szempontját, mely szerint ajánlatkérõ az összességében legelõnyösebb ajánlatot kívánta kiválasztani az alábbiak szerint:
<br>részszempontok
<br>súlyszámok
<br>- ingatlan vételára	5
<br>- ingatlan kora	4
<br>- ingatlan városközponthoz viszonyított elhelyezkedése	3
<br>Az adható pontszám 1-10-ig.
<br>A súlyszámok megadásának módszere: az egyes ajánlatok (lakások) értékelési részszempontjainál az adott szempont átlagos teljesítésénél a megadott pontszám 5. Az elsõ szempont esetében a KSH adattár szerinti ár figyelembevételével képzett, az átlagár, 10%-onkénti eltérés æ 1 pont. A második szempontnál az átlagos kor 25 év, 5 évenkénti eltérés æ 1 pont. A harmadik szempont tekintetében a centrum és a közigazgatási határ közötti távolság felénél lévõ elhelyezkedés az átlagos, 10%-onkénti eltérés æ 1 pont.
<br>Az ajánlattételi határidõre, 2003. december 5-re ajánlatot nyújtott be a Várhegyi-Trade Kft., a Mester-Nívó Kft., a BÁÉV Kft. és a HM Elektronikai, Logisztikai és Vagyonkezelõ Rt. A BÁÉV Kft. ajánlatát ajánlatkérõ érvénytelenné nyilvánította. A többi ajánlatot érvényesnek tekintette és érdemi elbírálásra alkalmasnak minõsítette.
<br>A Várhegyi-Trade Kft. - a budapesti kiemelt szobaszámú lakás kivételével - valamennyi helyõrségre, míg a HM Elektronikai, Logisztikai és Vagyonkezelõ Rt. a budapesti kiemelt szobaszámú lakásra vonatkozó részajánlatot tett.
<br>A Mester-Nívó Kft. a budapesti átlaglakásokra vonatkozó részajánlatot tett, mely ajánlatát 2003. december 16-án - további budapesti átlaglakásokkal - kiegészítette, illetve módosította.
<br>A Döntõbizottság elnöke 2003. december 10-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a megadott értékelési módszer nem biztosítja a Kbt. 55. § (6) bekezdés szerinti értékelés jogszerûségét. Ennek alapján indítványozta a közbeszerzési eljárás jogalapjának, illetve a közbeszerzési felhívás jogszerûségének vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint az eljárásfajta választása jogszerû volt. Ezen túlmenõen az ajánlati felhívása is jogszerû. A közbeszerzési eljárásban alkalmazott részszempontok és a pontszámok megadásának egységes módszere lehetõvé tették a jogszerû értékelést. A legjobb tartalmi elemre maximális, míg a többi ajánlat ugyanazon részszempont szerinti tartalmi elemére a felhívásban meghatározott módszerrel számolt pontszám adható.
<br>Ajánlatkérõ tárgyaláson tett nyilatkozatában, illetõleg a Döntõbizottság kérésére pótlólag megküldött iratokkal együtt benyújtott levelében megismételte azon álláspontját, hogy az eljárás során alkalmazott értékelési módszer - amely az átlagos teljesítés fogalmához a ponthatárok közötti középértéket kapcsolja - lehetõvé teszi az ajánlatok objektív összehasonlítását, megfelel a Kbt. elõírásainak.
<br>Ajánlatkérõ nyilatkozott, hogy az értékelést elvégezte, de az eredményhirdetés idõpontját a jogorvoslati eljárásra tekintettel 2004. január 22-ére halasztotta.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozat alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetve tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt a törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>Ajánlatkérõ közbeszerzési eljárását a Kbt. 70. § (3) bekezdés c) pontjára alapozta, mely szerint ajánlatkérõ tárgyalásos eljárást alkalmazhat árubeszerzés esetén, ha ingatlan tulajdonjogának vagy a használatára, hasznosítására vonatkozó jognak a megszerzésére irányul a beszerzés.
<br>A Kbt. 71/B. § (5) bekezdése elõírja, hogy a Kbt. 70. § (3) bekezdés c) pontja szerinti hirdetmény közzététele nélküli tárgyalásos eljárásban lehetõség szerint legalább három ajánlattevõ részére kell ajánlati felhívást küldeni.
<br>A Döntõbizottság vizsgálta, hogy az ajánlatkérõ által a Kbt. 70. § (3) bekezdés c) pontjára alapított közbeszerzési eljárás jogalapja jogszerû volt-e.
<br>Ajánlatkérõ által indított közbeszerzési eljárás tárgya lakóingatlanok tulajdonjogának beszerzése volt.
<br>A Kbt. 70. § (3) bekezdés c) pontja lehetõvé teszi hirdetmény közzététele nélküli tárgyalásos eljárás alkalmazását ingatlan tulajdonjogának, vagy a használatára, hasznosítására vonatkozó jognak megszerzése esetére. A beszerzés ingatlan tulajdonjogának megszerzésére irányult, így a Kbt. 70. § (3) bekezdés c) pontjában foglalt feltételek fennállnak. Ajánlatkérõ megfelelt a Kbt. 71/B. § (5) bekezdésében foglaltaknak is, tekintettel arra, hogy ajánlati felhívását háromnál több lehetséges ajánlattevõ részére megküldte. Az ajánlatkérõ által választott hirdetmény közzététele nélküli tárgyalásos közbeszerzési eljárás választott jogalapja tehát jogszerû volt.
<br>A Döntõbizottság ezt követõen vizsgálta, hogy az ajánlati felhívás megfelelt-e a Kbt. elõírásainak.
<br>A Kbt. 71/B. § (1) bekezdése szerint a hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik. Az ajánlati felhívás 71. §-ának (4) bekezdésében foglaltakon kívül tartalmaznia kell a tárgyalásos eljárás 70. §-a szerinti jogcímét, azt hogy az ajánlatkérõ igényli-e az írásbeli ajánlattételt, valamint a 9. számú melléklet 2. d) , 3., 4., 8., 9. a)-c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.
<br>A Kbt. 34. § (3) bekezdése szerint:
<br>"Ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni
<br>a) az összességében legelõnyösebb ajánlat megítélésre szolgáló részszempontokat;
<br>b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);
<br>c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;
<br>d) azt a módszert, amellyel megadja a ponthatárok [ c) pont] közötti pontszámot, mely módszer minden részszempont esetében azonos.
<br>Kbt. 55. § (6) bekezdése szerint: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja."
<br>Ajánlatkérõ a részajánlatok bírálatát elvégezte.
<br>A Döntõbizottság kérésére benyújtott iratok megerõsítik ajánlatkérõ tárgyaláson elhangzott azon kijelentését, hogy a legjobb ajánlati tartalmi elemre (a legalacsonyabb vételár, a legfiatalabb kor, a centrumhoz viszonyított legkedvezõbb elhelyezkedés) a maximális pontszámot adja.
<br>A Döntõbizottság megállapította, hogy ajánlatkérõ az ajánlati ár pontozásánál úgy járt el, hogy az átlagárhoz viszonyítva meghatározta a pontszámokat, így a legjobb ajánlatra öt pont jutott, míg a továbbiakra egy, illetve két pont. Ezen pontszámok arányosnak tekinthetõk az ajánlott tartalmi elemeivel. Ajánlatkérõ azonban az öt pont helyett a maximális 10 pontot adta, amivel a tartalmi elemek egymás közötti arányából - jókora elõnyt biztosítva számára - kiszakította a legjobb ajánlatot.
<br>Ugyanez ismétlõdött meg a többi részszempontnál is. Az elhelyezkedés értékelésénél például a legjobb ajánlat a felhívás szerinti módszerrel számított három pont helyett tíz pontot kapott.
<br>A Döntõbizottság megállapította, hogy a felhívásban meghatározott, az összességében legelõnyösebb ajánlat megítélésére szolgáló részszempontok meghatározására szolgál a módszer, amely megadja a ponthatárok közötti pontszámot - bár megfelel a Kbt. 34. §. (3) bekezdés d) pontjának és az 55. § (6) bekezdésében foglalt rendelkezéseknek az ajánlati tartalmi elemek egymáshoz való viszonyát nem tükrözi, így sérti a Kbt. 24. § (1) és (2) bekezdésében írt versenytisztaság és esélyegyenlõség alapelvét.
<br>"A közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát."
<br>"Az ajánlatkérõnek biztosítania kell az esélyegyenlõséget az ajánlattevõk számára."
<br>Az ajánlatok pontozásos értékelése akkor felel meg az alapelvi rendelkezéseknek is, ha az ajánlattevõk mindegyike számára biztosítja az elbírálás során, hogy a jobb szerzõdéses feltétel vállalásával arányosan magasabb pontszámot érhet el.
<br>A jelen ügyben alkalmazott módszer ugyanakkor a részszempontonkénti legkedvezõbb ajánlat esetében - az ajánlat többihez viszonyított kedvezõségétõl függetlenül - aránytalanul magas (maximális pontszámban megállapított) pontszámot biztosított, amelyhez képest a többi ajánlat hátránya már nem a tartalmi elemek egymáshoz való viszonyát tükrözte.
<br>Ajánlatkérõ az alapelvi rendelkezéseket azzal a magatartásával sértette meg, hogy ajánlattevõk ajánlataikra nem a tényleges tartalmi elemekre megfelelõ pontszámot kapták, így a kiadott pontszámok nem a tartalmi elemek közötti tényleges különbségeket fejezik ki.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, a c) pont alapján a jogsértõ ajánlati felhívás és az azt követõ ajánlatkérõi döntések megsemmisítésérõl határozott, s az f) pont alapján döntött a bírság kiszabásáról.
<br>A Kbt. 88. § (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a bírság kiszabásánál figyelemmel volt arra, hogy az eljárás választott jogalapja nem volt jogsértõ, továbbá hogy ajánlatkérõ együttmûködõ magatartást tanúsított, melynek eredményeként az ajánlatkérõi döntések megsemmisítésével a jogsértés reparálhatóvá vált.
<br>A Döntõbizottság személlyel szemben bírságot nem alkalmazott, ugyanis az ajánlati felhívás tartalmi elemeinek meghatározása tekintetében egyszemélyi felelõst megállapítani nem lehetett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 19.
<br>
<br>Dr. Engler Magdolna s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Bátorligeti Márta s. k.,
<br>közbeszerzési biztos
<br>
<br>
<br><br></body></html>