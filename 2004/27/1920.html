<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1920/2004)
</h2>
<br>1024 Budapest, Margit krt. 85.
<br>Ikt.sz.: D.598/8/2003.
<br>
<br>Tárgy: a Chemol Travel Utazási Iroda Rt. jogorvoslati kérelme a HM Beszerzési és Biztonsági Beruházási Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság Chemol-Travel Utazási Iroda Kft. (1051 Budapest, József nádor tér 8., képviseli: dr. Hargitai László ügyvéd, 1114 Bartók Béla út 15/B I/5., a továbbiakban: kérelmezõ) kérelmének, melyet a HM Beszerzési és Biztonsági Beruházási Hivatal (1101 Budapest, Salgótarjáni út 18., a továbbiakban: ajánlatkérõ) "repülõjegy beszerzése hivatalos utaztatások vonatkozásában" tárgyú közbeszerzési eljárása ellen nyújtott be, részben helyt ad és megállapítja, hogy az ajánlatkérõ megsértette közbeszerzésekrõl szóló - a többször módosított - 1995. évi XL. törvény (a továbbiakban: Kbt.) 24. § (1) be kezdését, ezért az ajánlatkérõnek az ajánlatok bontását követõ döntéseit megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki, a jogorvoslati kérelmet egyebekben elutasítja.
<br>A Döntõbizottság kötelezi az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Az ajánlatkérõ a részvételi felhívását 2003. augusztus 21-én jelentette meg a Közbeszerzési Értesítõ 34. számában 6146/2003 szám alatt a Kbt. 70. § (1) bekezdés e) pontja szerinti hirdetmény közzétételével induló tárgyalásos eljárásra vonatkozón, a rendelkezõ részben megjelölt beszerzés tárgyában.
<br>A részvételi felhívás 9. c) pontja szerint az ajánlatok elbírálásának szempontja az összességében legelõnyösebb ajánlat. Az ajánlatkérõ meghatározta a Kbt. 34. § (3) bekezdése szerinti bírálati részszempontokat, így többek között 6-os súlyszámmal a jegyár-visszatérítés %-os mértéke, az utazás megkezdése elõtti 48 órán belüli lemondási feltétel megléte esetén. Az értékelés során adható pontszám 1-10-ig terjed, és az értékelés módszere az arányosság.
<br>A részvételi jelentkezéseket ajánlatkérõ elbírálta, majd 2003. október 6-án eredményt hirdetett, mely szerint az alkalmasnak minõsített jelentkezõk a következõk: az Aeroviva Utazási Szolgáltató Kft., a BTI Hungary Kuoni Utazási Iroda Kft., a MALÉV Rt., az OTP Travel Kft. és a kérelmezõ. Az ajánlatkérõ az ajánlati felhívást az alkalmasnak minõsített részvételi jelentkezõk részére közvetlenül megküldte.
<br>Az ajánlati felhívás a 2. c) pontban tartalmazta, hogy az ajánlat tárgya vállalkozási szerzõdés, míg a 3. a) pont szerint a beszerzés tárgya és mennyisége a 3. d) pontban részletezett A, B, C pontokban meghatározott országokba történõ hivatalos utazások vonatkozásában repülõjegyek beszerzése. Az ajánlatkérõ a 3. d) pontban a részajánlatot lehetõvé tette a három csoportra.
<br>Az ajánlatkérõ a többváltozatú ajánlat tételét kizárta, meghatározta az eljárás lefolytatásának menetét és az ajánlatkérõ által elõírt különös szabályokat, így a tárgyalások idõpontját, mely 2003. november 10-e volt azzal, hogy az öt ajánlattevõvel ugyanazon a napon meghatározott idõpontokban kerül sor a tárgyalásokra; az utolsó tárgyalásra kijelölt ajánlattevõ az OTP Travel Kft. volt.
<br>Az ajánlatkérõ dokumentációt bocsátott az ajánlattevõk rendelkezésére, mely tartalmazta az általános információkat, valamint az értékelési szempontok tartalmát és az egyéb feltételeket. Az I. részben a 20. pontban a dokumentáció fejezeteiben megfogalmazottak érvényesülése, részletes szerzõdéses feltételek cím alatt az ajánlatkérõ elõírta, hogy az ajánlatkérõ és a nyertes ajánlattevõ között a szerzõdés az ajánlati felhívás, a jelen dokumentáció és a nyertesként kihirdetett ajánlat feltételei szerint, az ezekben megfogalmazott tartalommal jön létre. A feleknek ettõl eltérni csak a Kbt. 73. § (1) bekezdésében meghatározottak esetében van lehetõsége.
<br>Az ajánlattételi határidõben, 2003. november 3-án került sor az ajánlatok bontására, melyen részt vett az Aeroviva Utazási Szolgáltató Kft., az OTP Travel Kft. és a kérelmezõ képviselõje. A bontási jegyzõkönyv szerint a kérelmezõ részérõl jelen volt Rétfalvi Klára, míg az ajánlatkérõ képviseletében a jegyzõkönyvezõ bizottsági tag Sárosi Gyula százados volt.
<br>Az ajánlatok bontása során ismertetésre került részajánlati körönként az egyes ajánlattevõk részérõl a megvásárolt publikált repülõjegy-díjtételekbõl megajánlott árkedvezmény mértéke. Az OTP Travel Kft. vonatkozásában szóban 10%-os árkedvezmény mértékre vonatkozó ajánlati tartalmi elem került ismertetésre. A kérelmezõ írásbeli ajánlata e részszempontra vonatkozóan az "A" részajánlati körre 9,5%, a "B" és "C" részajánlati körökre vonatkozóan egyaránt 7% árkedvezményt tartalmazott. A MALÉV Rt. írásbeli ajánlata az "A", "B" és "C" részajánlati körökre vonatkozóan 13% árkedvezményt tartalmazott.
<br>Az ajánlatkérõ a tárgyalásokat lefolytatta akként, hogy a tárgyalások kezdetén mindegyik ajánlattevõnek átadásra került a bontási jegyzõkönyv, melyben az került rögzítésre, hogy az OTP Travel Kft. részérõl 13% árkedvezmény került megajánlásra. 2003. november 10-én 11 óra 45 perckor harmadik ajánlattevõként került sor a kérelmezõvel való tárgyalásokra. A kérelmezõ képviseletében a bontáskor jelen lévõ Rétfalvi Klára üzletkötõ és dr. Simon András cégvezetõ jelent meg. A kérelmezõ képviselõi bontási jegyzõkönyvre észrevételt nem tettek, és az írásbeli ajánlatukban foglalt "A" részajánlati körre meghatározott, valamint a "B" és "C" részajánlati körökre vonatkozó árkedvezményüket a végleges ajánlatukban is fenntartották.
<br>A MALÉV Rt. képviselõi észrevételezték a tárgyalások során, hogy a BTI Hungary Kuoni Utazási Iroda irreálisan magas kedvezménymértéket adott meg, melynek megvalósítását a teljes piac ismeretében kivitelezhetetlennek tartják. Továbbá kifogásolták, hogy az ajánlati dokumentáció kedvezménynyújtásra vonatkozó követelménye ellentmondást tartalmaz. Végleges ajánlatukban az írásbeli ajánlatukban meghatározott 13%-os árkedvezményhez képest magasabb kedvezményt jelöltek meg.
<br>2003. november 10-én 14 órakor került sor az OTP Travel Kft.-vel a tárgyalásokra, melynek során Lerch Edit kiutaztatási üzletágvezetõ észrevételezte a bontási jegyzõkönyv elolvasását követõen, hogy feltételezhetõen elírási hiba miatt a kedvezménynyújtás mértékeként általuk megadott 10% helyett 13% szerepel.
<br>Az ajánlatkérõ képviselõje közölte, hogy a bontási jegyzõkönyvet valamennyi ajánlattevõ felé helyesbíteni fogják, amely a tárgyalások befejezését követõen aznap délután faxon megtörtént az összes ajánlattevõ részére azzal, hogy az OTP Travel Kft. ajánlatában a kedvezménynyújtás mértéke helyesen 10%.
<br>Az ajánlatkérõ a 2003. november 24-ei eredményhirdetést 2003. december 22-re elhalasztotta.
<br>A Döntõbizottság a jogorvoslati eljárás tárgyalásán tanúként meghallgatta az ajánlatok bontásakor elhangzott adatokra vonatkozóan, valamint az ajánlattevõkkel lefolytatott tárgyalásokra vonatkozóan a kérelmezõ üzletkötõjét, Rétfalvi Jánosné született Zaránd Klárát, valamint az ajánlatkérõ képviselõjét, Sárosi Gyula századost, aki nyilatkozatában megerõsítette, hogy az ajánlatok bontása során szóban a helyes 10%-os mértékû árkedvezmény hangzott el az OTP Travel Kft. vonatkozásában.
<br>A kérelmezõ 2003. november 18-án nyújtotta be jogorvoslati kérelmét, melyben kérte a jogsértés megállapítását a Kbt. 24. § (1) és (2) bekezdése, valamint a Kbt. 57. § (2) bekezdése vonatkozásában. Kérte, hogy a Döntõbizottság a Kbt. 88. § (1) bekezdés b) pontja alapján hívja fel az ajánlatkérõt a Kbt. szabályainak megfelelõ eljárásra és kösse az ajánlatkérõ döntésének meghozatalát az esélyegyenlõséget és a verseny tisztaságát biztosító feltételekhez. Ideiglenes intézkedésként kérte a közbeszerzési eljárás felfüggesztését. Kérelme indokaként elõadta, hogy képviselõje jelen volt ugyan az ajánlatok bontásánál, de konkrét adatokat nem jegyzett fel, illetve meg. Az ajánlatkérõ csak a tárgyalások lefolytatása után értesítette a bontási jegyzõkönyvben történõ elírásról, tehát a tárgyaláson ajánlata módosításáról még az OTP Travel Kft. 13%-os árkedvezményének ismeretében kellett nyilatkoznia. Álláspontja szerint sérült az eljárás tisztasága, mivel a tárgyalások lezárultával beálló ajánlati kötöttség folytán már nem korrigálható módon befolyásolta az ajánlattevõk ajánlatait az elírás. Ajánlattevõk nem a tényleges helyzetnek megfelelõ ajánlati tartalmi elemek alapján kellett dönteniük az ajánlatok módosításáról, vagy azokat változtatás nélkül fenntartani. Sérelmezte továbbá azt is, hogy a BTI Hungary Kuoni Utazási Iroda ajánlata álláspontja szerint irreálisan magas árkedvezményt tartalmaz, melyre vonatkozóan tudomása szerint az ajánlatkérõ nem kért a Kbt. 57. § (2) bekezdése alapján magyarázatot, illetve kétséges az érvényessége az ajánlatnak, mivel az nem teljesíthetõ olyan szerzõdés szerint, amely a dokumentáció 12. oldal 20. pontjának megfelel.
<br>Az ajánlatkérõ észrevételében kérte a jogorvoslati kérelem elutasítását, elõadta, hogy az ajánlattevõk a bontási jegyzõkönyvet a tárgyalások megkezdésekor kézhez kapták. Kérelmezõ képviselõje a bontáson jelen volt, ahol a bizottság az eredeti ajánlatokból olvasta fel az adatokat, tehát kérelmezõ a bontáson elhangzott adatok ismeretében ült le a tárgyalásokhoz.
<br>A tárgyalás folyamán kérelmezõ a bontási jegyzõkönyvben foglaltakra nem tett észrevételt, ezért nem hivatkozhat arra, hogy ajánlatának módosításáról az OTP Travel Kft. 13%-os árkedvezmény ismeretében döntött. A kérelmezõ ajánlatának módosítását csak a legmagasabb árkedvezményt ajánló BTI Hungary Kuoni Utazási Iroda Kft. kedvezménymértékére vonatkozó esetleges elírása befolyásolhatta volna. Az ajánlatkérõ a BTI Hungary Utazási Iroda Kft. vonatkozásában a tárgyalások során szóbeli magyarázatot kért a magas árkedvezményre vonatkozóan, melyre az ajánlattevõ megfelelõ, elfogadható magyarázatot adott, az árkedvezmény teljesíthetõ olyan szerzõdés alapján, amely az ajánlati dokumentáció 12. oldal 20. pontjának megfelel. Az ajánlatkérõ a MALÉV Rt. észrevételére, illetve ajánlatmódosításával kapcsolatosan nem tett észrevételt. A MALÉV Rt. indítványát új tárgyalási határnap kitûzésére, illetve ajánlat újbóli írásban történõ benyújtására nem fogadta el, mivel az általa elõre meghatározott eljárási rend szerint már az ajánlatok végleges formában elõterjesztésre kerültek és az értékelést ezekre végezheti csak el.
<br>A MALÉV Rt. észrevételében elõadta, hogy a módosított bontási jegyzõkönyv kézbesítése után kezdeményezte az ajánlatkérõnél 2003. november 17-én, hogy tegyen javaslatot arra vonatkozóan, hogy a MALÉV Rt. milyen formában (új tárgyalási napon történõ részvétellel vagy írásban történõ benyújtással) tudja ajánlatát módosítani, melyre választ nem kaptak. Álláspontja szerint az ajánlatkérõ eljárása valóban sérti a Kbt. 24. § (1) és (2) bekezdésében foglalt alapelveket, valamint a Kbt. 57. § (2) bekezdését is. Hangsúlyozta, hogy nem módosította volna az ajánlatát, amennyiben az OTP Travel Kft. ajánlatát az árkedvezmény vonatkozásában, annak tényleges mértékében ismerte volna. Álláspontja szerint a BTI Hungary Kuoni Utazási Iroda Kft. irreális vállalást tett a kedvezménynyújtás mértéke vonatkozásában, és amennyiben ajánlatkérõ nem kért erre magyarázatot, akkor sérült a Kbt. 57. § (2) bekezdése. A MALÉV Rt. a fenti jogsértések miatt kérte a Döntõbizottságot, hogy a Chemol Travel Utazási Iroda jogorvoslati kérelmének adjon helyt.
<br>A BTI Hungary Kuoni Utazási Iroda Kft. álláspontja szerint a jogorvoslati kérelem megalapozatlan, mivel a kérelmezõt nem érte hátrány annak figyelembevétele mellett, hogy az általa ajánlott eredeti és a tárgyalások alapját jelentõ kedvezmény mértéke a MALÉV Rt.-nél, a BTI Hungary Utazási Iroda Kft.-nél, sõt az Aeroviva Utazási Kft.-nél is alacsonyabb volt. A BTI Hungary Kuoni Utazási Iroda Kft. képviselõje elõadta, hogy a kérelmezõ ügyfélképessége az ajánlattevõi részvételre tekintettel fennáll, azonban jog-, illetve érdeksérelem nem érte.
<br>Az ajánlatkérõ a Kbt. 61. § (7) bekezdése szerint öt munkanapon belül szabályosan átadta a bontási jegyzõkönyveket az összes ajánlattevõnek, illetve a korrekcióról is haladéktalanul értesítette õket.
<br>A Kbt. 71. § (3) bekezdésének a második fordulata szerint a nyílt közbeszerzési eljárásra vonatkozó Kbt. 57. § (2) bekezdés is megfelelõen alkalmazandó a jelen tárgyalásos eljárásra. Azonban a megfelelõ alkalmazás azt jelenti, hogy az ajánlatkérõ által kért magyarázatkérés nemcsak külön írásbeli megkeresés formájában kezdeményezhetõ, hanem a tárgyalásokról készült jegyzõkönyvbe is belefoglalható. A magas kedvezményt üzletpolitikai céljaik megvalósítása miatt adták és a kérelmezõnek az ajánlati felhívás, illetve dokumentáció tartalmára vonatkozó kifogásai már elkéstek.
<br>A Döntõbizottság ideiglenes intézkedést nem hozott, mert annak törvényi elõfeltételei nem álltak fenn.
<br>A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a jogorvoslati kérelem részben megalapozott.
<br>A Kbt. 24. § (1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.
<br>A Kbt. 24. § (2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.
<br>A Kbt. 57. § (2) bekezdése szerint, ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.
<br>A Kbt. 71. § (3) bekezdés második fordulata szerint e törvénynek a nyílt közbeszerzési eljárás lefolytatására vonatkozó egyéb rendelkezéseit a (4)-(6) bekezdésben, valamint a 71/A. és 71/B. §-ban foglalt eltérésekkel kell alkalmazni.
<br>A Döntõbizottság megállapította, hogy az ajánlatkérõ a bontási jegyzõkönyvet a Kbt. szerinti ötnapos határidõben megküldte, illetve a bontási jegyzõkönyvben tévesen feltüntetett árkedvezményre vonatkozó közlését kijavította, tehát ilyen vonatkozásban jogsértést nem követett el. A konkrét jogsértés hiányától függetlenül - figyelemmel a benyújtott jogorvoslati kérelemre - vizsgálni kell, hogy ajánlatkérõ eljárása vonatkozásában bekövetkezett-e alapelvi sérelem.
<br>A Döntõbizottság megítélése szerint az eljárás tisztasága követelményének érvényesítése érdekében szükséges, hogy az ajánlattevõk valós tájékoztatást kapjanak az egyes ajánlattevõk ajánlatainak tartalmi elemeirõl. Különösen így van ez a tárgyalásos eljárásban, kiváltképpen az eljárás tárgyát képezõ tárgyalásban, mert ajánlatkérõ csak egy alkalommal tartott tárgyalást.
<br>A Döntõbizottság álláspontja szerint sérti az eljárás tisztaságát, ha a tárgyalásos eljárásban nem a valóságnak megfelelõ tartalmi elemek ismeretében kezdik meg a tárgyalásokat az ajánlattevõk.
<br>A tárgyalásos eljárás során a Kbt. 71. § (2) bekezdés szerint ugyan nem állt fenn az ajánlattevõnek, illetve az ajánlatkérõnek a Kbt. 48. § és 50. § szerinti ajánlati kötöttsége, azonban a tárgyalások megkezdésekor lényeges körülménynek minõsül, hogy az ajánlattevõ a végleges ajánlata kialakításánál helytálló ismerettel rendelkezik-e a versenytársak ajánlati tartalmi elemeit illetõen. A kérelmezõ vonatkozásában a meghallgatott tanú vallomása alapján azt állapította meg a Döntõbizottság, hogy a kérelmezõ sem tudta, hogy nem 13%, hanem csak 10% az ajánlata az OTP Travel Kft.-nek. Ugyanez vonatkozik a többi ajánlattevõre is, különösen a MALÉV Rt.-re, akinek képviselõje nem volt jelen az ajánlatok bontásánál. Az ajánlattevõk tárgyalási magatartásukról, esetleges, illetve tényleges ajánlati módosításukról ugyanis a 13%-os ajánlati tartalmi elem ismeretében döntöttek. A kérelmezõ nem volt abban a helyzetben, hogy a 10%-os ajánlati elem ismeretében tegyen nyilatkozatot (pl. esetleg az ehhez közeli ajánlatát módosítsa), illetve a MALÉV Rt. pedig valósnak fogadta el a 13%-os árkedvezmény mértéket az OTP Travel Kft. részérõl és megemelte erre tekintettel az általa nyújtandó árkedvezmény mértékét.
<br>Az eljárás tisztaságát minden ajánlattevõ részére biztosítani kell, ez pedig nem valósult meg azzal, hogy az ajánlattevõk téves tájékoztatást kaptak az OTP Travel Kft. ajánlatának tartalmáról.
<br>A Döntõbizottság nem látta megalapozottnak a Kbt. 24. § (2) bekezdése szerinti esélyegyenlõség sérelmére történõ hivatkozást, mivel a fentiek szerint a kérelmezõt a verseny tisztaságát érintõ jogsértésen kívül e vonatkozásban nem érte sérelem.
<br>A Döntõbizottság a kérelmezõnek a BTI Hungary Kuoni Utazási Iroda Kft. ajánlatában foglalt árkedvezményre vonatkozó és a Kbt. 57. § (2) bekezdésének sérelmére vonatkozó kérelmi elemét nem tartotta megalapozottnak az alábbiak szerint.
<br>A Döntõbizottság rámutat arra, hogy az ajánlatkérõ a Kbt. 55. § (2) bekezdése alapján az eredményhirdetés napját elhalasztotta, melynek megtörténtérõl az összes ajánlattevõt szabályosan tájékoztatta. Erre tekintettel a Döntõbizottság nem vizsgálta azt az eljárási mozzanatot, mely szerint az ajánlatkérõ a tárgyalási jegyzõkönyv szerint a tárgyalások folyamán kért magyarázatot a BTI Hungary Kuoni Utazási Iroda Kft. képviselõjétõl, s arra magyarázatot kapott.
<br>Az ajánlatkérõnek a Kbt. 55. § (1) bekezdése szerinti halasztott idõpontban megtartandó eredményhirdetés idõpontjáig van lehetõsége, hogy a Kbt. 57. § (2) bekezdése szerint az adott ajánlattevõt magyarázat megtételére felhívja. Tekintettel arra, hogy a halasztott eredményhirdetési idõpont 2003. december 22., ezért a kérelem e körben idõ elõttinek minõsül. A Döntõbizottság álláspontja szerint az ajánlattevõnek az eredményhirdetés ismeretében kell értékelnie az ajánlatkérõ eljárását az árkedvezmények esetleges rendkívüli mértékére vonatkozó magyarázat kérése körében. Az értékelés meglétében lehet megalapozottan állást foglalni a tekintetben, hogy az árkedvezmény mértékének értékelése milyen tényezõkön alapul, illetve megfelel-e a dokumentáció 12. oldalon meghatározott 20. pontjának.
<br>A Döntõbizottság a fenti indokok alapján a Kbt. 76. §-ban biztosított jogkörében eljárva a Kbt. 88. § (1) bekezdés c) , d) pontja szerinti jogkövetkezményeket alkalmazta. A Döntõbizottság úgy ítélte meg, hogy az eljárás teljes megsemmisítése szükségtelen, mivel maga a bontási eljárás szabályosan megtörtént, és erre tekintettel elégséges az ezt követõ eljárási cselekmények megsemmisítése. A Döntõbizottság az f) pont kötelezõ rendelkezése alapján bírságot szabott ki, valamint a kérelem megalapozatlan részét a Kbt. 88. § (1) bekezdése alapján elutasította.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Magyar Köztársaság 2001-2002. évi költségvetésérõl szóló 2000. évi CXXXIII. törvény 59. § (2) bekezdésében meghatározott legkisebb összeg szervezettel szemben egymillió forint, személlyel szemben egyszázezer forint.
<br>A Döntõbizottság a bírság mértéke meghatározásánál figyelembe vette, hogy a jogsértés reparálható, az eljárás során elkövetett szabálytalanság a tárgyalások megismétlésével kiküszöbölhetõ.
<br>A Döntõbizottság megállapította, hogy az ajánlatkérõ részérõl a közbeszerzési eljárás elõkészítésére és lefolytatására szakértõi bizottság került kijelölésre, mely részérõl kollektív döntés született az eljárásra vonatkozó törvényi feltételek betartására. Erre a tényre figyelemmel a döntéshozó felelõs személy hiányában az ajánlatkérõ részérõl e vonatkozásban nem volt megállapítható a felelõsség.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 16.
<br>
<br>Dr. Csanádi Péter s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br><br></body></html>