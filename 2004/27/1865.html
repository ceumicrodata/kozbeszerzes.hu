<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1865/2004)
</h2>
<br>1024 Budapest, Margit krt. 85.
<br>Ikt.sz.: D.11/11/2004.
<br>
<br>Tárgy: a Molnár & Molnár Kft. jogorvoslati kérelme az Országos Pszichiátriai és Neurológiai Intézet közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Molnár & Molnár Kft. (1108 Budapest, Újhegyi sétány 3-5., továbbiakban: kérelmezõ) jogorvoslati kérelmét - melyet az Országos Pszichiátriai és Neurológiai Intézet (1021 Budapest, Hûvösvölgyi út 116., továbbiakban: ajánlatkérõ) a 2005. december 31-ig terjedõ idõszakban felmerülõ hús- és felvágott termékek szállítása tárgyú közbeszerzési eljárása ellen indított -, a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2003. november 5-én megjelent számában a rendelkezõ részben megjelölt beszerzés tárgyában.
<br>Az ajánlatok elbírálásának szempontja az összességében legelõnyösebb ajánlat, az egyik részszempont az ajánlati ár volt.
<br>Ajánlatkérõ az ajánlati dokumentáció I.5. és 6. pontjában szabályozta az ajánlati ár megadásának módját.
<br>Az I.5. pontban ajánlatkérõ a következõket írta elõ: "Az ajánlati árat forintban,
<br>(1) termékenként részletezett nettó egységárral, valamint
<br>(2) a mennyiségekkel beszorzott nettó árösszeggel,
<br>(3) bruttó egységárral és végül
<br>(4) a mennyiséggel beszorzott bruttó árösszeggel
<br>is meg kell adni, hogy a nettó és a bruttó árak tekintetében a félreértés kizárható legyen, továbbá az áfakulcs mértékében se legyen félreértés.
<br>Az árak mellett minden terméknél kötelezõen és egyértelmûen fel kell tüntetni a töltõsúlynak azt a mennyiségi egységét, amelyre az egységár vonatkozik.
<br>Amennyiben az ajánlat nem egyértelmû, pl. más mennyiségi egység van feltüntetve és mással van az egységár beszorozva, az ajánlatkérõ az ajánlatot érvénytelennek nyilvánítja.
<br>Az ajánlati árnak tartalmaznia kell minden járulékos költséget, így pl. a szállítási költséget is.
<br>Ajánlattevõ köteles továbbá minden általa biztosítani kívánt kedvezményt kizárólag a megadott ajánlati árakban érvényesíteni. Külön tételként megjelölt kedvezményeket, amelyek meghiúsítják vagy bizonytalanná teszik a más ajánlatokkal való összehasonlítást (rabat, kilátásba helyezett akciók, raklaponkénti árkedvezmény stb.) ajánlatkérõ az ajánlatok elbírálásánál figyelmen kívül hagy.
<br>Amennyiben a szerzõdés fennállásának idõtartama alatt az ajánlattevõ az árait változtatni szándékozik, akkor a változtatás szándékolt idõpontját és részletes feltételeit - elsõsorban mértékét, az ajánlati ártáblázatban jeleznie kell. Felhívjuk az ajánlattevõk figyelmét, hogy azokat az ajánlatokat, amelyek valamely, az ajánlat értékelését befolyásoló szempontból nem egyértelmûek, pl. esetlegesen bekövetkezõ esemény(ek)tõl teszik függõvé az ajánlatban foglaltak fenntartását, az ajánlatkérõ érvénytelennek nyilvánítja!"
<br>A dokumentáció I.10. pontja alapján az ajánlattevõ ajánlatának részeként köteles volt szállítási szerzõdéstervezetet benyújtani, melynek tartalmaznia kellett e pontban a)-l)-ig felsorolt feltételeket. Az l) pont szerint az ajánlati árakra és azok változtatására nézve az 5. és 6. pont az irányadó.
<br>Az ajánlattételi határidõre, december 16-ra öt ajánlat került benyújtásra.
<br>Ajánlatkérõ a december 29-én tartott eredményhirdetésen - melyen kérelmezõ képviselõje is jelen volt - a Szõker Plussz Kft. ajánlatát hirdette ki nyertesnek. Kérelmezõ ajánlatát érvénytelennek nyilvánította azzal az indokkal, hogy nem közölte az ártartás utáni idõszakra vonatkozó árakat.
<br>Kérelmezõ 2004. január 6-án jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását. Elõadta, hogy ajánlata úgy az ajánlati árat, mint a fizetési feltételeket illetõen kedvezõbb volt a nyertesénél.
<br>Az ajánlatához csatolt szerzõdéstervezet 4. pontjának a vételárra vonatkozó részét a Kbt. és a Ptk. rendelkezéseinek figyelembevételével fogalmazta meg. Az ajánlati árát 6 hónapig tartotta érvényesnek, ez alól csak a vis maior helyzetet jelölte meg kivételként. Meghatározta, hogy mi minõsül ebbõl a szempontból vis maior helyzetnek. Ezen garantált ártartás idõtartamát követõ idõszakra a szerzõdõ felek megállapodását tekintette irányadónak.
<br>Álláspontja szerint az érvénytelenségi indok nem helytálló, mert a dokumentáció I.5. pontja lehetõvé tette az ajánlati ár módosítását, ez esetre a változtatás szándékolt idõpontja meghatározását és a változtatás mértéke megjelölését írta csak elõ.
<br>Elõadta továbbá, hogy ellentmondás van a dokumentáció I.5. pontja egyes kitételei között, ugyanis ajánlatkérõ az egyik mondatban elismeri az esetleges változás bekövetkezését és annak kihatásait az ajánlati árra, míg a következõ bekezdésben a még elõre nem ismert változás bekövetkezését és ennek az árban való érvényesítési szándékát érvénytelenségi okként kezeli.
<br>Ajánlatkérõ észrevételében kérte a jogorvoslati kérelem elutasítását.
<br>Elõadta, hogy kérelmezõ a szerzõdés aláírásától számított 6 hónap idõtartamra az általa vis maior helyzetnek tekintett hatósági árváltozáshoz, mint a jövõben esetlegesen bekövetkezõ eseményhez kötötte árait. Ezt nem tudta elfogadni, mert így lehet a jövõbeni ráfordításait tervezni.
<br>Közölte, hogy nincs ellentmondás a dokumentáció I.5. pontjában foglalt elõ írások között, mert az elõre - idõben és mértékben - pontosan meghatározott árváltoztatást nem tekintette érvénytelenségi oknak.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>A Kbt. 43. § (1) bekezdése elõírja, hogy ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja alapján az ezen feltételeknek nem megfelelõ ajánlat érvénytelen.
<br>Ajánlatkérõ a dokumentáció I.5. pontjában kifejezetten kikötötte, hogy érvénytelennek minõsíti azt az ajánlatot, amelyik esetlegesen bekövetkezõ eseménytõl teszi függõvé az ajánlatban foglaltak fenntartását.
<br>Kérelmezõ ajánlata részét képezõ szerzõdéstervezet 4. pontjában kérelmezõ az ajánlati árával kapcsolatban kikötötte: "Az ajánlati ártáblázatban megadott ár - mint garantált ár - a szerzõdés aláírásától számított 6 hónapig érvényes. Ez alól a vis maior helyzet kivételt képez. Ebbe a körbe értendõ azon hatósági árváltozás, amely a megadott ajánlati árhoz képest 5%-os növekedésû eltérést mutat."
<br>Kérelmezõ tehát a 6 hónapra egy bizonytalan feltételtõl tette függõvé ajánlati ára tartását és nem határozta meg konkrétan, hogy a bekövetkezõ hatósági árváltozás milyen mértékben kívánja emelni árait.
<br>Az ajánlati ár ekkénti meghatározása nem felel meg a dokumentáció I.5. pontja szerinti elõ írásnak, mert egy jövõbeni eseménytõl, az 5%-ot meghaladó hatósági árnövekedés bekövetkezésétõl vagy be nem következésétõl tette függõvé ajánlati ára tartását - azaz nem vállalja fel az árnövekedéssel járó vállalkozói kockázatot.
<br>A Döntõbizottság megállapította, hogy kérelmezõ ajánlata nem felelt meg a dokumentáció I.5. pontja utolsó bekezdésében foglalt elõ írásnak, így ajánlatkérõ jogszerûen nyilvánította kérelmezõ ajánlatát érvénytelennek.
<br>Ezért a Döntõbizottság a jogorvoslati kérelmet megalapozatlanság címén elutasította.
<br>Kérelmezõ kéri annak megállapítását, hogy ellentmondás van a dokumentáció I.5. pontjában foglalt egyes elõ írások között. Az ellentmondást abban látja, hogy ebben a pontban ajánlatkérõ a szerzõdéses idõszakra egyrészrõl elismeri a körülmények esetleges változása esetére az ajánlati ár megváltoztatása lehetõségét, másrészrõl pedig a még elõre nem ismert változásnak az ajánlati árban való érvényesítési szándékát érvénytelenségi okként kezeli.
<br>A kérelem e vonatkozásban elkésett.
<br>A Kbt. 79. § (7) bekezdése szerint a jogorvoslati kérelmet a jogsértõ (jogsértõnek vélt) esemény bekövetkezésétõl számított 15 napon belül lehet elõterjeszteni. A határidõ jogvesztõ.
<br>Kérelmezõ a dokumentáció megvásárlását követõen, legkésõbb a 2003. december 16-i ajánlattételi határidõig tudomást szerzett a dokumentáció általa ellentmondásosnak - ezáltal jogsértõnek - tartott elõ írásairól. Ezzel szemben csak 2004. január 6-án terjesztette elõ kérelmét.
<br>A Döntõbizottság megállapította, hogy kérelmezõnek a dokumentáció egyes részei ellentmondásosságával kapcsolatos kérelme elkésett, ezért azt elutasította.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § a) pontja szerint rendelkezett.
<br>A bírósági jogorvoslatot a 89. § (1) bekezdése biztosítja.
<br>
<br>Budapest, 2004. február 6.
<br>
<br>Dr. Csitkei Mária s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>
<br><br></body></html>