<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1890/2004)
</h2>
<br>1024 Budapest, Margit krt. 85.
<br>Ikt.sz: D.32/12/2004.
<br>
<br>Tárgy: a TELLÉR Kft. jogorvoslati kérelme a Ceglédi Toldy Ferenc Kórház-Rendelõintézet közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozza az alábbi
<br>
<br>HATÁROZAT-ot:
<br>
<br>A Döntõbizottság a TELLÉR Élelmiszer Nagykereskedelmi Kft. (1239 Budapest, Nagykõrösi út 353., képviseli: dr. Farkas Andrea ügyvéd, 1191 Budapest, Hunyadi u. 10-14. A/1, a továbbiakban: kérelmezõ) által a Ceglédi Toldy Ferenc Kórház-Rendelõintézet (2700 Cegléd, Törteli út 1-3., a továbbiakban: ajánlatkérõ) "a dokumentációban specifikált féleségû és mennyiségû élelmiszer, 83 tétel beszerzése" tárgyú közbeszerzési eljárása ellen benyújtott jogorvoslati kérelemnek helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban Kbt.) 52. § (2) bekezdés d) pontjára tekintettel az 52. § (1) bekezdését, az 53. § (2) bekezdését és az 59. § (1) bekezdését, ezért megsemmisíti ajánlatkérõnek a II. tételcsoportra vonatkozó eljárást lezáró döntését.
<br>A Döntõbizottság ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg, ezen felül felmerült költségeiket a felek maguk viselik.
<br>A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. november 12-i, 46. számában tette közzé ajánlati felhívását nyílt eljárás megindítására a rendelkezõ részben meghatározott tárgyban.
<br>Ajánlatkérõ felhívása 3. a) pontjában I., II. és III. tételcsoportokra bontotta beszerzési igényét. A felhívás 3. d) pontjában akként rendelkezett, hogy a három tételcsoport bármelyikére tehetõ részajánlat, azonban annak az egyes tételcsoportokon belül valamennyi tételre kell vonatkoznia. Ajánlatkérõ felhívása 4. pontjában a teljesítés határidejét a szerzõdéskötéstõl kezdõdõen 12 hónapban jelölte meg. A felhívás 13. a) pontjában úgy rendelkezett, hogy az ajánlatokat az összességében legelõnyösebb ajánlat elbírálási szempont alapján bírálja el, meghatározta a részszempontokat, a súlyszámokat, az értékelési ponthatárokat és az értékelés módszerét. A felhívása 14. pontjában megengedte a többváltozatú ajánlattételt.
<br>Ajánlatkérõ dokumentációt is összeállított, ez tartalmazta az ajánlatokkal szemben támasztott formai, tartalmi követelményeket, a beszerzendõ áruk specifikációját, továbbá a szerzõdéstervezetet.
<br>A dokumentáció 10. oldalán a 11. pontjában közölte az ajánlatkérõ, hogy "az ajánlattevõ részajánlatot is jogosult tenni bármelyik tételcsoportra, tételcsoporton belül azonban a teljes tételsorra és azok mennyiségére."
<br>Az ajánlattételi határidõre, 2003. december 23-ra a II. tételcsoportra a kérelmezõ, a CO-OP Star Rt., a Szõke és Társai Kft., az Ozirisz Vendéglátó Kft. nyújtott be ajánlatot.
<br>Ajánlatkérõ 2004. január 12-én hirdette ki az eljárást lezáró döntését, a II. tételcsoport vonatkozásában az eljárás nyertese az Ozirisz Vendéglátó Kft. lett.
<br>A kérelmezõ 2004. január 16-án nyújtotta be a jogorvoslati kérelmét, a jogorvoslati eljárást - hiánypótlást követõen - 2004. január 19-én indította meg a Döntõbizottság. A kérelmezõ a tárgyaláson módosította jogorvoslati kérelmét - több kérelmi elemet visszavont - kérte jogsértés megállapítását, ajánlatkérõ II. tételcsoportot lezáró döntésének megsemmisítését és ideiglenes intézkedésként a szerzõdéskötés megtiltását.
<br>A kérelmezõ álláspontja szerint a II. tételcsoport vonatkozásában a nyertes ajánlata nem felel meg ajánlatkérõ elõírásainak. A felhívás 4. pontjában a teljesítési határidõt a szerzõdéskötéstõl kezdõdõen 12 hónapban határozta meg ajánlatkérõ, ezzel szemben a nyertes 2004. január 1-jétõl 2004. december 31-ig terjedõ idõtartamban jelölte meg a teljesítési határidõt.
<br>Kérelmezõ véleménye szerint a nyertes a teljesítési határidõrõl eltérõ ajánlatot tett, ezért ajánlatát érvénytelenné kellett volna nyilvánítani, a Kbt. 52. § (2) bekezdés d) pontja értelmében.
<br>Ajánlatkérõ kérte a megalapozatlan jogorvoslati kérelem elutasítását.
<br>Elõadta, hogy a nyertes Ozirisz Vendéglátó Kft.-nek a teljesítés határidejére tett ajánlatát azért fogadta el, mert ajánlata 66. oldalán nyilatkozott arról, hogy az ajánlati felhívásban és a dokumentációban meghatározott összes elõírást kötelezõ érvényûnek ismeri el.
<br>Ajánlatkérõ hivatkozott arra, hogy a kérelmezõ kérelmi eleme elkésett. Kérelmezõ 2003. december 23-án a bontás során szerzett tudomást, a nyertes ajánlatának teljesítési határidõre vonatkozó részérõl így a 2004. január 16-án benyújtott kérelme - az 15 napos határidõn túl érkezett, ezáltal - elkésett.
<br>Egyéb érdekeltként az Ozirisz Vendéglátó Kft. tett észrevételt, amelyben elõadta, hogy a kiírásnak megfelelõen nyújtotta be többváltozatú ajánlatát; az ajánlati feltételek rögzítik, hogy a változatok mikor milyen feltételekkel érvényesek.
<br>A Döntõbizottság 2004. január 20. napján a D.32/4/2004. számú határozatával ideiglenes intézkedést alkalmazott, és az eljárást lezáró szerzõdés megkötését megtiltotta a II. tételcsoport vonatkozásában.
<br>A Döntõbizottság elsõdlegesen azt vizsgálta, hogy a kérelmezõ a Kbt. 79. § (7) bekezdésében meghatározott határidõn belül nyújtotta-e be a kérelmét.
<br>E szakasz szerint a jogsértõ esemény tudomásra jutásától számított 15 napon belül, de legkésõbb az esemény bekövetkeztétõl számított 90 napon belül lehet a jogorvoslati kérelmet benyújtani.
<br>Az ajánlatkérõ 2004. január 12-én hirdette ki az eljárást lezáró döntését, mely ellen január 16-án nyújtotta be a jogorvoslati kérelmét a kérelmezõ, így az a 15 napos határidõn belül volt.
<br>Nem osztotta a Döntõbizottság ajánlatkérõ azon véleményét, hogy a bontástól kell számítani a tudomásra jutási szubjektív határidõt. A Kbt. szabályozása alapján ajánlatkérõ joga és kötelessége az ajánlatok elbírálása mind érvényességi szempontból, mind tartalmi értékelés tekintetében. A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Így ajánlatkérõ jogosult az eljárást lezáró döntése kihirdetéséig dönteni a benyújtott ajánlatok érvényességérõl.
<br>A Döntõbizottság megállapította, hogy kérelmezõ módosított jogorvoslati kérelme megalapozott az alábbiak szerint:
<br>A Döntõbizottságnak azt kellett vizsgálni, hogy a nyertes II. termékcsoportnál tett ajánlata érvénytelen-e, a teljesítési határidõre tett vállalása miatt.
<br>A Kbt. 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Döntõbizottság az ajánlati felhívás, az ajánlati dokumentáció alapján azt vizsgálta, hogy az Ozirisz Vendéglátó Kft. ajánlata megfelelt-e a feltételeknek. A felhívás 4. pontjában a teljesítési határidõt a szerzõdéskötéstõl kezdõdõen 12 hónapban határozta meg ajánlatkérõ.
<br>A nyertes ajánlatának felolvasólapján a teljesítési határidõt 2004. január 1.-2004. december 31. idõtartamban, a 68. oldalon a szállítási szerzõdés 1.3. pontjában pedig 2004. január 15.-2004. december 31. között jelölte meg. A fentiek összehasonlításával a Döntõbizottság egyértelmûen megállapította, hogy nyertes ajánlatában a kiírástól eltérõ teljesítési határidõt jelölt meg. Vizsgálta a Döntõbizottság ajánlatkérõ azon érvét is, miszerint az eltérõ teljesítési határidõtõl függetlenül érvényes-e a nyertes ajánlata, mert ajánlatának 66. oldalán úgy nyilatkozott, hogy az ajánlati felhívásban és dokumentációban meghatározott összes elõírást kötelezõnek ismeri el.
<br>A Kbt. 43. § (1) bekezdés értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.
<br>A Döntõbizottság álláspontja szerint e rendelkezés és a további ajánlatkérõi konkrét elõírások alapján az ajánlattevõnek külön kifejezett nyilatkozatot kellett tenni. A két helyen is megtett és ajánlatkérõ elõírásaival ellentétes nyilatkozatok miatt az érvénytelenné nyilvánítástól nem lehet eltekinteni. Az általános jellegû nyilatkozat a Döntõbizottság álláspontja szerint ilyen feltételek mellett nem alkalmas arra, hogy az érvénytelenségi okot kiküszöbölje.
<br>A fent kifejtettek alapján a Döntõbizottság megállapította, hogy a nyertes ajánlata nem felel meg az ajánlati felhívásban, illetõleg a dokumentációban meghatározott feltételeknek, így ajánlatkérõ azon döntése, amellyel ezt az ajánlatot érvényesnek fogadta el, sérti a Kbt. 52. § (2) bekezdésének d) pontját, ezáltal a jogorvoslati kérelem alapos.
<br>A Kbt. 53. § (2) bekezdés értelmében az eljárás további szakaszában nem vehet részt az, aki érvénytelen ajánlatot tett.
<br>Ajánlatkérõ akkor, amikor nyertessé nyilvánította az Ozirisz Vendéglátó Kft. érvénytelen ajánlatát, megsértette a Kbt. 59. § (1) bekezdését.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva - a fenti indokok alapján - a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 52. § (2) bekezdés d) pontját, tekintettel az 52. § (1) bekezdésére, az 53. § (2) bekezdésére és az 59. § (1) bekezdésére.
<br>A Döntõbizottság a Kbt. 88. § (1) bekezdés c) pontja alapján semmisítette meg ajánlatkérõ döntéseit.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel, és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdés szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény idõpontjában hatályos költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdés szerint a bírság összegét az eset összes körülményeire, így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a beszerzés értékére - 14-15 millió forint - és a jogsértés reparálhatóságára is tekintettel úgy ítélte meg, hogy nem indokolt a minimális bírság összegénél magasabb összegû bírság kiszabása. A Döntõbizottság személyi bírságot nem szabott ki, mert ajánlatkérõ bizottsági formában hozta meg döntését.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése alapján biztosítja.
<br>
<br>Budapest, 2004. február 13.
<br>
<br>Dr. Varga László s. k., Hámori András s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>