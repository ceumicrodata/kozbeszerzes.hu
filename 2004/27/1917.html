<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (1917/2004)
</h2>
<br>
<br>3.Kf.27.188/2003/7.
<br>
<br>A Fõvárosi Ítélõtábla a Fónyad és Társa Ügyvédi Iroda (3527 Miskolc, Soltész N. K. u. 4., ügyintézõ: dr. Fónyad Dezsõ ügyvéd) által képviselt Elix-Bau 2000 Kft. (3527 Miskolc, Soltész N. K. u. 32.) felperesnek a dr. Csanády Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2003. február 11. napján kelt 12.K.31.212/2002/6. számú ítélete ellen az alperes által 7. sorszám alatt elõterjesztett fellebbezésre meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja és a felperes keresetét elutasítja,
<br>Kötelezi a felperest, hogy 15 napon belül fizessen meg az alperesnek 50 000 (ötvenezer) forint együttes elsõ- és másod fokú perköltséget.
<br>Kötelezi a felperest, hogy fizessen meg a Magyar Államnak - az illetékhivatal külön felhívására - 10 000 (tízezer) forint kereseti és 24 000 (huszonnégyezer) forint fellebbezési illetéket.
<br>Az ítélet ellen fellebbezésnek nincs helye.
<br>
<br>INDOKOLÁS
<br>
<br>Az FVM Borsod-Abaúj-Zemplén Megyei Földmûvelésügyi Hivatala (a továbbiakban: ajánlatkérõ) 2002. január 16. napján nyílt közbeszerzési eljárás megindítására tett közzé ajánlati felhívást "négyszintes, 1456 m 2 alapterületû laborépület átalakítása, külsõ és belsõ felújítása" tárgyában. Az ajánlati felhívás 16. pont elsõ francia bekezdése szerint csatolandóak voltak a közbeszerzési eljárásról szóló 1995. évi XL. törvény (a továbbiakban: Kbt.) 46. § (1)-(6) bekezdéseiben meghatározott nyilatkozatok, és igazolások. Az utolsó francia bekezdés alapján mindezek hiánya az ajánlat érvénytelenségét okozta.
<br>A felperes a közbeszerzési érték 10%-át meghaladó mértékben igénybe venni kívánt alvállalkozók (Csõépszer Kft. és a Minkovill Kft.) bevonásával tett ajánlatot, melyben a Kbt. 46. § (1) és (2) bekezdéseire vonatkozóan külön nyilatkozott és csatolt igazolásokat a felperes és külön-külön a bevont két alvállalkozó.
<br>Az ajánlatkérõ a felperes ajánlatát érvénytelennek nyilvánította azzal, hogy a Kbt. 46. § (1) és (2) bekezdése szerinti nyilatkozatokat az alvállalkozóira vonatkozóan a felperes nem tette meg, ezzel sérült a Kbt. 46. § (4) bekezdése.
<br>E döntést vitató felperesi jogorvoslati kérelmet az alperes a D.141/11/2002. számú határozatával elutasította. A kérelem megalapozatlansága körében - a Kbt. 43. § (1) bekezdését, valamint a 46. § (1), (2) és (4) bekezdéseit megjelölve - megállapította, hogy a felperes nem tett eleget a Kbt. 46. § (4) bekezdésének azzal, hogy nem csatolt megfelelõ nyilatkozatot az alvállalkozóira nézve, ezért az ajánlatkérõ helyesen nyilvánította érvénytelennek az ajánlatot.
<br>A felperesnek az alperesi határozat felülvizsgálatát kérõ kereseti kérelmét az elsõfokú bíróság alaposnak találta, és a határozat hatályon kívül helyezése mellett az alperest új eljárás lefolytatására kötelezte. Az elsõfokú bíróság a Kbt. 46. § (4) bekezdésének nyelvtani értelmezésébõl arra a következtetésre jutott, hogy a jogalkotó nem az alvállalkozók helyett és nevében történõ nyilatkozatot, hanem a megtett írásbeli nyilatkozat csatolását kívánja meg. Ebbõl következõen az ajánlattevõ kötelezettsége nem a teljes körû nyilatkozat megtétele, hanem a teljes körû "nyilatkozatcsomag" csatolása lehet. Megítélése szerint logikailag sem helytálló az alperesi álláspont, mivel a Kbt. célját is figyelembe véve nincs különbség a két megoldás között. A nyilatkozat tartalmi adatait ugyanis az alvállalkozó szolgáltatja, azonban az abban foglalt információ valóságtartalmáért az ajánlattevõ felel az ajánlatkérõvel szemben. Ennél fogva a nyilatkozat nem lesz hitelesebb attól, hogy az ajánlattevõ mintegy közvetítõként maga is aláírja az alvállalkozó nyilatkozatát, vagy azt beépíti a sajátjába. Mindezek alapján megállapította, hogy a felperes ajánlatának érvénytelenné nyilvánítása jogszabálysértõ volt. Utalt a Közbeszerzések Tanácsa elnökének a Közbeszerzési Értesítõ (továbbiakban: Értesítõ) 2001. október 3. napján megjelent 40. számú, a 10307-10308. oldalán közzétett tájékoztatójára, mely álláspontja szerint ezt az értelmezést támasztotta alá.
<br>Az elsõfokú bíróság ítélete ellen az alperes terjesztett elõ fellebbezést, kérve annak megváltoztatását, a kereset elutasítását, és a felperesnek perköltségben való marasztalását. Eltérõen értelmezve a Kbt. 46. § (4) bekezdését arra hivatkozott, hogy a nyelvtani és a logikai értelmezés eredményének, valamint a Ptk.-nak a vállalkozási szerzõdésre vonatkozó rendelkezéseinek együttes értelmezése alapján az a következtetés vonható le, hogy a nyilatkozatokat az ajánlattevõnek kell megtennie az alvállalkozók vonatkozásában is. A hivatkozott tájékoztató megítélése szerint nem tartalmaz többet annál, hogy az elkülönített állami pénzalapok vonatkozásában a Kbt. 46. § (4) bekezdésére tekintettel az ajánlattevõnek, illetõleg az alvállalkozónak nyilatkoznia kell.
<br>A felperes fellebbezési ellenkérelmében az elsõfokú bíróság ítéletének helybenhagyását kérte, fenntartva korábbi álláspontját. A helyes jogértelmezésének alátámasztására hivatkozott az értesítõben írottakra, idézve a tájékoztatóból a következõt: "az ajánlattevõnek, illetõleg az alvállalkozónak nyilatkoznia kell".
<br>A fellebbezés az alábbiak szerint alapos.
<br>A másodfokú bíróság egyetért az elsõfokú bíróság okfejtésével annyiban, hogy a perben eldöntendõ kérdés a Kbt. 46. § (4) bekezdésének értelmezése volt, azonban helytelenül járt el az elsõfokú bíróság, amikor a jogértelmezést kizárólag a hivatkozott bekezdés jogszabályszövegének nyelvtani, logikai vizsgálata alapján végezte el.
<br>A Kbt. 46. § (4) bekezdése az ajánlattevõ kötelezettségévé teszi, hogy az ajánlathoz, illetve a részvételi jelentkezéshez legkésõbb az ajánlattételi, illetve a részvételi jelentkezési határidõ lejártáig írásbeli nyilatkozatot csatoljon arról, hogy õ, illetõleg az alvállalkozó nem tartozik a Kbt. 46. § (1) bekezdés a) , c) pontja, illetve a (2) bekezdés hatálya alá, és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.
<br>A helyes értelmezés során mind a Kbt. rendszerét, mind kiemelten annak egyes szakaszait (különösen a 43. és 46. § rendelkezéseit) kell figyelembe venni. A közbeszerzési eljárás rendszerét tekintve, annak egyik pólusát jelentõ ajánlatkérõre (aki az ajánlati felhívásban, illetve a dokumentációban meghatározott tartalmi és formai követelményeket ír elõ), valamint a másik pólust jelentõ ajánlattevõre (akinek ezen tartalmi és formai követelményeknek megfelelõen kell az ajánlatát megtenni) tartalmaz szabályozást kógens jelleggel. Ez a kétpólusú viszony nem válik hárompólusúvá azáltal, hogy az ajánlattevõ alvállalkozót vesz igénybe, akkor sem, ha a Kbt. 43. § (2) bekezdés b) pontja az igénybevételre nyilatkozattételi kötelezettséget ír elõ (megjegyzendõ az ajánlattevõ számára). Továbbá azáltal sem, hogy a 44. § mind az ajánlattevõre, mind az alvállalkozóra nézve tartalmaz alkalmassági szempontokat. A Kbt. tehát több esetben ad szabályozást az alvállalkozóra nézve, azonban ezen elõ írásai minden esetben a közbeszerzési eljárás jellegébõl adódóan is csak az ajánlattevõn keresztül érvényesülhetnek. Ezt példázza nyilvánvaló módon, hogy az alvállalkozó igénybevételéhez kapcsolható bármely, Kbt. rendelkezéseit sértõ körülmény (összeférhetetlenség, alkalmatlanság stb.) az ajánlat, így az ajánlattevõ további részvételét akadályozza meg az eljárásban (Kbt. 52-53. §.). Ebbõl következõen a korábban kifejtett elveket figyelembe véve az a jogkövetkeztetés vonható le, hogy a nyilatkozattételi kötelezettség, amely az alvállalkozókat is érinti, az ajánlattevõn keresztül érvényesül, vagyis ezen nyilatkozatokat az ajánlattevõnek kell megtennie ajánlatában, hiszen a Kbt. az ajánlattevõ nyilatkozatához fûz az ajánlat sorsára kiható jogkövetkezményeket.
<br>A perben eldöntendõ kérdésre a válasz a Kbt. szabályaiból vezethetõ le, ezért az értelmezés során a Ptk. rendelkezései csak annyiban és abban a körben vehetõk figyelembe, amennyiben a két szabályozási mód egymáshoz logikusan illeszkedik.
<br>Az értesítõben foglaltak a bíróságot nem kötik. Annak a kérdéses jogszabályhoz írt ajánlása az értelmezéshez sem hívható sikerrel segítségül, egyrészt csak a Kbt. 46. § (4) bekezdése második részében írtakhoz, az állami pénzalapokkal kapcsolatban tartalmaz ajánlást, másrészt követi a Kbt. 44. §-ának terminológiáját, amely az "ajánlattevõ, illetõleg alvállalkozó" megjelölést alkalmazza az alkalmasság igazolásához szükséges igazolások csatolásáról rendelkezõ szabályozás során, holott a Kbt. 46. § (4) bekezdése ettõl eltérõen csak az ajánlattevõt nevesíti kötelezettként.
<br>Mindezekre tekintettel a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján megváltoztatta és a felperes megalapozatlan keresetét elutasította.
<br>A pervesztes felperest a Pp. 78. § (1), (2) és 79. § (1) bekezdése értelmében kötelezte a sikeresen fellebbezõ alperes javára elsõ és másodfokú perköltség megfizetésére.
<br>A felperes köteles az illetékekrõl szóló 1990. évi XCIII. törvény 62. § (1) bekezdés h) pontja értelmében az illetékfeljegyzési jog folytán le nem rótt kereseti és fellebbezési illetéket a 6/1986. (VI. 26.) IM r. 13. § (2) bekezdése alapján megfizetni.
<br>
<br>Budapest, 2004. február 11. napján
<br>
<br>Dr. Sára Katalin s. k., Dr. Szõke Mária s. k.,
<br>a tanács elnöke elõadó bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>