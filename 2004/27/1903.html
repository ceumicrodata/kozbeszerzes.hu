<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (1903/2004)
</h2>
<br>
<br>3.Kf.27.060/2003/7.
<br>
<br>A Fõvárosi Ítélõtábla a dr. Prekub János ügyvéd (4400 Nyír egyháza, Bercsényi u. 4.) által képviselt Pátroha Község Ön kormányzata (4523 Pátroha, Kossuth u. 82.) felperesnek a dr. Csanády Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott köz igazgatási határozat bírósági felülvizsgálata iránt indult perében a Fõvárosi Bíróság 2002. szeptember 27. napján kelt 13.K.31.728/2002/3. számú ítélete ellen az alperes által 4. sorszám, a felperes által 5. sorszám alatt elõterjesztett fellebbezésére és a Fõvárosi Ítélõtábla elõtt 3. sorszám alatt elõterjesztett felperesi csatlakozó fellebbezésre meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét azzal hagyja helyben, hogy az ítélet indokolásának 7. oldal 6. bekezdését mellõzi.
<br>Kötelezi a felperest, hogy 15 napon belül fizessen meg az alperesnek 30 000 Ft (harmincezer forint) másodfokú perköltséget.
<br>A fellebbezési és csatlakozó fellebbezési illetéket az állam viseli.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>A felperes - mint ajánlatkérõ - 2000. április 12-én ajánlati felhívást tett közzé nyílt eljárás megindítására "életveszélyes tanterem kiváltása, egy négy tantermes iskolaépítés meglévõ épületszárnyhoz, hagyományos falazatszerkezetû, magas tetõs, földszint + 1 emelet üzemelésre kész állapotban a tervben meghatározottak szerint" tárgyban. Az ajánlati felhívás 13. pontjában az ajánlatok elbírálásának szempontja között az összességében legelõnyösebb ajánlat bírálati szempontot jelölte meg. Hat részszempontot határozott meg, köztük harmadikként a szerzõdéses feltételek elfogadását (kötbér, teljességi nyilatkozat, teljesítési és jóteljesítési garanciák), valamint negyedik részszempontként a határidõt. Megjelölte a súlyszámokat és a részszempont szerint adható pontszámokat. Határidõben hat gazdasági társaság, köztük a Havacs Építõipari Vállalkozási Kft. (a továbbiakban: kérelmezõ) nyújtotta be ajánlatát. Az ajánlatokról értékelési szakvélemény készült, amely az összességében legkedvezõbb ajánlatot tevõ pályázónak a kérelmezõt jelölte meg, a második helyre rangsorolta a Nyírép Kft.-t. A felperes képviselõ-testületi ülésén ezt a javaslatot nem fogadta el, a második helyre rangsorolt céget hirdette ki nyertesnek, majd vele a szerzõdést 2000. június 23-án megkötötte.
<br>A kérelmezõ jogorvoslati kérelmében a felperes értékelését támadva az eljárást lezáró döntés megsemmisítését, a felmerült költségei megtérítését kérte arra hivatkozással, hogy nem az összességében legelõnyösebb ajánlat lett az eljárás nyertese.
<br>Az alperes D.246/12/2000. számú határozatában megállapította, hogy a felperes nem az összességében legelõnyösebb ajánlatot hirdette ki nyertesnek, ezzel sérült a közbeszerzésekrõl szóló 1995. évi XL. törvény (a továbbiakban: Kbt.) 55. § (6) bekezdésére tekintettel az 59. § (1) bekezdése. Észlelte, hogy a felperes az összegzést az eljárásról nem a Kbt. 5. sz. melléklete szerint készítette el, az ajánlatok tartalmi elemeit nem rögzítette, ezért sérült a Kbt. 61. § (1) bekezdése is. Mindezek alapján a felperessel szemben 1 millió forint bírságot szabott ki. Elvégezte a két ajánlat összehasonlítását, amelynek eredményeként a kérelmezõ összpontszámát 963,25 pontra, a nyertesét 950,15 pontra módosította. Megállapította, hogy a felperes a harmadik résszemponton belül a teljesítési és jóteljesítési garanciát nem értékelte, az adható minimális és maximális pontszámot nem osztotta ki, a kötbér kétszer szerepel. Ezért a kérelmezõ korrigált, súlyszámmal megszorzott pontszámát 162, a nyertesét 144 pontban határozta meg. A negyedik részszempontként megjelölt határidõ tekintetében a nyertes 60, a kérelmezõ 45 nappal korábbi befejezési határidõt vállalt az ajánlati felhívásban megjelöltnél, ezért a felperes pontozási módszerét elfogadta, de a 15 napos eltérést értékelve a kérelmezõ pontszámát megváltoztatva javára 131,25 pontot állapított meg. A további részszempontok pontozásán nem változtatott.
<br>A határozat ellen a felperes nyújtott be keresetet annak hatályon kívül helyezése érdekében azzal, hogy a jogsértéseket nem követte el. Az alperesnek nincs jogszabályi lehetõsége az újrapontozásra, a felperesi pontozás felülmérlegelésére.
<br>Az elsõfokú bíróság megismételt eljárásban kihirdetett ítéletével a felperes keresetét elutasította. Elfogadta az alperes határozatának megállapítását a hiányos értékelést és a határidõt illetõen, de nem osztotta azt az alperesi kifogást, hogy az adható pontszámok legszélsõ értékei kiosztásának hiánya jogszabálysértést valósít meg, mert álláspontja szerint erre nézve nincs jogszabályi rendelkezés. Megállapította, hogy az alperes újrapontozásának eredményeként a kérelmezõ részére járó emelt pontszám az eljárás eredményét megváltoztatta, így a Kbt. 55. § (6) bekezdésének megfelelõ értékelés alapján az eljárás nyertese a kérelmezõ lett volna. Ezért a Nyírép Kft. nyertesként történõ kihirdetésével a Kbt. 59. § (1) bekezdésében foglaltakat is megsértette a felperes. A Kbt. 61. § (1) bekezdésének sérelmét az alperessel egyezõen ugyancsak megállapította. A bírságot illetõen arra utalt, hogy az nem lehetséges, hanem kötelezõ jogkövetkezménye valamely jogsértésnek, így annak mellõzésére vagy mérséklésére nem volt lehetõség.
<br>Az ítélet ellen mindkét peres fél fellebbezett. Az alperes fellebbezése az ítélet indokolására vonatkozott, a 7. oldal 6. bekezdésében a bírság kiszabásával kapcsolatos indokolás mellõzését kérte arra hivatkozással, hogy a bírság kiszabása a Kbt. módosításáról szóló 2001. évi LXXIV. törvény 151. §-a alapján, a 2002. január 1-jétõl, illetve ezt követõen indult közbeszerzési eljárásokban kötelezõ.
<br>A felperes fellebbezésében az elsõfokú bíróság ítéletének a közigazgatási határozatra is kiterjedõ hatályon kívül helyezését kérte. Arra hivatkozott, hogy a döntéshozó szerv minden vonatkozásban az ajánlati felhívásban közölt részszempontok tartalmi keretei között végezte a pontozást, annak felülmérlegelésére az alperesnek nincs jogszabályi felhatalmazása. Álláspontja alátámasztására hivatkozott a Legfelsõbb Bíróság eseti döntésére, továbbá arra, hogy az alperes is tévesen pontozott, amikor az ajánlati felhívásban értékelési szempontként nem szereplõ ISO-minõsítést figyelembe vette. Az alperes fellebbezésére ellenkérelmet és csatlakozó fellebbezést is elõterjesztett. Az alperes fellebbezésével egyetértett, csatlakozó fellebbezését akként terjesztette elõ, hogy arra az esetre, ha a felperesi fellebbezésének nem adna helyt a másodfokú bíróság, akkor úgy változtassa meg az elsõfokú bíróság ítéletet, hogy mellõzze a bírság kiszabását.
<br>Az alperes ellenkérelmében a felperesi fellebbezés elutasítását kérte. Arra hivatkozott, hogy a jogsértést nem az ISO-minõsítés értékelési szempontkénti megjelenése, hanem a harmadik részszempont két alszempontja értékelésének elmaradása, valamint a kötbér kétszeres értékelése alapozta meg. A negyedik részszempontnál nem kifogásolta a nyertesnek adott pontszámot, de a kérelmezõnek 0,75 ponttal magasabb pontszámot adott, amely értékeléssel az elsõfokú bíróság is egyetértett.
<br>Az alperesi fellebbezés alapos, a felperes fellebbezése és csatlakozó fellebbezése - az alábbiak szerint - nem alapos.
<br>Helyesen hivatkozott az alperes arra, hogy a Kbt. 88. § (1) bekezdésének 1999. szeptember 1. napjától hatályban lévõ és a perben alkalmazandó f) pontja a bírság kiszabását nem kötelezõ jogkövetkezményként szabályozta. Az 1999. szeptember 1-jétõl hatályban lévõ, a Kbt. 88. § (1) bekezdésének f) pontja - amelyet az 1999. évi LX. törvény 39. § (1) bekezdése állapított meg - szerint az alperes bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben. A (4) és (5) bekezdés alapján az alperes mérlegelhette, hogy a Kbt. 88. § (1) bekezdésében felsorolt intézkedések (szankciók) közül melyiket alkalmazza, lehetõsége volt több intézkedés együttes alkalmazására is. Bírság kiszabása esetén annak összegét a Kbt. adta keretek között határozhatta meg. E jogszabályi rendelkezésekbõl következõen a jelenlegi szabályozástól eltérõen az alperes dönthetett úgy is, hogy indokolatlan a törvény szabályait megszegõkkel szemben a bírság kiszabása. A Kbt. módosításáról szóló 2001. évi LXXIV. törvény 151. §-a 2002. január 1-jétõl kezdõdõen a bírság kiszabását kötelezõvé tette és a bírság összegénél irányadó szempontokat részletesen meghatározta. Az ajánlati felhívás közzétételének idõpontjában hatályos jogszabályi rendelkezések szerint a bírság kiszabása nem volt kötelezõ, ezért a Fõvárosi Ítélõtábla az elsõ fokú ítélet fentiekben írt, a kötelezõ bírság kiszabására vonatkozó megállapításait, az ítélet hetedik oldalának hatodik bekezdését mellõzte.
<br>Nem találta alaposnak a Fõvárosi Ítélõtábla a felperes fellebbezését az alperes hatáskörének hiányára, melyet az alperes által elvégzett felülpontozásra alapított. A Kbt. 76. § (1) bekezdése határozza meg az alperes hatáskörét. Így hatáskörébe tartozik a Kbt. szabályaival kapcsolatos jogsértés miatt lefolytatott eljárás, illetve az ajánlatkérõ döntésével kapcsolatos, bármely érdekelt által benyújtott kérelem elbírálása. Az alperes a jogorvoslati kérelemre indult eljárásban annyiban vizsgálta a felperesi értékelést, amennyiben annak eldöntéséhez szükséges volt, hogy a felperes az összességében legelõnyösebb ajánlatot tevõt hirdette-e ki nyertesnek. Ennek során az alperes az ajánlati felhívásban és dokumentációban foglaltakhoz igazodott, tekintve hogy az a Kbt. szerint az ajánlatkérõt köti. Az ajánlatok értékelése során az ajánlatkérõ akkor jár el jogszerûen, ha az ajánlati felhívásban és dokumentációban meghatározott feltételekhez igazodik. Az alperes eljárása során a felperes értékelését vette alapul, csak ott tért el attól, ahol a felperes nem tartotta magát az általa megadott szempontok szerinti értékeléshez. A felperes által hivatkozott eseti döntés nem az alperesi értékelést tilalmazza, hanem az ajánlatkérõ speciális szempontjait figyelmen kívül hagyó, az egyes szempontok mechanikus összehasonlítását és ennek megfelelõ értékelést rótta az elsõfokú bíróság terhére, ezért arra a felperes sikerrel nem hivatkozhatott. Annak megállapítása, hogy a beszerzés során kellõen érvényre jutott-e a Kbt. 34. § (3) bekezdésének d) pontja alapján meghatározott módszer és nem szenvedett-e sérelmet a Kbt. 55. § (6) bekezdése, ebbõl következõen a Kbt. 59. § (1) bekezdése más módon, mint az ajánlatok értékelésének ellenõrzésével nem is végezhetõ el, ezért az alperes eljárása nem terjeszkedett túl a Kbt. rendelkezésein.
<br>A Fõvárosi Ítélõtábla a továbbiakban az alperes érdemi megállapításait vizsgálta, melyet az elsõfokú bíróság is elfogadott. Tekintve hogy a fellebbezések nem érintették, a másodfokú bíróság sem érinthette azt az elsõ fokú bírói általános megállapítást, hogy az adható ponthatár szélsõ értékeinek kiosztása nem jogszabálysértõ.
<br>A harmadik részszempont értékelésénél helyesen állapította meg az alperes és vele egyezõen az elsõfokú bíróság is, hogy ezen belül két alszempont értékelése elmaradt, és egy alszempont értékelése kétszer történt meg. Ezért e részszempontnál megfelelõen alkalmazta az alperes a kiíráshoz igazodó alszempontok szerinti értékelés módszerét. Az ajánlatok tartalmi összevetésével megállapításait a felperes cáfolni nem tudta. Nem találta alaposnak a Fõvárosi Ítélõtábla a felperes fellebbezésének az ISO-minõsítés értékelésére vonatkozó részét, mivel annak ellenére, hogy ez az ajánlati felhívásban nem szerepelt, annak meglétét a felperes valamennyi ajánlattevõnél értékelte. Az alperes ugyanakkor a felhívás szerinti alszempontokat vette figyelembe. A negyedik részszempont értékelésénél nem hagyható figyelmen kívül, hogy az alperes a felperesi értékelésre kidolgozott, a határidõ elõtti befejezést biztosító, hónapokra lebontott pontozást elfogadta. Ennek alapján jogszerû volt a felperes részérõl a kiírástól 2 hónappal korábbi befejezési határidõt ajánló nyertes ajánlattevõnek 10 pontot, míg 1,5 hónappal korábbi befejezési határidõt vállaló kérelmezõnek 8 pontot adni. Az ettõl való alperesi eltérést semmi nem indokolta, mert a felperesi értékelés következetes, és a két ajánlat közötti különbség a pontozásban is megjelent. A teljes ponttartomány kiosztásához kapcsolódó alperesi okfejtést pedig - amely a legkisebb különbséget is megjeleníthetõvé teszi - az elsõfokú bíróság nem fogadta el. Mindez azonban nem befolyásolta az alperes számításának eredményét és így a jogsértés megvalósulására vonatkozó alperesi megállapítást.
<br>A felperes a terhére rótt jogsértéseket elkövette. Az alperes döntésének e körben kellõ indokát adta, figyelemmel volt a jogsértés súlyára és a beszerzés értékére. Közigazgatási perekben a hatóság döntésének felülmérlegelésére nincs lehetõség, így a másodfokú bíróság kizárólag azt vizsgálhatta, hogy az alperes a bírság kiszabása körében hozott döntése valamennyi jogszabályi rendelkezésnek megfelelt-e, mérlegelési kötelezettségét teljesítette-e, döntésének szempontjai a határozatban megjelentek-e. Eltérõ indokokkal ugyan, de a másodfokú bíróság az elsõfokú bíróság ítéletének megváltoztatására, az alperes határozatának megváltoztatására, a bírság kiszabására alkalmazandó jogszabályok ellenére a bírság mérséklésére, illetve elengedésére nem látott lehetõséget.
<br>Mindezekre tekintettel a Fõvárosi Ítélõtábla az elsõfokú bíróság ítéletét a polgári perrendtartásról szóló 1957. évi III. törvény (a továbbiakban: Pp.) 253. § (2) bekezdése alapján az indokolás részbeni megváltoztatásával, illetve mellõzésével helybenhagyta.
<br>A sikertelenül fellebbezõ felperes a Pp. 78. § (1), (2) és 79. § (1) bekezdése alapján köteles az alperes másodfokú perköltségének megfizetésére.
<br>A fellebbezési és csatlakozó fellebbezési illeték viselésére vonatkozó rendelkezés az illetékekrõl szóló 1990. évi XCIII. törvény (a továbbiakban: Itv.) 39. § (3) bekezdés c) pontján, a 46. § (1) és (4) bekezdésén, az Itv. 48. §-án és az Itv. 5. § (1) bekezdésének c) pontjára tekintettel az Itv. 64. §-a folytán alkalmazandó, a költségmentességrõl szóló 6/1986. (VI. 26.) IM rendelet 14. §-án alapul.
<br>
<br>Budapest, 2004. január 21.
<br>
<br>Dr. Sára Katalin s. k., Dr. Páldy Zsuzsanna s. k.,
<br>tanácselnök elõadó bíró
<br>
<br>Dr. Matheidesz Ilona s. k.,
<br>bíró
<br>
<br>
<br><br></body></html>