<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (0590/2004)
</h2>
<br>
<br>3.Kf.27.197/2003/3.
<br>
<br>A Fõvárosi Ítélõtábla a dr. Müller Ibolya jogtanácsos által képviselt Petz Aladár Megyei Oktató Kórház (9024 Gyõr, Vasvári Pál u. 2.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indított perében - amely perbe a felperes pernyertessége érdekében a dr. Mester László ügyvéd (9021 Gyõr, Árpád u. 3.) által képviselt GE Hungary Ipari és Kereskedelmi Rt. (1340 Budapest, Váci út 77.), valamint az alperes pernyertessége érdekében a Vecsei Ferenc ügyvezetõ által képviselt Mediraab Kft. (9022 Gyõr, Bisinger sétány 12.) beavatkozott - a Fõvárosi Bíróság 2003. január 15. napján kelt 13.K.31.459/2001/18. számú ítélete ellen a felperes részérõl 19. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja, az alperes D.180/11/2001. számú határozatát hatályon kívül helyezi és az alperest új eljárás lefolytatására kötelezi.
<br>A kereseti és fellebbezési illetéket az állam viseli.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS:
<br>
<br>A felperes, mint ajánlatkérõ a Közbeszerzési Értesítõ 2001. január 31-i számában részvételi felhívást tett közzé tárgyalásos eljárás megindítására a Kbt. 70. § (1) bekezdésének a) pontja szerint, miután a 2000. október 11-én közzétett ajánlati felhívással indított nyílt eljárás az intézet hagyományos röntgendiagnosztikai eszközök karbantartása és javítása öt negyedévre tárgyában eredménytelen volt. A részvételi felhívásra jelentkezõ három társaságot a felperes ajánlattételre hívta fel, közülük az ajánlattételi határidõben ketten, a Mediraab Kft. - alperesi beavatkozó - és a Radiológiai Kft. tettek ajánlatot. Az ajánlati felhívás az összességében legelõnyösebb ajánlat elbírálási szempontot határozta meg, hat részszempontot jelölve meg. A Radiológiai Kft. ajánlatában nettó 11 200 000 Ft/év árat közölt, és többek között vállalta a röntgencsövek térítésmentes biztosítását típus szerint meghatározva, 5 db/év mértékben maximálva. Az alperesi beavatkozó ajánlati ára 3 300 000 Ft/5 negyedévre vonatkozott, röntgencsövek cseréjének biztosítását az ajánlat nem tartalmazta. A 2001. március 22-én tartott tárgyaláson az ajánlattevõket egymást követõen meghallgatták, ennek során az ajánlatkérõ a Kbt. 57. § (2) bekezdése alapján az alperesi beavatkozótól magyarázatot kért az ellenszolgáltatás alacsony mértékére. Az eljárás során az ajánlatkérõ által indokoltnak tartott 7 darab röntgencsõ térítésmentes cseréjét a Radiológiai Kft. megajánlotta, és a felek az eljárás folyamán tisztázták a röntgencsõ árát is. A felperes a tárgyalások alapján számításokat végzett, azt az eljárás anyagává tette, ismertette az ajánlattevõkkel, akik arra nyilatkozatot tettek. A tárgyalás berekesztését követõen tartott eredményhirdetésen a felperes a felkért szakértõi bizottság értékelése alapján a Radiológiai Kft.-t hirdette ki az eljárás nyertesének.
<br>Az alperesi beavatkozó jogorvoslati kérelmének elbírálása során - amely kérelem azt sérelmezte, hogy az ajánlatkérõ nem az õ ajánlatát hirdette ki nyertesnek, holott lényegesen kedvezõbb árajánlatot adott és a szolgáltatás mûszaki színvonalára is magasabb pontszámot kapott a nyertesnél - az alperes 2001. április 23-án kelt D.180/11/2001. számú határozatával megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 55. § (6) bekezdését, ezért az ajánlatkérõ eljárást lezáró döntését megsemmisítette. Indokolásában rámutatott, hogy a hat bírálati részszempont közül a felperes csak az elsõ és az ötödik részszempont körében értékelt helytállóan, a harmadik részszempontként megadott ajánlati ár vonatkozásában a nyertes ajánlatában nem szereplõ röntgencsõ árát maga határozta meg, amelyre nem volt jogszabályi lehetõsége. E pontban hivatkozott arra, hogy az ajánlatkérõ az ajánlati eljárása során megsértette a Kbt. 26. § (2) bekezdésének második mondatában foglaltakat.
<br>A felperes keresetében az alperes megalapozatlan döntésének hatályon kívül helyezését kérte.
<br>Az elsõfokú bíróság ítéletével a felperes keresetét elutasította. Indokolásában hivatkozott a Kbt. 26. § (2) bekezdésének második mondatára, a Kbt. 55. § (6) bekezdésére, 57. § (1) bekezdésére, valamint az 59. § (1) bekezdésére és megállapította, hogy a felperes a második és harmadik bírálati részszempont értékelésénél megsértette a Kbt. 55. § (6) bekezdésében foglaltakat, amely az eljárás eredményét is kétségessé tette, ezért az eljárást lezáró döntés megsemmisítésére indokoltan került sor.
<br>Az elsõfokú ítélet ellen a felperes terjesztett elõ fellebbezést annak megváltoztatása, valamint az alperes határozatának hatályon kívül helyezése iránt. Perköltség igénye nem volt. Álláspontja szerint az elsõfokú bíróság téves következtetésre jutott, amikor a felperes terhére a jogsértést megállapította. Utalt arra, hogy a tárgyalásos eljárásban az ajánlati kötöttség elve nem érvényesül. A tárgyalásos eljárás során magyarázatot kért a kirívóan alacsony árral kapcsolatban és tisztázta a legfontosabb és legdrágább alkatrész árát is. Az alperesi beavatkozó nyilatkozata nyomán határozta meg a röntgencsõ árát, az általa végzett és a felek rendelkezésére bocsátott számításokat pedig mindkét ajánlattevõ elfogadta.
<br>Az alperes ellenkérelmében az elsõfokú ítélet helybenhagyását kérte. Az alperesi beavatkozó csatlakozott az alperes ellenkérelméhez.
<br>A fellebbezés alapos.
<br>A Fõvárosi Ítélõtábla az elsõfokú bíróság által megállapított tényállást a fentiek szerint részben kiegészítette és az így kiegészített tényállás adataiból eltérõ jogi következtetésre jutott.
<br>A Kbt. 26. § (1) bekezdésének második mondata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van. A Kbt. 26. § (6) bekezdése akként rendelkezik, hogy a tárgyalásos eljárásra - ha a Kbt. másként nem rendelkezik - a nyílt eljárás szabályait kell megfelelõen alkalmazni. Az elsõfokú bíróság, de az alperes is tévedett, amikor a Kbt. nyílt és meghívásos eljárásra rendelkezést tartalmazó 26. § (2) bekezdésének második mondatában foglaltak sérelmébõl vezették le a megállapított jogsértést meg és nem észlelték, hogy a Kbt. IX. Fejezetében foglalt tárgyalásos eljárás speciális szabályai alkalmazásának van helye. A tárgyalásos eljárás során a Kbt. 71. § (2) bekezdése értelmében nem áll fenn az ajánlatkérõnek, illetve az ajánlattevõnek a Kbt. 48-50. § szerinti ajánlati kötöttsége. A (3) bekezdés rendelkezései tárgyalásos eljárásban az elõminõsítési eljárás szabályainak alkalmazását kizárják, míg a nyílt eljárásra vonatkozó egyéb rendelkezéseket a fejezetben a továbbiakban szabályozott eltérésekkel rendelik alkalmazni (ajánlati felhívás tartalma, hirdetmény közzétételének szabályai stb.). A Kbt. 48-50. §-a i az ajánlati felhívás és dokumentáció, illetve a benyújtott ajánlat tartalmának módosítására vonatkozó lehetõséget és a módosítás határidejét szabályozzák.
<br>A Kbt. 26. § hivatkozott rendelkezéseivel összefüggésben értelmezve a Kbt. 70. § (1) bekezdése szerinti tárgyalásos eljárásra alkalmazandó speciális szabályokat az alábbiak állapíthatóak meg.
<br>A tárgyalásos eljárás mind a nyílt, mind pedig a meghívásos eljárástól lényegi eltéréseket mutat. Így a szóbeliség adja meg a felek számára a legnagyobb rugalmasságot és játékteret az ajánlatok alakításában és ez tudja a legjobban megközelíteni az ajánlatkérõi érdekeket is. A tárgyalás során módosulhatnak, illetve kiegészülhetnek az eredeti ajánlatok, ennek egyedüli korlátja a beszerzés tárgyának olyan módosítása, amely a tárgyalásos eljárás indítását kizárta volna. Ebbõl következõen nem csupán a Kbt. 48-50. § szerinti ajánlati kötöttség nem érvényesül, hanem a Kbt. 26. § (2) bekezdésének rendelkezései sem figyelemmel a (6) bekezdésre, a tárgyalásos eljárás hivatkozott speciális rendelkezéseire és nem utolsósorban a Kbt. 26. § (5) bekezdésére, mely szerint a tárgyalásos eljárásban az ajánlatkérõ szabadon tárgyal a szerzõdés feltételeirõl az általa kiválasztottakkal.
<br>A másodfokú bíróság megállapította, hogy a tárgyalásos eljárás adta keretek között a felek tárgyaltak, melynek következtében az ajánlatkérõ elvárásai és az ajánlatok módosultak. Ezért a másodfokú bíróság mind az alperes, mind pedig az elsõfokú bíróság által összehasonlításra alkalmatlannak tekintett ajánlatokat összehasonlíthatónak tartotta. Tény, hogy az ajánlatok alakulását nem tartalmazza következetesen és minden részletre kiterjedõen a tárgyalásról készült jegyzõkönyv, bár ennek az eljárás - jellegébõl adódó - kevésbé ellenõrizhetõ volta miatt valamennyi résztvevõ vonatkozásában garanciális jelentõsége lenne, de a felek nyilatkozatai és a felperes által becsatolt okiratok - amelynek tartalmi valódiságát egyik fél sem vitatta - alapján megnyugtató módon megállapítható a tárgyalásos eljárás folyamata, az ott elhangzott szóbeli nyilatkozatok tartalma.
<br>Mindezekre figyelemmel helytállóan hivatkozott a felperes arra, hogy a Kbt. 26. § (2) bekezdését nem sértette meg. Erre alapítani a Kbt. 55. § (6) bekezdésének sérelmét nem lehet. Ezért a Fõvárosi Ítélõtábla az elsõfokú bíróság ítéletét a Polgári perrendtartásról szóló 1952. évi III. törvény (a továbbiakban: Pp.) 253. § (2) bekezdés alapján megváltoztatta, és az alperes határozatát hatályon kívül helyezte és új eljárás lefolytatására kötelezte. A bíróságnak a Kbt. 91. § (5) bekezdése alapján lehetõsége van ugyan az alperes határozatának megváltoztatására, a perbeli esetben erre azért nem kerülhetett sor, mert az alperes eltérõ jogi álláspontja miatt más irányú bizonyítást folytatott le és jutott ennek alapján a felperest marasztaló döntésre, ezért a határozat megváltoztatása a közigazgatási hatóság hatáskörét vonta volna el.
<br>Az új eljárás során az alperesnek a tárgyalásos eljárás speciális szabályai alapján, a tárgyaláson elhangzottak megfelelõ értékelésével kell az alperesi beavatkozó jogorvoslati kérelmének megalapozottságáról vagy megalapozatlanságáról dönteni.
<br>A sikeresen fellebbezõ felperesnek költségigénye nem volt, ezért e tárgyban a Fõvárosi Ítélõtáblának rendelkeznie nem kellett.
<br>A feljegyzett kereseti és fellebbezési illeték viselésére vonatkozó rendelkezés a 6/1986. (VI. 26.) IM rendelet 14. §-án alapul.
<br>
<br>Budapest, 2003. október 29. napján.
<br>
<br>Dr. Sára Katalin s. k., Dr. Páldy Zsuzsanna s. k.,
<br>tanácselnök elõadó bíró
<br>
<br>Dr. Szõke Mária s. k.,
<br>bíró
<br><br></body></html>