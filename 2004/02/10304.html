<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10304)
</h2>
<br>1024 Budapest, Margit krt. 85.
<br>Ikt. sz.: D.573/13/2003.
<br>
<br>Tárgy: Merck Kft. kérelmezõ jogorvoslati kérelme az Állami Közúti Mûszaki és Információs Kht. ajánlatkérõ közbeszerzési eljárása ellen.
<br>A Közbeszerzési Döntõbizottság (a továbbiak ban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot
<br>
<br>A Döntõbizottság a Merck Kft. (1116 Budapest, Talpas u. 3., továbbiakban kérelmezõ) kérelme alapján indult jogorvoslati eljárásban, melyet az Állami Közúti Mûszaki és Információs Kht., 1024 Budapest, Fényes Elek u. 7-13., képviseli: Dr. Jancsovics Éva ügyvéd, 1131 Budapest, Koma u. 25., továbbiakban: ajánlatkérõ) által ,,23 db különféle laboratóriumi mûszer" tárgyú közbeszerzési eljárása ellen nyújtott be, a kérelmezõ jogorvoslati kérelmének helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 52. § (2) bekezdés d) pontjára tekintettel a Kbt. 53. § (2) bekezdését ezért a Döntõbizottság az ajánlatkérõ eljárást lezáró döntését megsemmisíti és az ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül, 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.
<br>Ajánlatkérõ 2003. július 16-án a Közbeszerzési Értesítõ (K. É.) 29. számában közzétett ajánlati felhívással, nyílt közbeszerzési eljárást indított a rendelkezõ részben meghatározott beszerzés tárgyában.
<br>Ajánlatkérõ a hirdetményét 2003. július 30-án a 11. a) pontot és a 16. pontot érintõen, majd pedig 2003. szeptember 3-án a dokumentáció mûszaki tartalmát érintõen módosítottak.
<br>Ajánlatkérõ a felhívásának 3. a) pontjában meghatározta a beszerezni kívánt mûszereket és darabszámukat. Rendelkezett arról is, hogy részajánlatot mûszerenként, többváltozatú ajánlatot azonban nem lehet tenni.
<br>A felhívásban közlésre kerültek a 11. a) és b) pontokban a pénzügyi-gazdasági és mûszaki alkalmasság igazolására kért adatok, valamint ezekkel összefüggésben a szerzõdés teljesítésére alkalmatlanná minõsítés szempontjai. Ajánlatkérõ rögzítette, hogy az összességében legelõnyösebb ajánlatot kívánja kiválasztani, az ennek megítélésére szolgáló szempontokat ismertette.
<br>A felhívás 16. f) pontjában ajánlatkérõ rögzítette, hogy ajánlattevõ ,,csatoljon be a Kbt. 43. § (2) a) , b) és c) pontjaiban elõírtaknak megfelelõ nyilatkozatot".
<br>Ajánlatkérõ dokumentációt is biztosított az ajánlatok elkészítésének segítésére, útmutató az ajánlattevõknek, az ajánlati dokumentáció mellékletei, mûszaki követelmények és szerzõdéses feltételek tartalommal. A dokumentációt 12 cég vásárolta meg, az általuk feltett kérdéseket megválaszolta, illetve ezek alapján módosította a felhívást a megváltozott mûszaki tartalom miatt.
<br>Az ajánlattételi határidõre, 2003. október 14. napjára 8 ajánlatot nyújtottak be. Ajánlatkérõ a bontási jegyzõkönyv megküldése mellett tájékoztatta ajánlattevõket, hogy az eredményhirdetést 2003. november 18-ra halasztja. Az ajánlatok értékelése során ajánlatkérõ hiányosságokat észlelt és 2003. október 30-án a Laborexport Kft.-t, Testor Kft.-t, az A+B Kft.-t és a Complexlab Bt.-t november 7-i határidõvel hiánypótlásra hívták fel. Az elõbbieken túl a Mérleglabor Kft., Merck Kft. és a Sartorius Kft. ajánlatának érvénytelenségét állapították meg. Kérelmezõ esetében az érvénytelenség indoka az volt, hogy a pótolható hiányok mellett ,,nem csatolta az ajánlati felhívás 16. pontjában elõírt nyilatkozatot az alvállalkozókról és egyéb közremûködõkrõl [43. § (2) a) , b) , c) ]".
<br>Az érvénytelenségrõl hozott döntésrõl ajánlatkérõ írásban értesítette az érintett ajánlattevõket.
<br>Kérelmezõ 2003. november 3-án levélben tájékoztatja ajánlatkérõt, hogy ,,azért nem csatolt nyilatkozatot, mivel sem alvállalkozókat, sem egyéb közremûködõket nem kíván a teljesítésbe bevonni". Ajánlatkérõ még aznapi válaszában leszögezte "az általuk csatolni kért fenti nyilatkozat - figyelemmel a Kbt. 43. § (4) bekezdésében foglaltakra - nem pótolható hiánynak minõsül, ezért utólag adott nyilatkozatuk ajánlatuk érvénytelenségét nem befolyásolja."
<br>Ajánlatkérõ az eljárás eredményét 2003. november 18. napján hirdette ki nyilvánosan, döntése értelmében a kérelmezõ ajánlata érvénytelen a Kbt. 52. § (2) d) pontja alapján, mert a kérelmezõ nem csatolta a felhívás l) pontjában kért Kbt. 43. § (2) a) , b) és c) pont szerinti nyilatkozatot és ez a hiány nem pótolható.
<br>Kérelmezõ 2003. november 4-én faxon nyújtotta be jogorvoslati kérelmét, melyet 11-én és 13-án hiánypótolt. Kérelmében sérelmezte ajánlatának érvénytelenné nyilvánítását.
<br>Kérelme indoklásában elõadta, hogy 2003. október 30-án jutott tudomására, hogy a Kbt. 43. § (2) a) , b) és c) pontja szerinti nyilatkozatok - az alvállalkozókról, illetve közremûködõkrõl szóló nyilatkozatok - hiánya miatt az általa benyújtott ajánlatot azért nyilvánította az ajánlatkérõ érvénytelennek, mert miután vállalta a szerzõdés szerinti teljesítés minden pontját - beszerzés, leszállítás, üzembe helyezés, betanítás, garancia, szerviz, alkatrészellátás - és sem alvállalkozót, illetve a szerzõdésben megnevezett közremûködõt nem kíván igénybe venni, ezért nem csatolta az erre vonatkozó nyilatkozatokat.
<br>Elõadta kérelmezõ továbbá, hogy az ajánlatban szereplõ termékeket évek óta forgalmazza - lásd az ajánlathoz csatolt referencialistát - és nem áll szándékában a leszállítandó termékek tekintetében új szerzõdést kötni. Elõadta, hogy miután a Kbt. 43. § (2) bekezdés a) , b) és c) pontjai szerinti alvállalkozót, illetve résztvevõt a teljesítésbe nem kíván bevonni, meg nem követelt nemleges nyilatkozatokat nem nyújtotta be.
<br>Mindezekre tekintettel az ajánlatkérõ megsértette a Kbt. 52. § (2) bekezdés d) pontját, amikor ajánlatukat érvénytelennek nyilvánította.
<br>Ajánlatkérõ észrevételében kéri az alaptalan kérelem elutasítását.
<br>Álláspontja szerint az ajánlati felhívásának 16. f) pontjában elõírtak értelmében az ajánlattevõknek a Kbt. 43. § (2) bekezdése a) , b) és c) pontjaiban elõírtaknak megfelelõ nyilatkozatot - akár pozitív, akár negatív tartalommal - szerepeltetniük kellett az ajánlatban.
<br>Az ajánlatok bontását követõen az ajánlatok formai megfelelõségének vizsgálata során megállapították, hogy a kérelmezõ a fenti nyilatkozatot nem csatolta ajánlatához. Bár a hiánypótlás lehetõségét biztosította, a Kbt. 43. § (4) bekezdésére tekintettel ez a nyilatkozat nem pótolható. A fentiekre tekintettel fenntartja, hogy a kérelmezõ ajánlata a Kbt. 52. § (2) bekezdés d) pontja alapján érvénytelen, mivel az nem felel meg az ajánlati felhívás, illetve a dokumentáció elõ írásainak.
<br>A fentieket támasztja alá megítélése szerint, hogy nyilatkozat hiányában az ajánlatkérõnek nem lenne lehetõsége eldönteni, hogy azért nem csatolta az adott ajánlattevõ a szóban forgó nyilatkozatot, mert az nemleges lenne, vagy egyszerû mulasztásból. A kérelmezõ egyébként ajánlatának más részeiben sem tett említést arra, hogy ezen nyilatkozatot azért nem csatolta, mert arra nemleges választ kellene adnia.
<br>Megjegyzi észrevételében, hogy az ajánlatban szereplõ mûszerek egy része tudomásunk szerint nem a kérelmezõ gyártmánya, ezért a c) pontra egyébként pozitív nyilatkozatot kellett volna csatolniuk.
<br>A Sartorius-Membrán Kft. egyéb érdekelt észrevételében elõadta, hogy mivel nem kívánt alvállalkozót és egyéb közremûködõt bevonni, ezért nem tartotta szükségesnek a nyilatkozatot, szintén kifogásolta az ajánlatának érvénytelenné nyilvánítását.
<br>A Döntõbizottság megállapította, hogy a kérelmezõ jogorvoslati kérelme megalapozott az alábbi indokok alapján:
<br>A Kbt. 26. § (2) bekezdés második fordulata alapján az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiak ban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdés elsõ mondata kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek meg felelõen kell ajánlatát elkészítenie.
<br>A Döntõbizottság alapvetõen - a kérelem keretei között - megvizsgálta, hogy jogszerûen alapította-e ajánlatkérõ a kérelmezõ ajánlatának érvénytelenségét arra, hogy az ajánlatában nem került megjelölésre a Kbt. 43. § (2) bekezdés a), b), c) pontjában foglaltak.
<br>A Kbt. 43. § (2) bekezdése elõírja, hogy az ajánlatban - ha ezt az ajánlatkérõ az ajánlati felhívásban elõírta - meg kell jelölni
<br>a) a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni, e szervezet (személy) meghatározása nélkül, illetõleg
<br>b) az ajánlattevõ által a közbeszerzés értékének tíz százalékát meghaladó mértékben igénybe venni kívánt alvállalkozókat, illetõleg
<br>c) a teljesítésben egyébként - a közbeszerzés értékének tíz százalékát meghaladó mértékben - részt vevõ szervezeteket (személyeket).
<br>Ajánlatkérõ a fent idézett elõ írást az ajánlati felhívás részévé tette, mégpedig akként, hogy a 16. f) pontjában elõírta, hogy csatoljon be a Kbt. 43. § (2) bekezdés a), b), c) pontjaiban elõírtaknak megfelelõ nyilatkozatot.
<br>A törvény a Kbt. fent hivatkozott 43. § (2) bekezdésével az ajánlatkérõnek széles választási lehetõséget biztosít arra, hogy az ajánlattevõ által igénybe venni kívánt közremûködõk (legyen az alvállalkozó, egyéb teljesítésbe bevont szervezet) megnevezését milyen körben, milyen feltételekkel követeli meg. Azt, hogy a fent részletezett bejelentési kötelezettségnek ajánlattevõknek milyen módon kell eleget tenniük, ajánlatkérõnek a felhívásban kell meghatároznia. A bejelentendõ adatok és személyek ajánlatkérõ általi megismerésének indoka, hogy pontos képet alkothasson arról, hogy ajánlattevõvel kötendõ szerzõdés teljesítésében milyen közremûködõk vesznek rész és milyen arányban ajánlattevõn kívül.
<br>A fent ismertetettek alapján a Kbt. 43. § (2) bekezdése szerinti és ajánlatkérõ által a felhívás részévé tett bejelentési kötelezettség akkor áll fenn, ha az ajánlattevõ a teljesítés során igénybe kíván venni közremûködõket, amennyiben nem, úgy erre vonatkozóan bejelentési kötelezettség sem terhelheti. Önmagában a törvény rendelkezése alapján bejelentési kötelezettség csak igénybevétel esetén áll fenn. Ajánlatkérõ a felhívásban a hivatkozott törvényi rendelkezéseknek megfelelõ nyilatkozat megtételét írta elõ, tehát az várta el, hogy ajánlattevõk jelöljék meg a 10%-ot meghaladó mértékben igénybe venni szándékozott alvállalkozókat, az egyéb közremûködõ szervezetet, a közbeszerzés azon részét amellyel összefüggésben 3. személlyel szerzõdést kíván kötni, egyéb elvárást, igényt, követelményt az ajánlati felhívása nem tartalmazott azon esetre, ha ajánlattevõ nem vesz igénybe a teljesítés során közremûködõt.
<br>A Döntõbizottság osztotta a kérelmezõ azon álláspontját, hogy az ajánlatkérõ által elõírt Kbt. 43. § (2) bekezdése körébe tartozó bejelentési kötelezettség arra az esetre vonatkozik, ha ajánlattevõ vonatkozásában azok fennállnak. Azok az ajánlattevõk, akik nem vesznek igénybe közremûködõket, nem is tudják megjelölni a Kbt. 43. § (2) bekezdésben foglaltakat.
<br>A Kbt. 43. § (1) bekezdése alapján az ajánlattevõknek az ajánlati felhívásban, illetve a dokumentációban meghatározott tartalmi és formai követelményeknek meg felelõen kell ajánlatát elkészíteni.
<br>Ajánlatkérõ nem írta elõ, hogy amennyiben a Kbt. 43. § (2) bekezdés a), b) és c) pontjaiban rögzített igénybevételére nem kerül sor, úgy azon tényre vonatkozóan ajánlattevõknek kifejezett nyilatkozatot kell csatolni, ugyanis csak ezen esetben lett volna ajánlatkérõnek jogszerûen lehetõsége arra, hogy az alvállalkozókat, közremûködõket igénybe nem vevõ ajánlattevõk ajánlatát érvénytelennek minõsítse a Kbt. 43. § (2)bekezdés a), b), c) pontjában foglaltakra vonatkozó negatív megjelölés hiánya okán.
<br>A fentiek alapján tehát azon ajánlattevõk esetén, akik nem vesznek igénybe alvállalkozót, egyéb közremûködõt (10% felett) és nem írta elõ ajánlatkérõ ennek külön nyilatkozattételi kötelezettséget a Kbt. 43. § (2) bekezdésében foglaltakra vonatkozó megjelölés hiányára nem lehet érvénytelenséget alapítani. A Kbt. 43. § (2) bekezdése csak igénybevétel esetére ír elõ bejelentési kötelezettséget.
<br>A Kbt. 52. § (2) bekezdés d) pontja alapján azt az ajánlatot lehet érvénytelenek nyilvánítani, amely nem felelt meg az ajánlati felhívásban, illetve a dokumentációban meghatározott feltételeknek.
<br>Az alvállalkozókat, közremûködõket igénybe nem vevõ, illetõleg a közbeszerzéssel összefüggésben 3. személlyel szerzõdést nem kötõ ajánlattevõk ajánlata - ajánlatkérõnek a nemleges igénybevételre vonatkozó külön elõ írása hiányában - a Kbt. 43. § (2) bekezdésében foglaltak megjelölése nélkül is megfelel a felhívás feltételeinek. Sem a Kbt., sem ajánlatkérõ felhívása nem tartalmazott elõ írást arra, hogyan kell eljárni akkor, ha ajánlattevõ nem vesz igénybe közremûködõt, illetõleg hogy ezen esetben is nyilatkozási kötelezettség állna fenn.
<br>A Kbt. 43. § (2) bekezdés a), b) és c) pontjaiban meghatározott körülmények fenn nem állása esetén - külön erre vonatkozó ajánlatkérõi formai elõ írás nélkül -, ha az ajánlatban nem csatolt pozitív tartalmú nyilatkozat hiányában lényegében ezen körülményekre vonatkozó formátlan nemleges nyilatkozatnak minõsül, amelyet ajánlattevõnek - ha az ellenkezõjét bizonyító körülményrõl nincs tudomása - el kell fogadnia és erre tekintettel azon ajánlatot érvényesként kell kezelnie.
<br>A Döntõbizottság álláspontja szerint önmagában az a körülmény, hogy kérelmezõ által szállítandó mûszerek között olyanok is vannak, amelyeket nem õ gyárt, még nem alapozhatja meg ajánlatkérõ azon álláspontját, hogy a Kbt. 43. § (2) bekezdés c) pontjára vonatkozóan feltétlen pozitív tartalmú nyilatkozat csatolandó. Alapvetõen ugyanis nem teszik szükségessé ezen körülmények a termékeit gyártóinak részvételét a tejesítésben, illetõleg azt, hogy a közbeszerzésre tekintettel szerzõdéskötésre sor kerüljön. Nem minõsül ugyanis közremûködõnek, ,,teljesítési segédnek", akit a kötelezett nem az adott szerzõdés teljesítéséhez vesz igénybe, hanem akivel attól függetlenül köt szerzõdést. Így tehát egy kereskedelmi cégnek nem közremûködõje a termék gyártója, akinek a termékeit forgalmazza, illetve jelen esetben, akinek termékeit szállítania szükséges. Ezeket a személyeket a kötelezett nem egy konkrét szerzõdés teljesítéséhez vesz igénybe, hanem azért köt velük szerzõdést, hogy a mûködéhez általában szükséges feltételeket megteremtse. Jelen ügyben ajánlatkérõ szállítási szerzõdés teljesítését kérte az ajánlattevõktõl, nem pedig az általa beszerezni kívánt termékek legyártását. Nem fogadható el tehát azon ajánlatkérõi érvelés sem, hogy a gyártói nyilatkozatok megkérése és azok becsatolása kérelmezõ részérõl a gyártók teljesítésbe történõ bevonását igazolná.
<br>Az, hogy a szerzõdés teljesítése körében például a szállított termékek gyártói mûbizonylatait rendelkezésre kell bocsátani, kizárólag azon lényeges szerzõdési feltételt jelenti, hogy a szolgáltatás tárgyának minõségét meg kell határozni, és a körben a minõség megvizsgálási és igazolási módjai alapján kell a megrendelõnek a szolgáltatott dolog minõségérõl meggyõzõdni, azonban ezzel a gyártó még nem válik a fenti indok alapján a teljesítésben bevont szervezetnek.
<br>Tekintettel a fent leírtakra a Döntõbizottság a rendelkezõ részben foglaltak szerint határozott és a Kbt. 88. § (1) bekezdés d) pontja alapján megállapította a rendelkezõ részben meghatározott jogsértés megtörténtét, a 88. § (1) bekezdés c) pontja alapján az eljárást lezáró döntést megsemmisítette, valamint az f) pont alapján bírságot alkalmazott.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg. A Magyar Köztársaság 2003. évi költségvetésérõl szóló 2002. évi LXII. tv. 55. § (2) be kezdésben meghatározott legkisebb összeg 1 000 000 Ft. Miután a Kbt. 88. § (1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimum összeg alá, így a Döntõbizottság a bírság összegét a törvényi minimum összegében állapította meg.
<br>A Döntõbizottság a bírság összegének megállapításakor a Kbt. 88. § (5) bekezdésben foglaltakat vette figyelembe, e körben arra volt alapvetõen tekintettel, hogy ajánlatkérõnek módja van a megállapított jogsértések kiküszöbölésére, a kiszabott bírságot a fentiek szerint szükségesnek, de egyben elegendõnek ítélte. Ajánlatkérõ a reparáció körében a törvény adta lehetõség szerint újra értékelheti a döntést megalapozó tényezõket és új eljárást lezáró döntést hozhat, avagy dönthet arról, hogy ezen eljárás eredménytelenné nyilvánítása mellett egy új közbeszerzési eljárást indít a jelen beszerzési tárgyban.
<br>A költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 13.
<br>
<br>Dr. Sárkány Izolda s. k., Fábián Péter s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>