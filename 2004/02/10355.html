<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10355)
</h2>
<br>1024 Budapest, Margit krt. 85.
<br>Ikt. sz.: D.577/8/2003.
<br>
<br>Tárgy: jogorvoslati kérelem visszavonása.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot.
<br>
<br>A FERROÉP Fõvállalkozó és Szerelõipari Rt. (6725 Szeged, Kálvária sgt. 87/B, a továbbiakban: kérelmezõ) által az Országos Idegsebészeti Tudományos Intézet (1145 Budapest, Amerikai út 57., továbbiakban ajánlatkérõ) ,,új diagnosztikai tömb II. ütem beruházás keretében felépítendõ új épület teljes körû építési munkái, épületgépészeti berendezések beszerzése, valamint kapcsolódó kivitelezési munkák elvégzése'' tárgyú közbeszerzési eljárása ellen indított jogorvoslati eljárást a Döntõbizottság megszünteti.
<br>A határozat ellen további jogorvoslatnak helye nincs.
<br>
<br>INDOKOLÁS
<br>
<br>Ajánlatkérõ a rendelkezõ részben megjelölt beszerzés tárgyában részvételi felhívást tett közzé elõminõsítési eljárás megindítására a Közbeszerzési Értesítõ 2003. szeptember 17-i 38. számában, 6995/2003 sz. alatt.
<br>Kérelmezõ 2003. november 5-én jogorvoslati kérelmet terjesztett elõ a Döntõbizottsághoz, melyben elõadta, hogy a jogsértõ cselekmény 2003. október 20-án benyújtott részvételi jelentkezések értékelése tárgyában meghozott döntésével valósult meg, amely a kérelmezõ tudomására 2003. október 21-én megküldött telefax útján jutott. Kérte, hogy a Döntõbizottság a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 88. § (1) bekezdés b) pontja alapján ajánlatkérõnek a fenti döntését semmisítse meg és a 82. § (2) bekezdés a) pontja alapján ideiglenes intézkedésként a közbeszerzési eljárást függessze fel.
<br>Indoklásként elõadta, hogy az eredményhirdetési jegyzõkönyvben foglaltak szerint a kérelmezõ cégkivonata alapján nem jogosult a beszerzés tárgyának teljesítésére, mert tevékenységi körébõl hiányzik az ,,épület, híd, alagút, közmû, vezeték kiépítésére'' vonatkozó TEÁOR 45.2103 sz. tevékenységi kör. Ezt cáfolva bizonyításul becsatolta cégkivonatát azzal, hogy cégkivonata 2. oldalának 26. sorában szerepel ez a tevékenységi kör.
<br>A Döntõbizottság a D.577/3/2003. számú határozatával ideiglenes intézkedésként a közbeszerzési eljárást felfüggesztette.
<br>Kérelmezõ 2003. november 17-én a jogorvoslati kérelmét visszavonta.
<br>A Kbt. 79. § (2) bekezdése alapján a Döntõbizottság eljárása az ügyfél kérelmére vagy hivatalból indul meg. Jelen esetben a Döntõbizottság eljárása a kérelmezõ kérelmére indult meg.
<br>A Kbt. 79. § (1) bekezdése alapján a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.
<br>Az Áe. 14. § (1) bekezdése alapján az eljárás megindítására irányuló kérelmet a kérelmezõ a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.
<br>A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.
<br>
<br>Budapest, 2003. november 19.
<br>
<br>Dr. Szaller Ottó s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>