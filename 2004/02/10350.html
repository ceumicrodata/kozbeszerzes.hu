<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (10350)
</h2>
<br>
<br>3.Kf.27.155/2003/3.
<br>
<br>A Fõvárosi ítélõtábla a Gábosyné dr. Raffai Erzsébet ügyvéd (8500 Pápa, Közép u. 2.) által képviselt Browning Securite Védelmi és Szolgáltató Kft. (8500 Pápa, Celli u. 50.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2002. november 15. napján kelt 13.K.32.348/2002/4. számú ítélete ellen az alperes által 5. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja, és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 30 000 (Harmincezer) forint együttes elsõ-, és másodfokú perköltséget.
<br>Kötelezi a felperest, hogy fizessen meg a Magyar Államnak - az illetékhivatal külön felhívására - 10 000 (Tízezer) forint elsõfokú, és 24 000 (Huszonnégyezer) forint másodfokú eljárási illetéket.
<br>Ez ellen az ítélet ellen fellebbezésnek helye nincs.
<br>
<br>
<br>INDOKOLÁS
<br>
<br>A MÁV Kórház és Központi Rendelõintézet, mint ajánlatkérõ 2002. április 10-én a közbeszerzésekrõl szóló 1995. évi XL. törvény (a továbbiak ban: Kbt.) 32. § (1) bekezdése szerinti nyílt közbeszerzési eljárást indított, amelynek keretében az ajánlatkérõ székhelyének teljes körû általános és egészségügyi napi, illetve idõszakos takarítási munkáinak elvégzésére kérte ajánlat benyújtását. Az ajánlati dokumentáció II. fejezetének 12.2. pontja szerint az ajánlat második okirata a dokumentáció 3. számú mellékletét képezõ felolvasólap, ennek tartalma - többek között - a vállalási ár emelésének javasolt fordulónapja és módja, a fizetési mód, fizetési határidõ, és a hibás teljesítés vagy korrekció esetén a díjcsökkenés mértéke. A 12.3. pontban az ajánlatkérõ elõírta, hogy a felolvasólap és az ajánlat részletes tartalma egymástól nem térhet el, mert az esetleges érdemi eltérés az érvénytelenség jogkövetkezményét vonja maga után. A dokumentáció II. fejezetének 15. pontja alapján az ajánlat II. fejezete az ajánlat érdemi része, és e részben kellett ismertetni a vállalkozási szerzõdéstervezetet is. Az ajánlati dokumentáció ,,Egyéb szabályok'' címû V. fejezete rögzítette, hogy milyen mellékleteket kíván meg, és azt 1-tõl 7-ig sorszámozva felsorolta. E felsorolásban 3. számú mellékletként a felolvasólap szerepelt, kitöltendõ megjelöléssel, 7-es számú mellékletként pedig a szerzõdéstervezet, amely mellett kitöltendõ kiemelt, zárójeles megjelölés nem szerepelt.
<br>A 2002. május 22-ig tartó ajánlattételi határidõn belül több más társaság mellett a felperes és a P.Dussmann Kft. nyújtott be ajánlatot. A felperes ajánlatában a felolvasólap korlátozás nélkül, minden hibás teljesítés esetén 10%-os díjcsökkentési lehetõséget tartalmazott, míg az ajánlat az ilyen mértékû díjcsökkentést azzal a korlátozással tette lehetõvé, hogy több teljesítési igazolásnak kell ,,nem megfelelt'' minõsítésûnek lennie. A P.Dussmann Kft. ajánlatában a szerzõdéstervezetet nem töltötte ki, míg a felolvasólap a hibás teljesítés esetére vállalt díjcsökkentés mértékére 3%-os adatot tartalmazott, differenciálva a hibák elõfordulási számához képest.
<br>Az ajánlatkérõ a 2002. június 23-án tartott eredményhirdetésén a P.Dussmann Kft. B. változatú ajánlatát hirdette ki nyertesnek azzal, hogy három ajánlatot - köztük a felperes ajánlatát is érvénytelennek nyilvánított. A felperes esetében azzal az indokkal, hogy az ajánlata a hibás teljesítés vagy korrekció esetén a díjcsökkenés mértéke témakörben az ajánlati dokumentáció II. fejezet 12.3. pontjával ellentétes volt.
<br>A felperes jogorvoslati kérelmet terjesztett elõ, amelyben sérelmezte ajánlata érvénytelenné nyilvánítását, továbbá kifogásolta a nyertes ajánlat értékelésével kapcsolatos ajánlatkérõi eljárást.
<br>Az alperes határozatában a felperes jogorvoslati kérelmét, mint megalapozatlant, elutasította. Megállapította, hogy az ajánlatkérõnek a felperes ajánlata érvénytelenségét kimondó döntése helytálló volt, mivel a hibás teljesítésre alkalmazott díjcsökkentési mutatóra tett ajánlat a felolvasólapon és a szerzõdéstervezeten eltér. A nyertes ajánlattal kapcsolatosan kiemelte, hogy az ajánlati dokumentáció V. fejezetében felsorolt mellékleteknél a szerzõdéstervezetre nézve kitöltendõ megjelölés nem szerepelt, ezért ez az ajánlattétel nem jogsértõ. Utalt arra, hogy a felperes és a nyertes ajánlattevõ ajánlata között a díjcsökkentési mutató tekintetében az volt a lényegi különbség, hogy míg a felperes e vonatkozásban két eshetõségre adott díjcsökkentési mutatót, addig a nyertes ajánlat ezen szerzõdési feltételre csak egyfajta ajánlatot tett.
<br>A felperes az alperes határozatának bírósági felülvizsgálata iránt elõterjesztett keresetében kérte az alperes határozatának megváltoztatását jogorvoslati kérelmének meg felelõen. Saját ajánlatának érvénytelenségére tett alperesi megállapításokon túl továbbra is kifogásolta a nyertes ajánlatra vonatkozó alperesi értékelést. Sérelmezte azon megállapítást, hogy nincs eltérés a nyertes ajánlatban a felolvasólap és a szerzõdés-tervezet között, mert azon ténnyel, hogy a felolvasólap kitöltetlen maradt. érdemi eltérés valósult meg. Nézete szerint amennyiben a felolvasólap és a szerzõdéstervezet tartalmi azonosságát nem kellett vizsgálni, úgy a vele szemben megállapított érvénytelenségi ok is kifogásolható. Az ajánlati kiírás vonatkozó részeit is ezzel összefüggésben támadta.
<br>Az elsõfokú bíróság az alperesi határozatot hatályon kívül helyezte, és az alperest új eljárásra kötelezte. Kizárólag a nyertes ajánlat érvényessége körében tett alperesi megállapításokat találta kifogásolhatónak. Egyrészt hivatkozott arra, hogy a felperes a jogorvoslati kérelmében a díjcsökkenés mértékének közlésére vonatkozóan a felolvasólap és a szerzõdéstervezet eltérésére nem hivatkozott, ezért azt az elsõfokú bíróság - e körben történõ alperesi állásfoglalás hiánya a miatt - nem vizsgálhatta. Másrészt kifejtette, hogy a nyertes ajánlatra vonatkozó döntés jogszabálysértõ, a Kbt. 43. § (1) bekezdés, 52. § (1) bekezdés d) pontja alapján, mivel a dokumentáció II. fejezetének 15. pontja egyértelmûen a 7-es számú mellékletet képezõ szerzõdéstervezet ismertetését írta elõ, és annak ellenére, hogy az V. fejezet valóban nem tartalmaz kitöltendõ megjelölést a 7-es számú melléklet mellett, ezen adatok kitöltése nélkül nem volt megállapítható a felolvasólappal való tartalmi azonosság, vagyis a dokumentáció II. fejezetének 12.3. pontjában elõírtak teljesülése.
<br>Az elsõfokú bíróság ítélete ellen az alperes terjesztett elõ fellebbezést, amelyben az ítélet megváltoztatását, és a felperes perköltségben való marasztalását kérte. Arra hivatkozott, hogy az ajánlati kiírás szerint az ajánlat része volt a 3. számú mellékletként ismertetett felolvasólap, valamint a 7-es számú melléklet szerinti szerzõdéstervezet. Álláspontja szerint a szerzõdéstervezetbe nem kellett beírni a díjcsökkentés mértékét, mivel az ajánlati dokumentáció V. fejezetében a szerzõdéstervezetre nézve nem volt elõírva a kitöltési kötelezettség.
<br>A felperes fellebbezési ellenkérelmében az elsõfokú ítélet helybenhagyását és a alperes perköltségben való marasztalását kérte, fenntartva a keresetben kifejtett jogi álláspontját.
<br>Az alperes fellebbezése - az alábbiak szerint - alapos.
<br>A másodfokú bíróságnak az alperes fellebbezése folytán - a fellebbezés és a fellebbezési ellenkérelem korlátai között - kizárólag abban a kérdésben kellett állást foglalnia, hogy helytálló volt-e az elsõfokú bíróság döntése a tekintetben, hogy a nyertes ajánlata azzal, hogy az ajánlattevõ a szerzõdéstervezetet nem töltötte ki, megsértette-e az ajánlati dokumentáció II. fejezetének 12.3. pontjában elõírtakat, vagyis érvénytelen.
<br>Az elsõfokú bíróság a Kbt. 52. § (2) bekezdése d) pontjára alapította érdemi döntését amely akkor alkalmazható ha az ajánlat nem felel meg vagy az ajánlati vagy a dokumentációban meghatározott feltételeknek.
<br>A Kbt. 43. § (1) bekezdése szerint az ajánlattevõnek az ajánlati felhívásban illetve a dokumentációban meghatározott tartalmi és formai követelményeknek megfelelõen kell ajánlatát megtennie, aminek tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. E szabály megsértésének következménye - amire az elsõfokú bíróság is alapította döntését - a Kbt. 52. § (2) bekezdése d) pontjának alkalmazása.
<br>Az ajánlati dokumentáció V. ,,Egyéb szabályok'' címû fejezetébõl következõen feltétel volt a szerzõdéstervezetnek mellékletként való csatolása, azonban nem volt szükséges annak kitöltése. Ebbõl eredõen nem sérti a Kbt. 43. § (1) bekezdésének második mondatát az, hogy a 7-es számú mellékletként szereplõ szerzõdéstervezet ily módon vált az ajánlat részévé. Így annak tartalmához képest eltérés a felolvasólap és az ajánlat részletes tartalma között nem állapítható meg, következésképpen nem sérült az ajánlati dokumentáció II. fejezetének 12.3. pontjában kikötött feltétel sem. Ezzel kapcsolatban kiemeli a másodfokú bíróság, hogy az ajánlatkérõ által az ajánlati dokumentációban elõírt követelményeknek az ajánlat egészével kell eleget tenni az ott megkívánt módon. Az ajánlat tartalmazta a Kbt. 43. § (1) bekezdése szerint szükséges nyilatkozatot, az ajánlattételi határidõ lejártakor pedig az ajánlati kötöttség beállt. Az elõadottak értelmében tehát, nem volt megállapítható a Kbt. 43. § (1) bekezdésébe foglaltak megsértése, és az ahhoz fûzött érvénytelenségi jogkövetkezményt sem lehet megállapítani .
<br>Mindezekre tekintettel a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján megváltoztatta és a felperes megalapozatlan keresetét elutasította.
<br>A pervesztes felperest a Pp. 78. § (1), (2) és 79. § (1) bekezdése értelmében kötelezte a sikeresen fellebbezõ alperes javára az elsõ- és másodfokú együttes perköltség megfizetésére.
<br>A felperes köteles az illetékekrõl szóló 1990. évi XCIII. törvény 62. § (1) bekezdés h) pontja értelmében az illetékfeljegyzési jog folytán le nem rótt elsõ- és másodfokú eljárási illetéknek a 6/1986. (VI. 26.) IM.r. 13. § (2) bekezdése alapján történõ megfizetésére.
<br>
<br>Budapest, 2003. szeptember 24. napján
<br>
<br>Dr. Sára Katalin s. k., Dr. Szõke Mária s. k.,
<br>tanácselnök elõadó bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>