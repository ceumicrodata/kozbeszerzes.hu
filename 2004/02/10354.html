<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10354)
</h2>
<br>1024 Budapest, Margit krt. 85.
<br>Ikt. sz.: D.587/10/2003.
<br>
<br>Tárgy: A Thom Lighting Hungary Kft. jogorvoslati kérelme a Szarvas Város Önkormányzata közbeszerzési eljárása ellen
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot
<br>
<br>A Thorn Lighting Hungary Kft. (2045 Törökbálint, Tó Park, képviseli: dr. Pomázi László ügyvéd, 1122 Budapest, Városmajor u. 1/B, a továbbiakban: kérelmezõ) jogorvoslati kérelmét, melyet Szarvas Város Önkormányzata (5400 Szarvas, Szabadság u. 25-27., nevében eljár: Duna Fejlesztési Kft., 1037 Budapest, Szépvölgyi út 33., a továbbiakban: ajánlatkérõ) ,, 1608 db korszerûtlen lámpatest cseréje'' tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ a rendelkezõ részben meghatározott beszerzés tárgyában nyílt eljárás keretében, szolgáltatási szerzõdés formájában kért ajánlatot a Közbeszerzési Értesítõ 2003. augusztus 27-i 35. számában az 5571/2003 számon megjelent felhívásában.
<br>Az ajánlati felhívás 2. b) pontja a szerzõdést, amelyre ajánlatot kellett tenni a következõk szerint határozta meg:
<br>Közvilágítás-korszerûsítést követõ hosszú távú közvilágítás-szolgáltatási szerzõdés Szarvas város teljes közvilágítására vonatkozóan, amely magában foglalja az alábbiakat:
<br>- közvilágítás-tervezés, engedélyeztetés,
<br>- lámpatest-szállítás,
<br>- kivitelezés,
<br>- majd hosszú távú (5-10 éves) közvilágítás-szolgáltatás biztosítása a korszerûsített közvilágítási rendszerrel,
<br>- mindezek teljes mértékû elõfinanszírozása oly módon, hogy az ajánlatkérõnek 0% saját részt kelljen biztosítania a rekonstrukcióhoz.
<br>A 3. c) pont szerint részajánlatot nem lehetett tenni.
<br>A 4. pont szerint a teljesítés határideje legkésõbb a szerzõdéskötést követõ 5 hónap, ahol az ajánlatkérõ elõteljesítést elfogad.
<br>A 9. pont meghatározta a pénzügyi ellenszolgáltatás teljesítésének feltételeit, illetve hivatkozást a vonatkozó elõírásokra: végteljesítést igazoló dokumentum, valamint a megvalósulási dokumentáció ajánlatkérõ és lebonyolító általi együttes aláírása után a közvilágítás-szolgáltatási szerzõdés megkezdhetõ.
<br>A megajánlott szolgáltatási díjat több szempont figyelembevételével kérték megadni, amelyek között a negyedik bekezdés:
<br>- amennyiben a pályázó az aktív és passzív elemek üzemeltetését a TITÁSZ Rt.-vel kívánja végeztetni, úgy a 2003. április 16-i TITÁSZ-tájékoztatás alapján 2590 Ft/db/év + 12% áfa díjjal lehet kalkulálni a rendszerengedélyes lámpák tekintetében.
<br>A 11. a) pont az ajánlattevõk pénzügyi, gazdasági alkalmasság igazolására elõírta:
<br>- ajánlattevõ pénzintézetének 3 hónapnál nem régebbi nyilatkozata a fizetõképességrõl az alábbi tartalommal [Kbt. 44. § (1) bekezdés a) pont]:
<br>- számláját mióta vezeti,
<br>- mekkora a pályázó éves forgalma,
<br>- elõzõ, legfeljebb 3 évi mérlege és eredménykimutatása [Kbt. 44. § (1) bekezdés b) pont]
<br>- a közbeszerzés értékének 10%-át meghaladó mértékben igénybe venni kívánt alvállalkozónak igazolni kell a Kbt. szerinti alkalmasságukat a megfelelõ igazolásokkal és nyilatkozatokkal.
<br>A 11. b) pont a szerzõdés teljesítésére alkalmatlanná minõsítésének szempontjai között meghatározta, ha
<br>- az ajánlattevõ 2002. évi nettó árbevételének 10%-nál nagyobb a megvalósítandó korszerûsítés értéke, vagy ajánlattevõ pénzintézetének nyilatkozata a fizetõképességrõl nemleges.
<br>A 13. a) pontban megadta, hogy az összességében legelõnyösebb ajánlatot hirdeti ki gyõztesnek.
<br>A 13. b) pontban megadta a részszempontokat a hozzájuk rendelt súlyszámokkal, valamint az értékelés módszerét, a lineáris arányosítást.
<br>Többváltozatú ajánlattételre lehetõség volt.
<br>A 16. b) pont elsõ bekezdése elõírta, hogy az ajánlathoz csatolni kell a 3 hónapnál nem régebbi cégkivonatot, aláírási címpéldányt és a cégképviselet igazolását.
<br>A 16. d) pontban az ajánlat elsõ oldalán kérte a teljeskörûségre vonatkozó nyilatkozatot.
<br>A 16. k) pont elõírta, hogy az ajánlattevõnek általa cégszerûen aláírt közvilágítás-szolgáltatási szerzõdést kell mellékelnie.
<br>A 16. l) pont szerint a kivitelezési idõszak lezárását követi a közvilágítási idõszak. A kivitelezési idõszak lezárását több elem együttes megléte jelenti, pl. az ajánlattevõ szabványossági nyilatkozata.
<br>Az m) pont szerint ajánlatkérõ a Kbt. 43. § (4) bekezdése értelmében ajánlattevõk számára az ajánlatok felbontását követõen 5 napos hiánypótlási lehetõséget biztosít.
<br>Az ajánlatkérõ dokumentációt is készített. A III/2. pont az alvállalkozók listája cím alatt elõírta az alvállalkozók minden olyan igazolása és adatai csatolását, amelyeket az ajánlatkérõ az ajánlattevõtõl kér. Az ,,A'' jelû melléklet a felolvasólap volt, amelyen az adatok között meg kellett adni a kezdõ negyedéves bruttó szolgáltatási díjat is.
<br>Az ajánlatkérõ 2003. szeptember 23-án helyszíni bejárást és konzultációt tartott. A feltett kérdésekre adott válaszai között közölte a 6. pontban: a kivitelezõ a finanszírozótól, ill. az üzemeltetõtõl eltérhet, azonban ajánlatkérõ csak egyetlen jogi személlyel kíván szerzõdést kötni, aki valamennyi részfeladatot felvállalja (tervezés, engedélyeztetés, lámpatestszállítás, kivitelezés, teljes mértékû elõfinanszírozás és üzemeltetés). Az esetleges partnerek bevonása kétféleképpen történhet, vagy alvállalkozóként, vagy konzorciumot alkotva konzorciumi tagként. A Kbt. rendelkezései szerint elõbbi esetben együttesen, utóbbi esetben minden egyes tagnak kell teljesítenie a kiírásban rögzített feltételeket.
<br>A helyszíni bejárásról készített jegyzõkönyvet ajánlatkérõ a dokumentációt megvásároló cégeknek 2003. szeptember 29-én elküldte.
<br>Az ajánlattételi határidõre 2003. október 7-én a kérelmezõ, a TIVI Kft. háromváltozatú és az Észak-Budai Kft. kétváltozatú ajánlatot nyújtott be.
<br>Ajánlatkérõ megbízottja az ajánlatok értékelése során az ajánlattevõk részére hiánypótlást biztosított és felvilágosítást a nem egyértelmû kijelentések tisztázására.
<br>Ajánlatkérõ a kérelmezõt 2003. október 10-én kelt levelében tájékoztatta, hogy ajánlata érvénytelen, amelynek oka, hogy a szerzõdés tárgya szerinti közvilágítás szolgáltatásra vonatkozó 40.10 Szolgáltatási jegyzékszám szerinti ,,Közvilágítás üzemeltetése, közvilágítási lámpatestek felügyelete, égõk cseréje a cég tevékenységei között nem szerepel.
<br>Megjegyezte, hogy bár kérelmezõ pénzügyi alkalmasságát igazolta, azonban az általa alkalmazni kívánt - éppen a hosszú távú közvilágítás szolgáltatást végzendõ - MEZEI-VILL Kft.-ét sajnálatos módon nem.
<br>Amennyiben a THORN Lighting Hungary Kft. a fõvállalkozó és õ alvállalkozóként kívánja foglalkoztatni a MEZEI-VILL Kft., akkor mint fõvállalkozónak tevékenységi körében szerepelni kell a tevékenységjegyzék 40.10 pontjában meghatározott tevékenységnek, hiszen õ fog egyedüli jogviszonyban állni az ajánlatkérõvel.
<br>Amennyiben esetlegesen a THORN Lighting Hungary Kft. és a MEZEI-VILL Kft. konzorciumot alkotnának (ez a benyújtott pályázatból nem derül ki), abban az esetben a Kbt. 44. § (5) bekezdés szerint kell eljárni.
<br>A kérelmezõ válaszlevelében hivatkozott a helyszíni bejárási jegyzõkönyvnek 6. pontjára, a Kbt. 44. § (4) bekezdésre, amelynek alapján az ajánlattevõnek és alvállalkozónak együttesen kell megfelelnie az elõírt feltételeknek.
<br>Ennek értelmében elegendõ, ha alvállalkozója, a MEZEI-VILL Kft. rendelkezik a közvilágítás üzemeltetéshez szükséges tevékenységi körökkel, mivel közösen fõvállalkozó-alvállalkozó jogi viszonyban adta be a pályázatot. Ezek figyelembevételével az elvárásként említett tevékenységi körök szerepelnek a beadott pályázatban. Így a Kbt. 52. § (2) bekezdés b) pontja szerinti érvénytelenség ténye (a jogosultság hiánya) nem áll fenn.
<br>A beruházás összege csak a fõvállalkozó, kivitelezõ kérelmezõ pénzügyi stabilitását teszi szükségessé. Cégük pénzügyi alkalmasságát erre a feladatra elismerték.
<br>Alvállalkozója közvilágítás szolgáltatásra kíván szerzõdni, mely szolgáltatás egyéves teljes díja nem haladja meg a 2002. évi nettó árbevételének 10%-át, így pénzügyi szempontból megfelel a kiírás feltételeinek.
<br>A MEZEI-VILL Kft. alkalmasságát a közvilágítás szolgáltatásra számos referenciája bizonyítja. A kötbér és a garancia érvényesíthetõségét a kérelmezõ biztosítja.
<br>Ajánlatkérõ további felvilágosítást és hiánypótlást kért kérelmezõtõl 2003. október 14-én, a következõk szerint:
<br>,,Amint kiderült a MEZEI-VILL Kft.-vel mint alvállalkozójukkal kíván részt venni tárgyi közbeszerzési eljárásban, mint egy személyben pályázó, fõvállalkozó. Ezzel ellentétben azonban a pályázatukhoz mellékelten csatolt közvilágítás feladatátvállalási szerzõdés közvetlenül az Önkormányzat és a MEZEI-VILL Kft. között kerülne megkötésre.
<br>Ezen körülményre tekintettel kérjük Önöket arra, hogy hiánypótlásként csatolják a kiíró Önkormányzat és az Önök társasága mint fõvállalkozó közötti, a kiírásban szereplõ minden egyes részfeladatot lefedõ fõvállalkozói szerzõdés(ek) tervezetét a pályázatban szereplõ formai követelmények betartásával. Kérjük erre vonatkozóan igazolják, hogy rendelkeznek a részfeladatok ellátásához szükséges feltételekkel, engedélyekkel.''
<br>Felvilágosítást kért továbbá öt pontban az ajánlat egyes részeire vonatkozóan. Az V. pont a 4 020 803 Ft bruttó közvilágítási szolgáltatási díj tartalmának megerõsítésére vonatkozott.
<br>A kérelmezõ 2003. október 19-én a következõ választ adta:
<br>,,Pályázatunkat a harmadik feles megfinanszírozás alapelvei szerint készítettük el. Ennek megfelelõen, sikeres pályázat esetén, Szarvas Város Önkormányzata, alvállalkozónkkal a MEZEI-VILL Kft.-vel kötne közvilágítás szolgáltatásra szerzõdést. Véleményünk szerint ez nem áll ellentétben azzal, hogy mi kívánjuk a beruházás kivitelezésére a fõvállalkozói feladatot ellátni. Az ajánlati dokumentációval és a 2003. szeptember 23-án kelt jegyzõkönyvvel sem áll ellentétben alvállalkozónk megnevezése a fenti szerzõdés megkötésére, mivel az említett dokumentumok alapján a feltétel az, hogy az ajánlatkérõ csak egyetlen céggel kíván szerzõdést kötni.
<br>A harmadik feles megfinanszírozás elemeinek és jogviszonyainak tisztázása:
<br>Tulajdonjog:
<br>A felújított közvilágítási rendszer eszközelemeinek tulajdonjoga a finanszírozási futamidõ alatt a finanszírozó pénzintézeté.
<br>A futamidõ lejártával a finanszírozás maradványértékének kiegyenlítésével egyidejûleg az önkormányzat tulajdonába kerül a felújított közvilágítási rendszer.
<br>Szerzõdéses viszonyok
<br>Szarvas Város Önkormányzata és a MEZEI-VILL Kft. között közvilágítás feladatátvállalási szerzõdés
<br>MEZEI-VILL Kft. és a finanszírozó pénzintézet között tartós bérleti szerzõdés MEZEI-VILL Kft. és a Thom Lighting Hungary Kft. között kivitelezési szerzõdés
<br>Thom Lighting Hungary és a finanszírozó pénzintézet között adásvételi szerzõdés''.
<br>Elõadta, hogy a ,,harmadik feles megfinanszírozás'' esetében az üzemeltetõ a közvilágítási rendszert bérli a finanszírozótól. A futamidõ lejártával tulajdonjogot nem szerezhet a maradvány érték megfizetésével sem, így biztosítékot kap az önkormányzat arra, hogy a futamidõ végén saját tulajdonába kerül a felújított közvilágítási rendszer.
<br>Mivel a pályázat esetleges megnyerésekor az önkormányzattal közvetlenül szerzõdést nem kötnek, csak a már pályázatukban mellékelt közvilágítási feladatátvállalási szerzõdést, így nem áll módjukban más szerzõdéstervezeteket csatolni. Az egyéb rész feladatok elvégzéséhez szükséges dokumentumok megtalálhatóak a beadott pályázatban, ,,cégkivonat'' a ,,szakmai önéletrajzok'', valamint a ,,mûszaki alkalmasság igazolása'' címek alatt.
<br>A szolgáltatási díjra a következõ választ adta:
<br>,,Ajánlatunk 2. b) pontban felsorolt valamennyi feladatra érvényes.
<br>Az I. negyedév bruttó közvilágítás szolgáltatási díj (4 020 803 Ft) alatt a korszerûsítés utáni energia és karbantartási költséget értjük (lásd számszaki táblázat).
<br>A finanszírozás anyagi hátterét az energia-megtakarításból képzõdõ költségmegtakarítás képezi, amely 850 499 Ft + 25% áfa/hó.
<br>A fentiek alapján az Önkormányzatnak az I. negyedéves fizetendõ összeg az üzemeltetõnek bruttó 8 273 298 Ft. A futamidõt követõen az Önkormányzat az üzemeltetõnek fizetendõ összeg 44%-kal lesz kevesebb, ezért tartjuk egyik leglényegesebb kérdésnek azt, hogy az ajánlattevõk milyen költségmegtakarítási mértékkel fogják átadni az új közvilágítási rendszert.''
<br>Kérelmezõ 2003. október 22-i faxában közölte, hogy a szolgáltatási díjat hibásan adta meg, az helyesen 7 210 174 Ft. Ezt az adatot az ajánlatkérõ a többi ajánlattevõnek elküldte, amelyre vonatkozóan az Észak-Budai Kft. felhívta ajánlatkérõ figyelmét, hogy a nyílt eljárásban az árváltoztatás nem megengedett.
<br>Ajánlatkérõ képviselõ-testülete 466/2003. (X. 28.) sz. határozata alapján, 2003. november 6-án a TIVI Kft. III. változatú ajánlatát hirdette ki nyertesnek.
<br>Kérelmezõ ajánlatát az értékelésbõl kizárta, mert az nem felelt meg a felhívás 2. b) pontjának. Ennek részletes indokolását a kérelmezõnek 2003. november 3-án kelt faxában a következõk szerint közölte:
<br>,,A szerzõdés tárgya a kiírás 2. b) pontja alapján öt részfeladatot foglalt magába, amelybõl a negyedik a ,,hosszú távú (5-10 éves) közvilágítás szolgáltatás biztosítása'' volt. Önök benyújtották pályázatukat, mint egy személyben pályázó fõvállalkozó. Ezzel ellentétben a részfeladatokra vonatkozó szerzõdéseket úgy csatolták, hogy azokra az ajánlatkérõvel az alvállalkozójuk szerzõdött volna, és a részfeladatok tekintetében mint szerzõdéses partner meg sem jelentek volna az ajánlatkérõvel kötendõ hosszú távú szerzõdésekben.
<br>A fõvállalkozói fellépés az egyértelmû felelõsségvállalás érdekében minden esetben megköveteli, hogy valamennyi ellátandó részfeladatra (jelen esetben öt részfeladatra) a fõvállalkozó kössön egy személyben a megrendelõvel szerzõdést és ehhez, természetszerûleg rendelkezzen a fõvállalkozó a megfelelõ jogosítványokkal, szükséges tevékenységi körökkel. (Az Önök fõvállalkozói fellépését eleve kizárja az a körülmény, hogy a megküldött szerzõdéstervezetek szerint nem is kívánnak az ajánlatkérõvel szerzõdéses jogviszonyt létesíteni.)
<br>Önök a hiánypótlási felhívásunk ellenére sem csatolták a minden egyes részfeladatra vonatkozó fõvállalkozói szerzõdéstervezetüket, továbbá az Önök cégkivonatából megállapítható volt, hogy a szóban forgó 40.10. Szolgáltatási Jegyzékszámon nyilvántartott tevékenységi kör: (,,Közvilágítás üzemeltetése, közvilágítási lámpatestek felügyelete, égõk cseréje SZJ 40.10.'') az Önök tevékenységi körében nem szerepel.
<br>Az Önök által felkínált és magyarázott pályázati konstrukció ténylegesen társvállalkozói, konzorciális fellépést jelentene. Ezzel ellentétben pályázatukat Önök nem így nyújtották be, továbbá ez esetben a Kbt. 44. § (5) bekezdés szerint egyenként kellene megfelelniük az elõírt alkalmassági követelményeknek, amelyeknek egyébiránt alvállalkozójuk nem tesz eleget.
<br>Fentiek és a Kbt. 52. § (2) bekezdése alapján az Önök által benyújtott ajánlatot az ajánlatkérõ fent hivatkozott döntése értelmében érvénytelennek minõsítette és az értékelésbõl kizárta.''
<br>Kérelmezõ 2003. november 12-én nyújtotta be jogorvoslati kérelmét a Döntõbizottsághoz. Kérte, hogy a Döntõbizottság állapítson meg jogsértést, semmisítse meg ajánlatkérõ eljárás során hozott döntéseit és ideiglenes intézkedéssel a szerzõdéskötést tiltsa meg.
<br>Kérelmezõ álláspontja szerint az ajánlati felhívás 2. b), 3. a) és 4. pontja, illetve az ajánlati felhívás a maga egészében sérti a Kbt. 33. §-ában megfogalmazott ajánlati felhívás tartalmára vonatkozó elõírásokat. A hivatkozott 2. b), 3. a) és 4. pont összevetésébõl megállapítható, hogy azok önmagukban és egymás viszonylatában is ellentmondásosak, tehát nem elégítik ki az ajánlati felhívás Kbt. szerinti feltételeit, a dokumentáció 2. a) pontja pedig ellentmond a felhívás 2. a) pontjának. Ennek következtében, az ezen felhívás kapcsán lefolytatott nyílt közbeszerzési eljárás keretében meghozott döntés sem tekinthetõ a Kbt. követelményeit kielégítõnek. A kérelmezõ, mint ajánlattevõ az ajánlati felhívásban foglaltaknak megfelelõ ajánlatot tett, azonban az ajánlatkérõ megbízásából eljáró Duna Fejlesztési Kft. (1037 Budapest, Szépvölgyi út 33.) a 2003. október 10-i telefax üzenetében (3. sz. melléklet) a jelen eljárásban kérelmezõ, a közbeszerzési eljárásban ajánlatot tevõ részére oly tartalmú levelet küldött, melyben közölte, hogy a Thom Lighting Hungary Kft. által benyújtott ajánlat érvénytelen. Az ajánlatkérõ megbízottja 2003. november 3-án közölte, hogy a Thorn Kft. ajánlatát, mely a pályázati kiírás 2. b) pontjának nem felel meg, kizárta az értékelésbõl.
<br>Az ajánlatkérõ képviselõ-testülete 2003. október 28-i ülésén hozott döntést a közbeszerzési ajánlatok tárgyában (5. sz. melléklet). A 466/2003. (X. 28.) sz. képviselõ-testületi határozat a beérkezett ajánlatokat rangsorolva a TIVI Kft. III. változatát fogadta el. A kérelmezõ ajánlata a fentebb hivatkozott kizárás miatt értékelésre sem került. A fentebb leírottakra tekintettel kéri a kérelmezõ a Döntõbizottság eljárásának lefolytatását.
<br>Ajánlatkérõ észrevételében a kérelem elkésettség miatti elutasítását kérte.
<br>Álláspontja szerint alaptalan a kérelmezõ jogorvoslati kérelme. A kérelem lényegében arra épül, hogy az ajánlati felhívás a maga egészében sértette a Kbt. 33. §-át és erre tekintettel az egész ezen alapuló eljárás jogsértõ.
<br>Ezzel kapcsolatban elõadja, hogy a kérelmezõ nem tartotta be a Kbt. 79. § (7) bekezdésében foglalt szabályokat és ugyanezen törvényi hely (8) bekezdésének a) pontjában foglaltakat. Az általa jogellenesnek ítélt tartalmú felhívás ellen a tudomására jutástól számított 15 napon belül volt köteles kérelmezni. E határidõ elmulasztása jogvesztéssel jár. Az ajánlati felhívás 2003. augusztus 27-én jelent meg elsõ alkalommal a Közbeszerzési Értesítõben, a bonyolító és kérelmezõ között pedig már 2003. szeptember 27-én levelezés folyt a helyszíni konzultáció tárgyában. Tehát legkésõbb 2003. szeptember 17-én már megismerte az ajánlati felhívás tartalmát és nyilvánvalóan ekkor már fel kellett ismernie annak általa ellentmondásosnak ítélt voltát is. Ezért a jogorvoslati eljárás megindítására adott törvényes határidõt elmulasztotta, tehát jogorvoslati jogát elvesztette.
<br>A 2003. december 5-én megtartott tárgyalás után beküldte a 2003. augusztus 29-én kelt azon számlát, amelyet a Duna Fejlesztési Kft., lebonyolító állított ki a kérelmezõnek a dokumentáció megvásárlásakor.
<br>Elõadta, hogy az ajánlatkérõ az ajánlati felhívásban elõírta a közvilágítás korszerûsítését, ezt követõen hosszú távú közvilágítás-szolgáltatási szerzõdést kívánt kötni.
<br>A Döntõbizottság a rendelkezésre álló iratokból és a felek által tett nyilatkozatokból megállapította, hogy a jogorvoslati kérelem az alábbiak szerint megalapozatlan:
<br>A Kbt. 79. § (7) és (8) bekezdése szerint:
<br>(7) Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>Kérelmezõ sérelmezte, hogy szerinte az ajánlati felhívás, illetve a dokumentáció általa megjelölt pontjai egymásnak ellentmondanak.
<br>Ezzel kapcsolatban a Döntõbizottság megállapítja, hogy az ajánlati felhívás a Közbeszerzési Értesítõ 2003. augusztus 27-i számában jelent meg. Kérelmezõ 2003. augusztus 29-én megvette a dokumentációt, majd részt vett a 2003. szeptember 23-án megtartott helyszíni bejáráson és konzultáción. Ezt követõen 2003. október 7-én beadta a pályázatát.
<br>A kérelmezõ jogorvoslati kérelmét 2003. november 12-én nyújtotta be.
<br>A fenti idõpontokat figyelembe véve a Döntõbizottság megállapítja, hogy az ajánlati felhívás és a dokumentáció tekintetében a kérelmezõ jogorvoslati kérelme a Kbt. 79. § (7) bekezdésében meghatározott 15 napos jogvesztõ határidõn túl érkezett. A Döntõbizottság erre tekintettel a jogorvoslati kérelmet, az ajánlati felhívást és a dokumentációt sérelmezõ részében érdemi vizsgálat nélkül elutasítja.
<br>A Döntõbizottság a jogorvoslati kérelmet az érvénytelenné nyilvánítás vonatkozásában megvizsgálta az alábbiak szerint:
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Ajánlatkérõ meghatározta a konzultáción adott válaszában, hogy a felhívás 2. b) pontjában részletezett feladatokra - mivel részajánlatot nem lehetett tenni - egy ajánlattevõvel kíván szerzõdést kötni. Ezt kifejezésre juttatta azáltal is, hogy amennyiben az ajánlattevõ nem vállalja a közvilágítás üzemeltetését, úgy azt az ajánlattevõ a területileg illetékes áramszolgáltató TITÁSZ Rt.-vel kötött szerzõdéssel is biztosíthatja.
<br>A kérelmezõ ajánlatában a közbeszerzés értékének 10%-át meghaladó mértékben igénybe venni kívánt alvállalkozóként a MEZEI-VILL Kft.-t jelölte meg, mint a kivitelezési munkákba bevonni kívánt alvállalkozót.
<br>A felhívás 16. k) pontjában ajánlatkérõ kérte, hogy az ajánlattevõnek általa cégszerûen aláírt közvilágítás szolgáltatási szerzõdést kell mellékelnie. Az ajánlatban becsatolt ,,feladatvállalási szerzõdésben'' kérelmezõ - a felhívástól eltérõen - szerzõdõ félként az ajánlatkérõt és kérelmezõ alvállalkozóját, a MEZEI-VILL Kft.-t jelölte meg.
<br>Ajánlatkérõ a konzultáción közölte, hogy csak egy jogi személlyel kíván szerzõdést kötni, aki valamennyi részfeladat ellátását felvállalja. Kérelmezõ a 2003. október 19-i levelében részletezte a megkötendõ négy szerzõdést. Ezekben nem található olyan szerzõdés, amelyet kérelmezõ közvetlenül az ajánlatkérõvel kötne meg valamennyi részfeladatot felvállalva.
<br>A Kbt. 62. § (1) bekezdésére tekintettel az ajánlatkérõnek a nyertes ajánlattevõvel kell a szerzõdést megkötni, mivel részajánlatot nem lehetett tenni, ezért a kérelmezõ ajánlatkérõnek 2003. október 19-én írt szerzõdéses viszonyokra vonatkozó indokolása irreleváns.
<br>A Kbt. 62. § (5) bekezdése szerint a szerzõdést az (1) bekezdés szerinti nyertes ajánlattevõnek kell teljesíteni.
<br>Fentiekbõl a Döntõbizottság megállapította, hogy kérelmezõ figyelmen kívül hagyva a Kbt. 43. § (1) bekezdését, nem a felhívásnak megfelelõen tett ajánlatot, ezért ajánlatkérõ jogszerûen minõsítette érvénytelenné kérelmezõ ajánlatát a Kbt. 52. § (2) bekezdés d) pontja alapján.
<br>Megjegyzi a Döntõbizottság, hogy sem az ajánlati ár, sem a szerzõdés módosítása nem tartozik a Kbt. 43. § (4) bekezdésben meghatározott igazolások, nyilatkozatok utólagos csatolása, illetve formai hiányosságok körébe, ezek esetleges pótlása esetén sem vehette volna azokat ajánlatkérõ figyelembe.
<br>A fentiekre tekintettel a Döntõbizottság ajánlatkérõ eljárásában jogsértést nem állapított meg, és ezért a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a kérelmezõ jogorvoslati kérelmét elutasította.
<br>A Döntõbizottság a jogorvoslati eljárásban felmerült költségek viselésérõl a Kbt. 88. § (1) bekezdés h) pontja alapján a rendelkezõ részben foglaltak szerint határozott tekintettel arra, hogy jogsértés nem került megállapításra.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 12.
<br>Dr. Szaller Ottó s. k., Divinyi Péterné s. k.,
<br>közbeszerzési biztos közbeszerzési biztos
<br>Dr. Tukacs László s. k.,
<br>közbeszerzési biztos
<br>A határozatot a bíróság elõtt keresettel támadták.
<br>
<br>
<br><br></body></html>