<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10357)
</h2>
<br>1024 Budapest, Margit krt. 85.
<br>Ikt. sz.: D.602/7/2003.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás Pécs Megyei Jogú Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot.
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Pécs Megyei Jogú Város Önkormányzata (7621 Pécs, Széchenyi tér 1., képviseli: dr. Illés Judit jogtanácsos, a továbbiakban: ajánlatkérõ) ,,kökényi hulladéklerakó telepen komposztáló kiépítéséhez munkagépek beszerzése'' tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.
<br>Ajánlatkérõ 2003 áprilisában a 2003. évi költségvetésrõl szóló 2002. évi LXII. törvényben a helyi önkormányzatok által felhasználható központosított elõirányzatok között felsorolt, a települési hulladék közszolgáltatás fejlesztésének támogatása elnyerésére pályázatot nyújtott be.
<br>A Belügyminisztérium Településüzemeltetési Iroda 2003. szeptember 12-én kelt levelében értesítette ajánlatkérõt, hogy a támogatása pozitív elbírálást nyert és a tervezett 54 430 E Ft összegû beruházásra 38 101 E Ft állami támogatásban részesült. A tájékoztató levél ajánlatkérõhöz 2003. szeptember 17-én érkezett. A tájékoztató levél tartalmazta, hogy az év végi pénzügyi zárás miatt a támogatás átutalására legkésõbb december 10-ig van mód. Ennek feltétele azonban az érvényes szerzõdés megléte.
<br>A befejezési határidõ vonatkozásában 2004. február 28-a került megjelölésre. A teljesítés határidejének, illetve az elszámolás határidejének meghosszabbítását 2003. szeptember 26-án ajánlatkérõ kérelmezte a támogatónál. Az elszámolási határidõ 2004. június 30-ára történõ meghosszabbításáról 2003. október 6-án keltezett, ajánlatkérõhöz 2003. október 16-án érkezett válaszból értesült. Ezt követõen került sor a komposztáló kivitelezésére, valamint a technológiai berendezésekre vonatkozó mûszaki tervek megrendelésére, mely tervdokumentáció 2003. október 30-ára készült el. Az elszámolási határidõ módosítása nem érintette a 2003. december 10-i átutalási határidõt.
<br>Ajánlatkérõ illetékes bizottságai 2003. október 27-én foglaltak állást az eljárás megindításáról, ezt a Közgyûlés soron következõ ülésén, 2003. október 30-án jóváhagyta.
<br>Ajánlatkérõ ezen elõzményeket követõen 2003. november 5-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés c) pontja alapján.
<br>Az eljárásfajta választásának indokaként ajánlatkérõ elõadta, hogy a városban keletkezõ zöldhulladék komposztálásának megvalósítására 70%-os vissza nem térítendõ támogatást nyert el, amely igénybevételének feltétele, hogy a beruházásra vonatkozó közbeszerzési eljárás iratait 2003. december 10-i határidõvel a támogató részére becsatolja. A támogatás elnyerésérõl 2003. szeptember 17-én kaptak tájékoztatást, az ajánlatkérõ ezt követõen 2003. október 30-án döntött a közbeszerzési eljárás megindításáról. A teljesítési határidõre tekintettel más eljárásfajta nem alkalmazható.
<br>A közbeszerzési eljárás lebonyolításával a Biokom Pécsi Környezetgazdálkodási Kft.-t bízták meg, ajánlattételre pedig a MUT Hungária Kft.-t, az AXIÁL Kft.-t, az IKR Bábolna Kft.-t és a TERRA Hungária Építõgép Kft.-t hívták fel.
<br>Az ajánlatkérõ ajánlati felhívást is készített. Az ajánlati felhívás tartalmazta és részletezte a beszerzés tárgyát és mennyiségét, az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, a szerzõdés teljesítésére alkalmassá, illetve alkalmatlanná minõsítés szempontjait.
<br>Ajánlatkérõ az összességében legelõnyösebb ajánlat szempontja alapján kívánta elbírálni az ajánlatokat, melyhez megadta a részszempontokat, azok súlyszámát, illetõleg a részszempontok tartalmi elemeire adható pontszám alsó és felsõ határát, illetõleg azt a számítási módszert, amely alapján a pontszámok kiosztása megtörténik. Az ajánlati felhívás szerint a teljesítési határidõ 2004. május 31-e. Az ajánlati felhívás tartalmazta az eljárás lefolytatásának a menetét, mely szerint az ajánlat benyújtásának határideje 2003. november 18-a. Az elsõ tárgyalás idõpontja 2003. november 20-a, az eredményhirdetésre 2003. november 25-én kerül sor, a szerzõdéskötés tervezett idõpontja pedig 2003. december 3-a.
<br>A Döntõbizottság elnöke 2003. november 18-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a Kbt. 70. § (1) bekezdés c) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint az eljárása jogszerû, a Kbt. 70. § (1) bekezdés c) pontjában foglalt törvényi feltételek teljesülnek. Indoklásként elõadta, hogy a támogatási pályázatot 2003 áprilisában nyújtotta be, a támogatás elnyerésérõl a tájékoztatást 2003. szeptember 17-én kapta meg, az ajánlatkérõ illetékes osztálya pedig csak 2003. szeptember 22-én értesült errõl. Az értesítõ levél tartalmazta az ajánlatkérõre irányadó határidõket. E szerint a támogatás átutalására 2003. december 10-ig kerülhet sor, a megvalósítás határideje pedig 2004. február 28-a. A kivitelezési határidõ 2004. június 30-ára történõ meghosszabbításáról 2003. október 15-én értesültek, a teljesítési határidõ módosítása azonban nem érintette a 2003. december 10-i határidõt. Ekkor lehetett megrendelni a komposztáló kivitelezéséhez, valamint a gépi berendezések meghatározásához szükséges mûszaki terveket, ugyanis ez a létesítmény nem engedélyköteles munka, ezért a támogatási pályázat beadásakor még nem kellett azokkal is rendelkeznie az ajánlatkérõnek. A tervdokumentációt 2003. október 30-án kapta kézhez. Az ajánlatkérõ közgyûlése 2003. október 30-án hagyta jóvá a közbeszerzési eljárás megindítását. Ajánlatkérõ nem láthatta elõre, hogy a 2003 áprilisában benyújtott pályázatról csak szeptember 17-én értesül és azt sem, hogy abban milyen határidõket írnak elõ a számára. Ha a nyílt eljárás mellett döntöttek volna, akkor a hirdetményt legkorábban 2003. november 3-án tudták volna feladni, mely a háromhetes átfutási idõt feltételezve 2003. november 26-án jelent volna meg a Közbeszerzési Értesítõben. Az ajánlattételi határidõ így 2004. január 5-e lehetett volna, amely már a támogatás elvesztését eredményezte volna. A rend kívüli sürgõsséget indokoló körülmények nem ajánlatkérõ mulasztására vezethetõek vissza, ugyanis az ajánlatkérõ döntési mechanizmusát is figyelembe véve a lehetõ legrövidebb határidõn belül elindította az eljárását. Az ajánlatok bontása 2003. november 18-án megtör
<br>tént, azonban a jogorvoslati eljárás indítására tekintettel ajánlatkérõ a közbeszerzési eljárását felfüggesztette.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõnek a Kbt. 70. § (1) bekezdés c) pontjára alapított közbeszerzési eljárása nem jogsértõ.
<br>A Kbt. 26. § (1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.
<br>A Döntõbizottság vizsgálta, hogy a jelen közbeszerzési eljárásban ezen feltételek megvalósulnak-e.
<br>A Döntõbizottság a rendelkezésre álló iratokból megállapította, hogy a Kbt. 70. § (1) bekezdés c) pontjában foglalt feltételek fennállnak.
<br>Ajánlatkérõ valóban elõre nem láthatta, hogy a rendkívüli sürgõs helyzet bekövetkezik, hiszen rajta kívül álló szervezet döntött arról, hogy a pályázat elnyerése alapján a pénzügyi forrás igénybevételének feltételeként meghatározott szerzõdéssel milyen idõpontban kell rendelkeznie. Ajánlatkérõ a támogatás elnyerésérõl 2003. szeptember 17-én értesült és az érvényes szerzõdéssel legkésõbb 2003. december 10-én rendelkeznie kellett. A rendelkezésre álló idõtartam nem tette lehetõvé nyílt, vagy más, hirdetménnyel induló eljárásban elõírt határidõk betartását. A közbeszerzési eljárás megindítását megelõzõen ajánlatkérõnek még mûszaki terveket is kellett készíteni és csalt annak elkészülte után lehetett a kivitelezésre közbeszerzési eljárás megindításáról intézkednie. A kivitelezés tárgyában indított közbeszerzési eljárással egyidejûleg ajánlatkérõ intézkedett a szükséges gépek beszerzésérõl is a jelen közbeszerzési eljárás keretében. A rendelkezésre álló iratokból megállapítható volt, hogy a pályázat elnyerésérõl szóló értesítés kézhezvételét követõen ajánlatkérõ a szükséges intézkedéseket haladéktalanul megkezdte, így e körben sem róható terhére mulasztás. A gépek beszerzése nem elõzhette meg a komposztáló kivitelezését, így a közbeszerzési eljárás megindításának idõpontja ez okból sem volt elõbbre hozható.
<br>A Kbt. 79. § (1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.
<br>A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl. A bíró sági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 3.
<br>
<br>Dr. Engler Magdolna s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>
<br><br></body></html>