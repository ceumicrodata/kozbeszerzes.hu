<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10305)
</h2>
<br>1024 Budapest, Margit krt. 85.
<br>Ikt. sz.: D.574/9/2003.
<br>
<br>Tárgy: A Döntõbizottság Elnöke által hivatalból kezdeményezett jogorvoslati eljárás a Szolnoki Fõiskola közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot.
<br>
<br>A Döntõbizottság a Közbeszerzések Tanácsa Közbeszerzési Döntõbizottság Elnöke (1024 Budapest, Margit krt. 85.) által a Szolnoki Fõiskola (5000 Szolnok, Ady Endre u. 9., a továbbiak ban: ajánlatkérõ) ,,A Szolnoki Fõiskola vezetésének elhelyezésére szolgáló irodahelyiségek bérlése a városközpontban az ajánlati dokumentációban részletezettek szerint" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiak ban: Kbt.) 34. § (4) bekezdés c) és e) pontját, ezért az ajánlatkérõvel szemben 1 000 000 Ft, azaz egymillió forint bírságot szab ki, valamint az ajánlatkérõnek az eljárást indító ajánlati felhívását és az azt követõen meghozott döntéseit megsemmisíti.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.
<br>A felek az eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>Ajánlatkérõ 2003. október 21-én tájékoztatta a Döntõbizottság elnökét a Kbt. 70. § (3) bekezdés c) pontja szerinti hirdetmény közzététele nélküli tárgyalásos eljárás megindításáról a rendelkezõ részben meghatározott beszerzés tárgyában.
<br>Elõadta, hogy még 2003. július 5-én és 7-én a helyi lapban tett hirdetéseket négy hónapi idõtartamra 700-1000 m 2 alapterületû irodahelyiségekre bérlet formájában felhívást tett közzé elhelyezési gondjai megoldására, erre két ajánlat érkezett a RAMEXA Ipari Termékelõállító és Kereskedelmi Rt.-tõl és a BESSOR Ingatlanhasznosító és Kereskedelmi Kft.-tõl.
<br>Az ajánlatokban szereplõ ingatlanok csak jelentõs átalakítási munkákkal lettek volna az ajánlatkérõ számára megfelelõek. Ehhez hosszabb távú bérleti jogviszonyt kellene létesítenie. Idõközben azonban megfelelõ pénzügyi forráshoz jutottak az Oktatási Minisztérium részérõl, amely most már lehetõvé teszi a tárgybani beszerzés megvalósítását.
<br>Az ajánlatkérõnek 2003. október közepére sikerült megfelelõ pénzügyi forrásokhoz jutni, és ekkor döntött a bérleti jogviszony létesítésére vonatkozó közbeszerzési eljárás megindításáról.
<br>Az ajánlatkérõ 2003. október 13-án felállította a közbeszerzési bizottságot, mely bizottság döntött az ajánlati felhívás tartalmáról, illetve az alkalmazott eljárásfajtáról, az elbírálási szempontokról, valamint a közbeszerzési eljárással kapcsolatos eljárási mozzanatokról.
<br>Az ajánlatkérõ 2003. október 21-én küldte meg az ajánlati felhívását a RAMEXA Ipari Termékelõállító és Kereskedelmi Rt.-nek és a BESSOR Ingatlanhasznosító és Kereskedelmi Kft.-nek.
<br>Az ajánlattételi határidõ és a tárgyalások a 2003. október 29-ei dátummal kerültek megjelölésre, és az ajánlatkérõ az eredményhirdetés idõpontjaként is ezt a dátumot határozta meg. A szerzõdés idõtartama 2004. január 1-jétõl 2008. augusztus 31-ig került megjelölésre azzal, hogy az ajánlatkérõ képviselõje a jogorvoslati eljárás során nyilatkozott, hogy a Döntõbizottság elnökének megküldött tájékoztatóban tévesen 2003. január 1-jei kezdõ dátum szerepelt.
<br>A vonatkozó bérleti jogviszony a megbízó számára lehetõvé tette a vételi jog biztosítását.
<br>A felhívásban meghatározták az ajánlattevõk alkalmasságának vizsgálatához szükséges adatokat az alkalmatlanság szempontjait, valamint a 13. b) pontban meghatározta az ajánlatkérõ az összességében legelõnyösebb ajánlat kiválasztása alapjául szolgáló szempontokat az alábbiak szerint:
<br>
<br>13. b) A Kbt. 34. § (3) bekezdésében foglaltak:
<br>Az elbírálás a következõ részszempontok alapján történik:
<br>
<br>1. Ajánlati ár (súlyszám: 5)
<br>
<br>2. Funkcionális megfelelõség (súlyszám: 3)
<br>
<br>3. Az épület mûszaki állapota (súlyszám: 2)
<br>
<br>4. Az ingatlan helye és tömegközlekedési eszközzel történõ megközelítése (súlyszám: 2)
<br>- Alszempontok:
<br>- vasúti megállóhely távolsága (súlyszám: 1)
<br>- autóbusz-megállóhely távolsága (súlyszám: 1)
<br>Értékelési pontszám részszempontonként 1-10 pontig.
<br>A ponthatárok közötti pontszámok megadásának módszere:
<br>A legjobb ajánlat 10 pontot kap, az utána sorban következõ ajánlatok pontszámai a legjobb ajánlathoz viszonyítva arányosan kerülnek megállapításra.
<br>Az ajánlatkérõ által meghatározott részletes feltételeket és az igényelt mûszaki adatokat a dokumentáció tartalmazta.
<br>A dokumentáció 9. pontja elõírta, hogy az ajánlatokban ismertetni kell a bérbe adandó ingatlan alaprajzát, a helyiségek megnevezésének és méretének a feltüntetésével, valamint az épület építésének és szerkezetének részletes ismertetését, továbbá a rezsi- és egyéb járulékos költségek részletezését.
<br>Az ajánlatkérõ közbeszerzési bizottsága 2003. október 13-i ülésén döntött arról, hogy a bírálat szempontja az összességében legelõnyösebb ajánlat legyen. Meghatározta a bírálati részszempontokat és döntött arról, hogy az adott ingatlanok értékelésénél a mûszaki állapot és a funkcionális paramétereket fog figyelembe venni a funkcionális elrendezés és a mûszaki állapot bírálati részszempont vonatkozásában. Rögzítésre került, hogy a bizottság mûszaki és funkcionális paraméterekrõl a helyszíni megtekintés során fog meggyõzõdni.
<br>A 2003. október 29-i ajánlattételi határidõre a két ajánlattevõ megtette az ajánlatát, majd sor került az elsõ tárgyalásra.
<br>Egyidejûleg a közbeszerzési bizottság elkezdte az ajánlatok értékelését is, döntött a funkcionális megfelelõség tekintetében figyelembe veendõ szempontokról az alábbiak szerint:
<br>- Az ingatlan rendelkezik-e saját telken belül legalább 10 parkolóhellyel?
<br>- Valamennyi irodahelyiségében biztosított-e a természetes megvilágítás? - Biztosított-e az épületben az akadálymentes közlekedés?
<br>- Biztosított-e a fõiskola által használt irodahelyiségek szintenkénti lezárhatósága?
<br>- A vizesblokkoknak a bérlõ kizárólagos használója-e vagy sem?
<br>- Amennyiben a késõbbiekben erre igény mutatkozik, lehetõség van-e többletirodahelyiség bérlésére ingatlanon belül?
<br>- Az étkezési lehetõség épületen vagy ingatlanon belül biztosított-e, konyha, étterem, vagy büfé formájában?
<br>- Szintenként biztosított-e kétnemû WC-blokk?
<br>- Falikút és takarítóhelyiség szintenként biztosított-e?
<br>Az ajánlatkérõ a mûszaki állapot tekintetében az alábbi paramétereket határozta meg:
<br>- 5 éven belül volt-e teljes rekonstrukciója az épület víz- és csatornarendszerének?
<br>- 5 éven belül volt-e teljes rekonstrukciója a fûtési rendszernek?
<br>- 5 éven belül volt-e teljes rekonstrukciója az elektromos ellátó rendszernek? - Füst- vagy hõérzékelõkkel a tûzjelzõ rendszer megoldott-e? - Külsõ nyílászárók hõtechnikailag megfelelõk-e?
<br>- Külsõ falszerkezet hõtechnikailag megfelelõ-e?
<br>- A padlásfödém vagy tetõszerkezet hõtechnikailag megfelelõ-e?
<br>- Az épület szerkezetileg stabil, meghibásodásra utaló jelek nem tapasztalhatóak?
<br>- A tanácsterem klimatizált-e?
<br>Az ajánlatkérõ ekkor azt rögzítette, hogy az eredményhirdetést el kell halasztani, mivel az ajánlatokban olyan formai hiányosságok vannak, amelyek pótlása hosszabb idõt vesz igénybe.
<br>A második tárgyalási fordulóra 2003. november 5-én került sor azzal, hogy az ajánlatkérõ az eredményhirdetést elhalasztotta a hivatalból kezdeményezett jogorvoslati eljárásra tekintettel.
<br>A Döntõbizottság elnöke 2003. november 4-én kezdeményezett hivatalból eljárást ajánlatkérõ közbeszerzési eljárása ellen. Az eljárást kezdeményezõ irat indoka szerint az ajánlati felhívásban az ajánlatkérõnek meg kell határoznia az ajánlatok elbírálásának a szempontját. Amennyiben az összességében legelõnyösebb ajánlat szempontját jelöli meg, meg kell határozni egyúttal a törvényi feltételeknek megfelelõ részszempontokat, melynek során figyelemmel kell lenni arra, hogy a részszempontoknak gazdaságilag értékelhetõ mennyiségi vagy minõségi tényezõkön kell hogy alapuljanak. A Döntõbizottság elnöke álláspontja szerint a ,,funkcionális megfelelõség'' és az ,,épület mûszaki állapota'' részszempontok nem tükrözik a törvény fent idézett rendelkezéseinek a figyelembevételét.
<br>Indítványozta a fentiek alapján, hogy az eljáró tanács vizsgálja meg az ajánlati felhívás jogszerûségét, illetve a kérdéses közbeszerzési eljárás jogalapját.
<br>Az ajánlatkérõ észrevételében kérte az eljárás megszüntetését és egyben bejelentette, hogy a közbeszerzési eljárást felfüggesztette, illetve az eredményhirdetést elhalasztotta és errõl az ajánlattevõket értesítette.
<br>Elõadta továbbá, hogy álláspontja szerint az ajánlati felhívásnak a bírálati részszempontokra vonatkozó része megfelel a Kbt. elõ írásainak, ugyanis azok olyan, a 2003. október 13-i közbeszerzési bizottsági ülésen, illetve a 2003. október 29-i ülésen meghatározott szempontokat (funkcionális elemek és mûszaki paraméterek) tartalmaznak, melyeket a helyszíni bejáráson fognak ellenõrizni. Igaz ugyan, hogy ezek mint alszempontok vagy egyéb információk nem szerepeltek az ajánlati felhívásban, illetve a dokumentációban, azonban ezeknek a jellegzetessége az, hogy nem pontozhatóak. Ezek ugyanis az ismertetett pontszámskálába nem illeszthetõek, vagy fennállnak a funkcionális megfelelõség és a mûszaki állapot tekintetében is, vagy sem. Elõadta továbbá, bár a hivatkozott funkcionális elemeket és mûszaki paramétereket a dokumentációban nem jelölte meg, de a helyszíni szemlét követõen tartandó tárgyalások keretei között kívánta ismertetni az ajánlattevõkkel. Ajánlatkérõ akként kívánta az ajánlatokat értékelni, hogy 10 pontot kap a legjobb ajánlattevõ, így az 1. részszempont. az ajánlati ár vonatkozásában és a 4. részszempont, az ingatlan helye és tömegközlekedési eszközzel történõ megközelíthetõsége vonatkozásában is, majd pedig 5%-os eltéréssel történik az ajánlatok értékelése, lépcsõzetesen.
<br>A Döntõbizottság 574/7/2003. sz. határozatával ideiglenes intézkedéssel az eljárás felfüggesztését rendelte el.
<br>A Döntõbizottság a közbeszerzési eljárásban keletkezett iratok, az ajánlatkérõ érdemi észrevétele alapján megállapította, hogy a hivatalból kezdeményezett jogorvoslati eljárás megalapozott.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárásra a Kbt. 70. §-a tartalmazza a megengedõ szabályokat.
<br>A Kbt. 70. § (3) bekezdése c) pontja szerint az ajánlatkérõ tárgyalásos eljárást alkalmazhat árubeszerzés esetén, ha ingatlan tulajdonjogának vagy a használatára, hasznosítására vonatkozó jognak a megszerzésére irányul a beszerzés.
<br>A Kbt. 71. § (1) bekezdése szerint a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell - a 9. számú mellékletben meghatározott minta szerinti - hirdetménnyel az ajánlattevõket részvételre felhívnia.
<br>A Kbt. 71/B. § (5) bekezdése szerint a 70. § (3) bekezdésének c) pontja szerinti, hirdetmény közzététele nélküli tárgyalásos eljárásban lehetõség szerint legalább három ajánlattevõ részére kell ajánlati felhívást küldeni.
<br>A Döntõbizottság elõször azt vizsgálta, hogy fennállnak e a hirdetmény közzététele nélküli tárgyalásos eljárásnak a feltételei a hivatkozott Kbt. rendelkezések szerint.
<br>A Döntõbizottság megállapította, hogy az ingatlan tulajdonjogának használatára vonatkozó beszerzés a jelen eljárás tekintetében megfelel a Kbt. 70. § (3) bekezdés c) pontjának és figyelemmel arra, hogy az ajánlatkérõ csak két olyan ajánlattevõt tudott ajánlattételre felhívni, amelyek által ajánlott ingatlanok városközponti elhelyezkedésûek voltak és a dokumentáció feltételeinek megfeleltek, ezért a Kbt. 71/B. § (5) bekezdésének is.
<br>Ezt követõen a Döntõbizottság vizsgálta az ajánlati felhívás tartalmi elemeit, különös tekintettel a bírálati részszempontok jogszerûsége tekintetében.
<br>A Kbt. 34. § (1) bekezdése szerint az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat
<br>a) a legalacsonyabb összegû ellenszolgáltatás vagy
<br>b) az összességében legelõnyösebb ajánlat
<br>szempontja alapján bírálja el.
<br>A Kbt. 34. § (2) bekezdése szerint az ajánlatkérõ a felhívásban köteles meghatározni az (1) bekezdésben foglaltakra figyelemmel az általa választott elbírálási szempontot.
<br>A Kbt. 34. § (3) bekezdése szerint, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni
<br>a) az összességében legelõnyösebb ajánlat megítélésére szolgáló részszempontokat;
<br>b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiak ban: súlyszám);
<br>c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;
<br>d) azt a módszert, amellyel megadja a ponthatárok [ c) pont] közötti pontszámot, mely módszer minden részszempont esetében azonos.
<br>A Kbt. 34. § (4) bekezdése szerint a 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek meg felelõen kell meghatároznia:
<br>a) a részszempontok körében nem értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága;
<br>b) a részszempontok között mindig meg kell adni az ellenszolgáltatás (ajánlati ár, díj) mértékének részszempontját;
<br>c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk;
<br>d) a részszempontok nem eredményezhetik ugyanazon ajánlati tartalmi elem többszöri értékelését;
<br>e) ha részszempont körében alszempontok is meghatározásra kerülnek, alszempontokként azok - tényleges jelentõségével arányban álló - súlyszámát is meg kell adni.
<br>A Kbt. 71/B. § (1) bekezdése szerint a hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 21. d) , 3., 4., 8., 9. a)-c) és 11. pontjai ban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.
<br>A Döntõbizottság megállapította, hogy az ajánlati felhívás a második - funkcionális megfelelõség -, valamint harmadik - az épület mûszaki állapotának - részszempontok vonatkozásában nem felel meg annak a követelménynek, hogy a részszempontoknak gazdaságilag értékelhetõ mennyiségi vagy minõségi tényezõkön kell alapulniuk. Az ajánlatkérõ által az ajánlati felhívásban meghatározott 2. és 3. bírálati részszempontjai általánosságban kerültek meghatározásra, mely részszempontok nem alkalmasak arra, hogy az arányosítás módszerével azok alapján történjen az ajánlatok értékelése. Ezt maga az ajánlatkérõ is felismerte, amikor utólagosan mindkét részszemponton belül meghatározta azokat a konkrét körülményeket (ajánlati tartalmi elemeket), amelyek már a pontozásra is alkalmasak voltak, így az ajánlatok értékelésének alapjául szolgálhattak.
<br>Amennyiben a részszempontok további elemek figyelembevételével értékelhetõek, akkor a Kbt. fogalomrendszerében ezek alszempontoknak minõsülnek.
<br>A jegyzõkönyvben rögzített szempontok alkalmasak lettek volna arra, hogy az ajánlatkérõ az értékelésnél mint bírálati alszempontokat ezeket felhasználja és ezek megfeleltek annak a követelménynek, hogy gazdaságilag értékelhetõ mennyiségi, illetve minõségi tényezõkön alapulnak, illetve hogy a közbeszerzés tárgyával, a szerzõdés feltételeivel kapcsolatosak.
<br>A Döntõbizottság álláspontja szerint a funkcionális és mûszaki megfelelõség körében a 2003. október 29-ei jegyzõkönyvben rögzített paraméterek kizárólag bírálati alszempontok formájában lettek volna figyelembe vehetõk, viszont a Kbt. 34. § (3) bekezdés e) pontja alapján ezek megjelölése az ajánlati felhívásban kötelezõ.
<br>Ajánlattevõk számára elõzetesen nem állt rendelkezésre a funkcionális megfelelõség, és a mûszaki állapot tekintetében meghatározott tartalmi elemeknek az ajánlatkérõ által hivatkozott jegyzõkönyvekben meghatározott katalógusa. Az ajánlatkérõnek ugyanúgy, ahogy a 4. részszemponton belül képzett két alszempontot, a 2. és 3. részszemponton belül is meg kellett volna elõzetesen határoznia a funkcionális és a mûszaki megfelelõség körében az értékelés alapját képezõ alszempontokat.
<br>A Döntõbizottság nem fogadta el az ajánlatkérõ érvelését, mely szerint a Közbeszerzési Bizottsága által az október 13-ai és 20-ai ülésen meghatározott funkcionális elemek és mûszaki paraméterek helyszíni ellenõrzése kapcsán fogja az ajánlatokat értékelni, illetve az ajánlati tartalmi elemeket figyelembe venni. Ugyanis a Kbt. 26. § (2) bekezdésére figyelemmel az ajánlati felhívásához, illetve a dokumentációban adott feltételekhez az ajánlatkérõ kötve van, következésképpen csak azon ajánlati tartalmi elemeket veheti figyelembe, melyek az általa elõzetesen bírálati részszempontként pontosan megjelölt, illetve alszempontként megjelölt bírálati szempontokra vonatkoznak. Az ajánlatkérõ kifejezetten utalt a dokumentáció 7. pontjában arra, hogy az ajánlatoknak a dokumentációban szereplõ meghatározásokkal összhangban kell hogy legyenek, azonban a bírálati részszempontok ezeket nem tükrözik, illetve alszempontok sem kerültek meghatározásra.
<br>A bírálati részszempontok közül sem a funkcionális megfelelõség, sem az épületek mûszaki állapota részszempont nem felel meg a Kbt. 34. §-ában foglalt követelménynek, mivel ezek alapján az ajánlattevõk nem tudhatták, hogy mely ajánlati tartalmi elemek képezik az értékelés tárgyát, illetve a funkcionális és a mûszaki paramétereknek alszempontként történõ meghatározása, pontosítása elmaradt.
<br>A Döntõbizottság a fenti indokok alapján a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés c), d) és f) pontja szerinti jogkövetkezményeket alkalmazta, illetve bírságot szabott ki.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (1) bekezdés f) pontja szerint a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Döntõbizottság a Kbt. fenti rendelkezése alapján döntött a bírság kiszabásáról. A bírság összegének megállapításánál figyelembe vehetõ körülményeket a Kbt. 88. § (4) és (5) bekezdései szabályozzák.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésében meghatározott legkisebb összeg szervezet vonatkozásában 1 000 000 Ft, természetes személlyel szemben pedig 100 000 Ft.
<br>A Döntõbizottság a bírság mértéke meghatározásánál figyelembe vette, hogy az eljárásfajta választása vonatkozásában annak jogalapja tekintetében az ajánlatkérõ döntése jogszerû volt, illetve a jogsértés reparálható a továbbiak ban, valamint figyelembe vette a közbeszerzés becsült értékét is, mely összesen 125 MFt. Mindezen körülményekre tekintettel a Döntõbizottság a bírság minimális mértékét látta indokoltnak alkalmazni.
<br>A Döntõbizottság megállapította, hogy az ajánlatkérõ részérõl az ajánlati felhívásnak a tartalma, így a bírálati részszempontok vonatkozásában is a közbeszerzési bizottság részérõl kollektív döntés született. Figyelemmel a testületi döntésre a döntések meghozataláért felelõs személy nem volt megállapítható.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 4.
<br>
<br>Dr. Csanádi Péter s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>