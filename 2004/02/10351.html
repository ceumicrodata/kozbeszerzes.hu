<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (10351)
</h2>
<br>Kf.VI.37/748/2001/6. szám
<br>
<br>A Magyar Köztársaság Legfelsõbb Bírósága az Orosz V. Ügyvédi Iroda tagjaként eljáró dr. Orosz V. Sándor ügyvéd (Budapest, I. Hattyú u. 16.) által képviselt Pénzügyi Szervezetek Állami Felügyelete (Budapest, II. Csalogány u. 9-11.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Dõntõbizottság (Budapest, II. Margit krt. 85.) alperes ellen közbeszerzési határozat felülvizsgálata iránt a Fõvárosi Bíróságon indított perben a 2001. május 17. napján meghozott 3.K.34.957/2000/4. számú ítélet ellen a felperes által 5. sorszámon benyújtott fellebbezés folytán az alulírott napon megtartott nyilvános tárgyaláson meghozta az alábbi
<br>
<br>ÍTÉLETET:
<br>
<br>A Legfelsõbb Bíróság az elsõfokú bíróság ítéletét helybenhagyja.
<br>Kötelezi a Legfelsõbb Bíróság a felperest, hogy 15 nap alatt fizessen meg az alperesnek 10 000 (tízezer) forint másodfokú eljárási költséget.
<br>Az ítélet ellen további fellebbezésnek nincs helye.
<br>
<br>
<br>INDOKOLÁS
<br>
<br>A felperes egyes pénzügyi intézmények és befektetési szolgáltatók átfogó helyszíni vizsgálata tárgyában a Közbeszerzési Értesítõ 2000. február 2-án megjelent számában tárgyalásos eljárás lefolytatására ajánlati felhívást tett közzé, melyben a meghívni kívánt ajánlattevõk keretszámát 10-ben határozta meg, egyúttal közölte az általa már kiválasztott 8 ajánlattevõ nevét.
<br>A felhívásban megjelölt határidõig 17 jelentkezõ jelezte részvételi szándékát. Az ajánlatkérõ felperes mindegyik jelentkezõt alkalmasnak tartotta, 15 jelentkezõt az eredményhirdetésen felhívott ajánlattételre, kettõt azonban - a keretszámra hivatkozva - nem.
<br>A hivatalból indult döntõbizottsági eljárásban a felperes a keretszám-túllépést a feladatok megnövekedésével indokolta, a 2 ajánlattételre fel nem hívott jelentkezõ mellõzését pedig azok kapacitásának kisebb mértékével magyarázta.
<br>Az alperes D.260/17/2000. számon hozott határozatával megállapította a felperes által elkövetett jogsértést, mely abban jelentkezett, hogy az elõírt keretszámot meghaladó számú ajánlattevõt hívott meg a tárgyalására; továbbá az esélyegyenlõség elvét megsértve két alkalmasnak minõsített jelentkezõt nem hívott fel ajánlattételre. Mindezekre figyelemmel a felperest 5 millió Ft bírság megfizetésére kötelezte.
<br>A felperes keresetében az alperesi határozat megváltoztatását, a pénzbírságban marasztalás mellõzését kérte. Álláspontja szerint nem volt olyan súlyú a részérõl elkövetett jogsértés, ami indokolná vele szemben bírság kiszabását.
<br>Az elsõfokú bíróság a felperes keresetét elutasította. Ítéletének indokolása szerint mindkét, a határozatban felrótt jogsértés megvalósult, így az alperes a bírságot is jogszerûen szabta ki, ugyanakkor a bírság összegének meghatározásánál - a kétszeres jogsértésre tekintettel - nem alkalmazott kétszeres értékelést.
<br>Az elsõfokú bíróság ítélete ellen a felperes élt fellebbezéssel, kérve annak megváltoztatását, és a döntõbizottsági határozat bírságot tartalmazó részének hatályon kívül helyezését. Másodlagos fellebbezési kérelme a határozatnak az esélyegyenlõség sérelmével kapcsolatos része hatályon kívül helyezésére, és a bírság 1 millió Ft-ra való leszállítására irányult. Fellebbezésében elõadta, hogy nem sértett törvény által védett érdeket akkor, amikor a keretszámot meghaladó jelentkezõt hívott fel ajánlattételre. Jogosult volt egyúttal két pályázó meghívásának mellõzésére is, mert azok kapacitásának mértéke nem volt megfelelõ. Indokolatlannak tekintette a bírság kiszabásának tényét és mértékét, végül a fellebbezésben hivatkozott jelen ügy általánostól eltérõ sajátosságaira is.
<br>Az alperes fellebbezési ellenkérelmében az elsõfokú bíróság ítéletének helybenhagyását kérte. Álláspontja szerint a felperes - eljárása során - két jogsértést is elkövetett, ezért a mindezekre figyelemmel kiszabott bírság összegszerûsége is megfelelõ volt.
<br>A felperes fellebbezése nem alapos.
<br>Helyes döntést hozott az elsõfokú bíróság, amikor ítéletével a felperes keresetét elutasította.
<br>Az alperes és az elsõfokú bíróság által megállapított tényállást illetõen a felek között nem merült fel vita, ezért a Legfelsõbb Bíróságnak abban a kérdésben kellett döntést hoznia, hogy a felperes megsértette-e a tárgyalásos eljárás szabályait, melyen túlmenõen az esélyegyenlõség alapelve is sérelmet szenvedett, továbbá, hogy megfelelõ módon történt-e az alperes részérõl a bírság kiszabása.
<br>A közbeszerzésekrõl szóló 1995. évi XL. törvény (a továbbiakban: Kbt.) 25. §-a értelmében a közbeszerzési eljárás a törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi. Nem vitás, hogy a felperes eltért attól a Kbt. 71/A. §-a (2) bekezdésében foglalt elõ írástól, hogy a tárgyalásra az elõírt keretszámnak megfelelõ számú ajánlattevõt kell meghívni.
<br>A hirdetményben meghatározott meghívotti létszám helyett - bár méltányolható indokból - annál nagyobb számú ajánlattevõt hívott meg.
<br>Ezen túlmenõen a két alkalmasnak minõsített jelentkezõ meghívásának elmaradása miatt a felperes sértette meg a Kbt. 24. § (2) bekezdésében foglalt szabályt is - mely szerint az ajánlatkérõnek biztosítania kell az esélyegyenlõséget az ajánlattevõk számára -, mert maga állította, hogy az ezen eljárásra jelentkezõk ajánlata - a részvételi felhívásban foglaltakat figyelembe véve - érvénytelennek a Kbt. 52. § (2) bekezdésének d) pontjában említett okból nem volt tekinthetõ.
<br>Mindezen jogsértések megállapítása esetében a Kbt. 88. §-ának (1) bekezdés f) pontja írja elõ, hogy a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel, és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben. Helyesen állapította meg az elsõfokú bíróság azt is, hogy a bírság összegének megállapítása során az alperes jogszerûen alkalmazta a Kbt. 88. § (5) bekezdésében foglalt elõírást is, így a felperesnek az a fellebbezési kérelme, melyben a bírságot tartalmazó határozatrész hatályon kívül helyezését kérte ez okból, míg a bírság összegének leszállítása iránti kérelme az alperes által megállapított jogsértésekre figyelemmel, alaptalan.
<br>Mindezekre tekintettel az elsõfokú bíróság ítéletét a Legfelsõbb Bíróság a Pp. 253. § (2) bekezdése alapján helybenhagyta.
<br>Az illetékmentes felperes fellebbezése eredményre nem vezetett, ezért a Legfelsõbb Bíróság õt kötelezte a Pp. 8. §-a alapján az alperes részére másodfokú eljárási költség megfizetésére.
<br>
<br>
<br>Budapest, 2003. szeptember 10.
<br>
<br>
<br>Dr. Buzinkay Zoltán s. k., Dr. Kovács Ákos s. k.,,
<br>tanácselnök elõadó bíró
<br>
<br>Dr. Fekete Ildikó s. k.,
<br>bíró
<br><br></body></html>