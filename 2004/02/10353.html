<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10353)
</h2>
<br>1024 Budapest, Margit krt. 85.
<br>Ikt. sz.: D.576/9/2003.
<br>
<br>Tárgy: Az Arinext Kft. jogorvoslati kérelme a Dél-dunántúli Gázszolgáltató Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot
<br>
<br>A Döntõbizottság az Arinext Kft. (4025 Debrecen, Barna u. 1., képviseli: dr. Takács Sándor ügyvéd, 4025 Debrecen, Barna u. 5. fszt. 1., a továbbiakban: kérelmezõ) jogorvoslati kérelmét, melyet a Dél-dunántúli Gázszolgáltató Rt. (7626 Pécs, Búza tér 8/A., képviseli: dr. Csók Balázs ügyvéd, 1067 Budapest, Teréz krt. 19.) ,,Barátúr, Magyarhertelend, Bános település középnyomású gázelosztó vezetékek építési munkáinak elvégzése mûtárgyakkal, rekultivációval, zöldkártalanítással, bányaszolgalom-alapítással 17 500 m hosszban'' tárgyú közbeszerzési eljárása ellen nyújtott be, elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Az ajánlatkérõ 2003. október 6-án a Kbt. 70. § (1) bekezdés c) pontja alapján hirdetmény közzététele nélküli tárgyalásos eljárást indított a fenti tárgyban.
<br>A Kbt. 71/B. § (2) bekezdésében foglalt kötelezettségének eleget téve megküldte az ajánlati felhívást, a meghívni kívánt szervezetek nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást a Döntõbizottság elnöke részére. Az eljárásfajta választását az alábbiakkal indokolta:
<br>Ajánlatkérõ 2003. augusztus 6-án nyílt közbeszerzési eljárást indított ugyanezen tárgyban, melyet 2003. szeptember 24-én, a Kbt. 60. § (1) bekezdés f) pontja alapján eredménytelenné nyilvánított. Ezt követõen intézkedett a jelen közbeszerzési eljárás megindítása érdekében. A nyílt eljárás ajánlati felhívásában teljesítési határidõként 2003. december 10. került meghatározásra. Ezt a határidõt indokolta egyrészt a vezetékes gázszolgáltatás 2003. decemberi megkezdésének szükségessége, másrészt az a körülmény, hogy a Baranya Megyei Közútkezelõ Kht. legkésõbb október 15-i hatállyal adja ki az elengedhetetlenül szükséges útfelbontásra vonatkozó engedélyt. Ezen túlmenõen a szomszédos település, Bodolyabér gázvezeték építési beruházása, mely csak jelen beruházás befejezését követõen indítható, nem kezdhetõ meg 2004. évben, mert ez a TTFC pályázaton nyert 12 000 000 Ft támogatás elvesztését jelentené, melynek következtében évekre lehetetlenné válna a településen vezetékes gázszolgáltatás bevezetése. Ezen gazdasági és lakossági érdekek indokolják, hogy a beruházás 2003. évben valósuljon meg, erre tekintettel választotta ajánlatkérõ a Kbt. 70. § (1) bekezdés c) pontja szerinti eljárásfajtát. Ajánlattételre három társaságot a Csorba Csõtechnika Szerelõipari és Szolgáltató Rt.-t, a Platina-Bau Rt.-t, valamint a BS-AXIS Építõipari Kft.-t kérte fel. Mindhárom felkért társaság benyújtotta ajánlatát. Az ajánlatok bontására 2003. október 14-én került sor. Ugyanezen a napon ajánlatkérõ az ajánlattevõkkel tárgyalt, s újabb ajánlattételre adott lehetõséget. Az újabb bontási eljárás 2003. október 16-án volt. Ajánlatkérõ 2003. október 22-én az eljárás nyerteseként a Platina-Bau Ipari, Kereskedelmi és Szolgáltató Rt.-t hirdette ki. A nyertes ajánlattevõvel a szerzõdést megkötötte.
<br>Kérelmezõ 2003. november 6-án nyújtotta be jogorvoslati kérelmét, kérte ajánlatkérõ döntésének megsemmisítését, ideiglenes intézkedésként az eljárást lezáró szerzõdés megkötésének megtiltását, bírság kiszabását. Elõadta, hogy álláspontja szerint nem voltak meg a hirdetmény közzététele nélküli tárgyalásos eljárás Kbt.-ben elõírt feltételei. Álláspontja szerint az elõre nem látható okból fennálló rendkívüli sürgõsség nem állapítható meg. Ajánlatkérõnek számítania kellett arra, hogy esetleg érvénytelen ajánlatok érkeznek a nyílt eljárásra, illetve olyan körülmények is adódhatnak, melyek eredménytelenné teszik az eljárást, és veszélybe kerülhet az általa meghatározott teljesítési határidõ. Álláspontja szerint kellõ körültekintéssel ajánlatkérõ elkerülhette volna, hogy rövid határidõ álljon rendelkezésére a tényleges kivitelezés elvégzésére. A sürgõsség, mely ajánlatkérõ magatartása következtében állt fenn, ugyanakkor nem rendkívüli, hiszen a kivitelezést késõbbi idõpontban is el lehet végezni. Elõadta, hogy a nyílt eljárásban beadott ajánlatában a munkaterület-átadást követõ negyven napon belül vállalta a feladat elvégzését.
<br>A jogsértés tudomására jutása vonatkozásában elõadta, hogy 2003. október 21-én került a birtokába egy telefax, melyben ajánlatkérõ a folyamatban lévõ közbeszerzési eljárás eredményhirdetésével kapcsolatban intézkedik, ekkor értesült arról, hogy hirdetmény közzététele nélküli közbeszerzési eljárás van folyamatban a beszerzés tárgyában.
<br>Ajánlatkérõ észrevételében és tárgyalási nyilatkozatában kérte a jogorvoslati kérelem elutasítását elsõdlegesen az ügyfélképesség hiánya, másodlagosan elkésettség miatt. Az ügyfélképesség vonatkozásában elõadta, hogy kérelmezõ a tárgyalásos eljárásban ajánlattételre nem volt felkérve, így az ügyben jogos érdeksérelme nem állhat fenn. Hivatkozott továbbá arra is, hogy a nyílt közbeszerzési eljárás eredménytelenné nyilvánítását kérelmezõ nem támadta meg. Elõadta, hogy kérelmezõ a 15 napos jogvesztõ határidõn túl nyújtotta be a jogorvoslati kérelmét, ugyanis bizonyíthatóan már 2003. október 14-én tudott a tárgyalásos eljárásról. Ajánlatkérõ csatolta kérelmezõnek az ajánlatkérõhöz intézett 2003. október 15-i keltezésû levelét, melyben kérelmezõ ügyvezetõje maga hivatkozik arra, hogy ,,A tegnapi napon jutott tudomásunkra az az információ, hogy a Kbt. elõ írásait megszegve a DDGÁZ Rt. meghívásos eljárást alkalmazott és három olyan korábbi ajánlattevõt hívott meg, akik közül kettõ a nyílt eljárásban a legmagasabb árat adta.'' Ezen levél figyelembevételével a jogsértésrõl való tudomásszerzés idõpontja 2003. október 14. és a jogorvoslati határidõ 2003. október 29-én letelt.
<br>Ajánlatkérõ érdemben is elõterjesztette álláspontját. Hivatkozott a kérelem megalapozatlanságára is. Álláspontja szerint a Kbt. vonatkozó szabályai szerint járt el a hirdetmény nélküli tárgyalásos eljárás megindítása során. A bejelentési kötelezettségének a Döntõbizottság elnöke felé eleget tett.
<br>Az egyéb érdekeltek észrevételt nem tettek.
<br>A Döntõbizottság ideiglenes intézkedést nem hozott, mert annak törvényi elõfeltételei nem álltak fenn.
<br>A Döntõbizottságnak elsõdlegesen azt kellett vizsgálnia, hogy a kérelmezõ rendelkezik-e ügyfélképességgel.
<br>A Közbeszerzésekrõl szóló 1995. évi XL. törvény 79. § (3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti. Kérelmezõ az azonos tárgyban meghirdetett nyílt közbeszerzési eljárásban ajánlattevõként részt vett. Jelen eljárásban kérelmének egyik hivatkozási alapja az volt, hogy a hirdetmény közzététele nélküli tárgyalásos eljárást megalapozó rendkívüli sürgõsség azért sem állt fenn, mert a nyílt eljárásban tett ajánlata szerint a munkaterület átadását követõ negyven napon belül el tudta volna végezni a feladatot, azaz egy újabb nyílt közbeszerzési eljárás meghirdetése esetén is megvalósítható lett volna az eljárás célja. Ennek alapján a Döntõbizottság megállapította, hogy az ajánlatkérõ által, a Kbt. 70. § (1) bekezdés c) pont alapján lefolytatott közbeszerzési eljárás kérelmezõ jogát, jogos érdekét sértheti, mert az ajánlatkérõ olyan eljárásfajtát választott, melyben az ajánlattétel lehetõsége nem nyitott, hanem abban csak az ajánlatkérõ által felhívottak vehetnek részt.
<br>Ezt követõen a Döntõbizottságnak azt kellett vizsgálnia, hogy a jogorvoslati kérelem a jogvesztõ határidõben került-e benyújtásra.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Kbt. kétféle határidõt állapít meg jogorvoslati kérelem benyújtásával kapcsolatban. A 90 napos (objektív) határidõt a jogsértõ esemény bekövetkezésétõl kell számítani, a Kbt. három eseménnyel kapcsolatban meg is határozza azt, hogy mit kell a jogsértõ esemény bekövetkezése idõpontjának tekinteni. A másik, a 15 napos (szubjektív) határidõt az e törvény szabályait sértõ esemény tudomásra jutásától kell számítani. Bármelyik határidõt lépi is túl a kérelmezõ a kérelme benyújtásával, a kérelme elkésett.
<br>A fenti rendelkezések alapján a Döntõbizottságnak meg kellett vizsgálnia, hogy a kérelmezõ által sérelmezett közbeszerzési eljárás mikor jutott a kérelmezõ tudomására, és ehhez képest mikor járt le a jogorvoslati kérelem benyújtására nyitva álló határidõ, a kérelem benyújtása a jogvesztõ határidõben történt-e.
<br>Kérelmezõ nyilatkozata szerint a jogsértésrõl történõ tudomásszerzés idõpontja 2003. október 21., azonban az ajánlatkérõ által becsatolt levél alapján megállapítható, hogy kérelmezõ 2003. október 15-én már tudott arról, hogy jelen eljárás tárgyát képezõ közbeszerzési eljárás folyamatban van. Tudomása volt arról is, hogy mely ajánlattevõk vesznek részt az eljárásban. Levelében kérte az eljárás kivizsgálását és kilátásba helyezte a jogorvoslati eljárás megindítását, az eljárás megindítása iránti kérelmét azonban csak, az ezt követõ 20. napon, tehát a jogvesztõ határidõn túl nyújtotta be.
<br>Fentiek alapján a Döntõbizottság a Kbt. 76. § (1) bekezdésében biztosított jogkörében eljárva - a Kbt. 80. § (4) bekezdésére figyelemmel - a Kbt. 88. § (1) bekezdés a) alapján az elkésett jogorvoslati kérelmet elutasította.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 3.
<br>
<br>Dr. Telek Katalin s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>