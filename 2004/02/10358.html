<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10358)
</h2>
<br>1024 Budapest, Margit krt. 85.
<br>Ikt. sz.: D.589/9/2003.
<br>
<br>Tárgy: a SAGEM Kft. I. r. és az Alcatel GmbH II. r. kérelmezõk kérelme az Állami Autópályakezelõ Rt. közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot.
<br>
<br>A Döntõbizottság a SAGEM Magyarország Elektronikai Kft. (1045 Budapest, Istvántelki út 8., továbbiakban: I. r. kérelmezõ, képviseli: dr. Fest Ágnes ügyvéd 1034 Budapest, Tímár u. 15. III/6.) és az Alcatel Contracting GmbH (30179 Németország, Hannover Kabelkamp Str. 20., a továbbiakban: II. r. kérelmezõ, képviseli: dr. Fejes Gábor ügyvéd 1053. Budapest, Károlyi M. u. 12.) kérelmezõk által az Állami Autópályakezelõ Rt. (1036 Budapest, Lajos u. 74-76., a továbbiakban: ajánlatkérõ, képviseli: dr. Tasnádi Gábor ügyvéd, 1111 Budapest, Kende u. 18.) ,,üzemi célú komplex autópálya-informatikai rendszer kiépítése az M7 autópálya 17+000 és 110+580 km-szelvényei között (93,58 km)'' tárgyú közbeszerzési eljárása ellen kezdeményezett jogorvoslati eljárás során az I. r. kérelmezõ jogorvoslati kérelmének helyt ad és megállapítja, hogy az ajánlatkérõ megsértette a közbeszerzésekrõl szóló 1995. XL. törvény (a továbbiakban: Kbt.) 52. § (2) bekezdés d) pontjára tekintettel az 52. § (1) bekezdését, valamint a 60. § (1) bekezdés b) pontját és ezért megsemmisíti ajánlatkérõ eljárást lezáró döntését.
<br>A Döntõbizottság a II. r. kérelmezõ jogorvoslati kérelmét elutasítja.
<br>A Döntõbizottság ajánlatkérõt 2 000 000 Ft (azaz kettõmillió forint) bírsággal sújtja.
<br>Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.
<br>Kötelezi a Döntõbizottság ajánlatkérõt, hogy fizessen meg az I. r. kérelmezõ részére a határozat kézbesítésétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat, ezt meghaladóan a felek viselik az eljárás során felmerült költségeiket.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg.
<br>Ajánlatkérõ a Közbeszerzési Értesítõ 2003. július 9-i számában tette közzé részvételi felhívását, nyílt elõminõsítési eljárás megindítására, melynek tárgyát felhívása 3. a) pontjában az alábbiak szerint részletezte: ,,A kiépítés magában foglalja:
<br>- az üzemi hírközlési rendszer építési munkálatait,
<br>- SDH gerinchálózat,
<br>- video alrendszer,
<br>- segélykérõ alrendszer,
<br>- APM központi számítástechnikai alrendszer,
<br>- telekommunikációs alrendszer,
<br>- meteorológiai és forgalomszámláló alrendszer,
<br>és a kapcsolódó létesítmények építõipari és informatikai kiépítését.
<br>A nyertes feladata az üzemi hírközlõ rendszer kiviteli terveinek elkészítése és a szükséges szakhatósági és közmûengedélyek beszerzése is.
<br>A rész-, illetve többváltozatú ajánlattétel lehetõségét kizárta. A részvételi jelentkezési határidõre 8 jelentkezést nyújtottak be, továbbá egy jelentkezést a határidõ letelte után. Ajánlatkérõ 2003. augusztus 28-án a Siemens Rt., a HP Magyarország Kft., a T. Systems Dataware Kft., a Hódmezõvásárhelyi Útépítõ Kft. és a DACH Holding 94 Kft. konzorcium jelentkezését érvénytelenné nyilvánította.
<br>Ajánlatkérõ 2003. szeptember 4-én hívta fel ajánlattételre az alkalmasnak minõsített részvételre jelentkezõket: a Getronics M. Kft.-t, a Vegyépszer Rt.-t, a Strabag Rt.-t és a kérelmezõket.
<br>Ajánlatkérõ felhívásában a teljesítés határidejét 2004. május 31-ben állapította meg. Rendelkezett arról, hogy az ajánlatokat az összességében legelõnyösebb ajánlat szempontja alapján bírálja el, meghatározta a részszempontokat, súlyszámokat, értékelési ponthatárt és az értékelés módszerét. Az ajánlati felhívás 14. pontjában közölte, hogy a részletes szerzõdési feltételeket a dokumentáció mellékletét képezõ fõvállalkozási szerzõdéstervezet tartalmazza. E pontban elõírta, hogy: ,,az ajánlattevõnek egyértelmû nyilatkozatot kell csatolnia arra, hogy a szerzõdéstervezetet változtatás nélkül elfogadja, nyertessége esetén a szerzõdést azonos, konkrétumokkal kiegészített szöveggel aláírja. A nyilatkozat hiánya esetén az ajánlat érvénytelen.'' Ajánlatkérõ a hiánypótlás lehetõségét kizárta.
<br>Ajánlatkérõ ajánlati dokumentációt is összeállított, ez tartalmazta az ajánlatok benyújtásának tartalmi és formai követelményeit, az üzemi hírközlõ rendszer mûszaki leírását, a helyszínrajzokat és a fõvállalkozói szerzõdés tervezetét.
<br>A dokumentáció részét képezte az általános mûszaki leírás, mely tartalmazta a létesülõ üzemi hírközlõ rendszer egészének és egyes alrendszereinek funkcionális leírását.
<br>A 3. pont alatt ismertette ajánlatkérõ az üzemi hírközlõ hálózat felépítését, a felhívásával egyezõen jelölte meg az alrendszereket, a 8. oldal tartalmazta a hálózat elemeinek logikai kapcsolati rajzát. A video alrendszer vonatkozásában a 9. oldalon a 3.3 pontban rögzítette, hogy a megvalósuló digitális alrendszer jelei a digitális jelátvitelt követõen a központi kijelzõkön kívánság szerint megjelennek. A kamerák digitális képeit és videoanyagait tömörített formában az APM-ekben kialakított számítástechnikai háttértároló rendszeren kell tárolni, ismertette a video alrendszer elemeit, köztük azt, hogy digitális kamerákból állnak. A 3.4 pontban a segélykérõ alrendszer vonatkozásában kikötötte a 10. oldalon, hogy ,,a segélykérõ rendszer szálpárja(i)nak függetlennek kell lenniük az SDH-rendszer által használt szálpáraktól. A segélykérõ rendszer nem kapcsolódhat az SDH gerinchálózat multiplexereihez.''
<br>Az SDH gerinchálózatra vonatkozó elõírások között a 4. pontban kitért ajánlatkérõ arra, hogy ehhez kapcsolódik a digitális videorendszer és hogy a digitális kamerák képei folyamatos, nagy mennyiségû adatátviteli igényt jelentenek a gerinchálózat számára (15-16. oldal).
<br>Ajánlatkérõ követelményként határozta meg a 4.3.4 pontban a 24. oldalon, hogy ,,a felügyeleti rendszer MS WINDOWS-zal teljes mértékben kompatibilis legyen, és tegye lehetõvé SNMP alapú felsõbb színtû felügyeleti rendszerrel való együttmûködést.''
<br>A video alrendszer tekintetében az 5.1 pontban határozta meg a rendszerrel szemben támasztott követelményeit, köztük: ,,digitálisak legyenek a kamerák, a jeltovábbítás, a feldolgozás és a tárolás is.''
<br>A 28. oldalon rögzítette a digitális kamerák megkövetelt tulajdonságait.
<br>A képrögzítés tekintetében is meghatározta az 5.7 pontban, hogy annak digitálisan tömörített formában kell történnie.
<br>A segélykérõ alrendszer vonatkozásában ajánlatkérõ ismertette, hogy a segélykérõ oszlopokat mely km-szelvényekben kell kiépíteni, mely esetekben csak bal, csak jobb vagy mindkét oldalon.
<br>A meteorológiai alrendszer tekintetében a 9.3 pontban közölte az ajánlatkérõ, hogy a telepített meteorológiai állomásoknak mely funkciókat kell ellátni, köztük feltüntette: útfelszín hõmérséklet, jegesedés figyelmeztetés, vízhártya vastagság, fekete-jég, relatív páratartalom.
<br>A forgalomszámláló alrendszer esetében ajánlatkérõ a 10. pontban elõírta, hogy a forgalomszámláló állomás ,,egy keresztmetszetben irányonként legalább három forgalmi sáv adatait legyen képes fogadni.''
<br>Ajánlatkérõ az üzemi hírközlõ rendszer építésének körülményei vonatkozásában is részletesen elõírásokat tett.
<br>
<br>1.2 pontban elõírta, hogy ajánlattevõnek pályázatában meg kell adni a megvalósításra vonatkozó részletes ütemtervét, és rögzítette ennek a minimálisan kötelezõ tartalmi kellékeit. Ajánlatkérõ elõírta az 5. oldalon ajánlati rendszertervet kell csatolni az ajánlatba, melynek tartalmaznia kell a pályázati kiírásban kért információkat.
<br>Ajánlatkérõ kikötötte ugyanezen az oldalon, hogy a feleslegessé vált régi kábeleket fel kell szedni és azt ajánlattevõnek meg kell vásárolni az ajánlatában megadott áron, gondoskodnia kell az elszállításáról.
<br>Az ajánlatok formája vonatkozásában ajánlatkérõ elõírta 1.1 pont alatt, hogy az ajánlatokat egy eredeti és 5 másolati példányban, példányonként egybefûzve kell benyújtani, minden oldalon szignálva és - az elsõtõl az utolsó oldalig megszakítás nélküli - folyamatos sorszámozással ellátva, az eredeti példányt cégszerûen aláírva kell benyújtani.
<br>Ajánlatkérõ 1.2 pont alatt határozta meg az ajánlatok kidolgozásával, kötelezõ tartalmával kapcsolatos követelményeit, elõírta, hogy az ajánlatnak az alábbi fejezeteket kell tartalmaznia:
<br>
<br>1.2.1 vezetõi összefoglaló,
<br>
<br>1.2.2 mûszaki tartalom,
<br>
<br>1.2.3 építési körülmények,
<br>
<br>1.2.4 megvalósítási, részletes ütemterv,
<br>
<br>1.2.5 árajánlat,
<br>
<br>1.2.6 garanciális feltételek, karbantartás, támogatás, oktatás,
<br>
<br>1.2.7 nyilatkozatok,
<br>
<br>1.2.8 felolvasólap,
<br>
<br>1.2.9 tartalomjegyzék.
<br>Az 1.2.3 pontban elõírta, hogy meg kell adni az üzemi hírközlõ rendszer építésének minden fontosabb körülményét, az alkalmazott technológiákat a beépítendõ anyagok, alkatrészek mennyiségét, minõségét, szabványoknak való megfelelõségét.
<br>Ajánlatkérõ az árajánlat vonatkozásában elõírta, hogy az foglalja magába:
<br>
<br>1. Egyösszegû fõvállalkozói díj ismertetése,
<br>
<br>2. Részletes költségvetés legalább a következõ bontásban: videó alrendszer, segélykérõ alrendszer, meteorológiai alrendszer, forgalomszámláló alrendszer, APM számítástechnikai alrendszer, telekommunikációs alrendszer, energiaellátás, alépítmény, SDH üzemi hírközlõ rendszer és rendszerintegráció.
<br>Az árajánlatban részletesen meg kell adni az új üzemi hírközlõ rendszer összes komponensének árát a számviteli törvényben elõírt analitikus nyilvántartásnak megfelelõen, eszközcsoportonként.
<br>
<br>3. Árajánlat a mûszaki leírásban meghatározott felszedésre kerülõ kábelek egyösszegû, teljes vételárára.
<br>Ajánlatkérõ több körülményrõl, tételrõl kért nyilatkozatot az ajánlattevõktõl, többek között: a szerzõdés elfogadásáról az ajánlati felhívás 14. pontjában írt tartalommal, a régi kábelek felszedésére és a kábeleknek az ajánlatában írt összegért történõ megvásárlására vonatkozó kötelezettségvállalásról.
<br>Ajánlatkérõ a felolvasólap vonatkozásában elõírta, hogy annak tartalmaznia kell: az ajánlattevõ nevét, székhelyét, az egyösszegû fõvállalkozási díjat, a vállalt teljesítési határidõt, részhatáridõkkel együtt, az árajánlatot a mûszaki leírásban meghatározott, felszedésre kerülõ kábelek egyösszegû vételárára, valamint az elbírálási szempontokban szereplõ többletgaranciák mértékét. Ajánlatkérõ rendelkezett arról, hogy érvénytelen az az ajánlat, amely az 1. pontban meghatározott követelményektõl eltérõen kerül benyújtásra.
<br>Ajánlatkérõ elkészítette a vállalkozási szerzõdéstervezetét, melynek IX. 14. pontjában az alábbiak kerültek rögzítésre: ,,a szerzõdõ felek megállapodnak abban, hogy a megrendelõ az üzembe helyezéssel egyidejûleg megszerzi a jelen szerzõdés eredményeképpen átadásra kerülõ szellemi alkotásokra vonatkozó korlátlan, de nem kizárólagos felhasználási jogot. Megrendelõ a létrejött szellemi terméket bármilyen célra felhasználhatja, átdolgozhatja, és nyilvánosságra hozhatja. Amennyiben licence kerül átadásra, úgy megrendelõ mindazon jogokat szerzi meg, melyet a szerzõi jogok jogosultja a felhasználónak biztosít.''
<br>Az ajánlattételre felhívottak összesen 96 kérdést tettek fel az ajánlatkérõnek, melyet megválaszolt.
<br>60. kérdésként tették fel, hogy erõsítse meg az ajánlatkérõ, hogy az ajánlatok formai, tartalmi követelményei vonatkozásában a következõ iratokat kell-e cégszerûen aláírni: kísérõlevél, nyilatkozatok az 1.2.7 szerint, felolvasólap. Ajánlatkérõ írásbeli válaszában azt közölte az ajánlattételre felhívottakkal, hogy: ,,a következõ iratokat kell cégszerûen aláírni: felolvasólap, árajánlat, valamennyi ajánlattevõi nyilatkozat''.
<br>A 96. számú ajánlattevõi kérdésre ajánlatkérõ közölte, hogy az általános mûszaki leírás 4.3.5 pontjában elõírtak alapján a kiépített SDH gerinchálózatnak alkalmasnak kell lenni közcélú távközlési szolgáltatás nyújtására.
<br>81. számú kérdésként került feltételre az, hogy a video kamera digitálisként való definiálása azt jelenti-e, hogy a digitális CCD chip miatt a kamerát digitálisként szokás megnevezni, de a CCD chip olvasása analóg módon történik vagy ez a jelkiolvasási folyamat is digitális.
<br>Ajánlatkérõ közölte válaszában, hogy a jelkiolvasási folyamatnak is digitálisnak kell lenni.
<br>Ajánlatkérõ a 44. ajánlattevõi kérdésre adott válaszában közölte a tényleges segélykérõ oszlopok száma 96 db.
<br>Ajánlattevõk 62. kérdésként tették fel, hogy ajánlatkérõ azon elõírása alapján, hogy az üzemi hírközlõ rendszer összes komponensének árát a számviteli törvényben elõírt analitikus nyilvántartásnak megfelelõen eszközcsoportonként kell megadni, azt jelenti-e, hogy külön kell megadni a szellemi termékek, illetve a mûszaki berendezések, gépek árát. Ajánlatkérõ igennel válaszolt erre a kérdésre.
<br>Az ajánlattételi határidõre 2003. október 2-re minden ajánlattételre felhívott benyújtotta az ajánlatát.
<br>Az I. r. kérelmezõ által benyújtott ajánlat felolvasólapját az ajánlattevõ cégszerûen aláírta.
<br>A felolvasólap 3. pontja tartalmazta számmal és betûvel is az I. r. kérelmezõ által írt egyösszegû fõvállalkozási díjat.
<br>A 4. pontban rögzítette az ajánlattevõ az általa vállalt teljesítési határidõt, illetve a részhatáridõket.
<br>Az 5. pontban közölte az ajánlattevõ az egyösszegû vételár árajánlatát, a felszedésre kerülõ informatikai kábelek tulajdonjogának ellenértékére és mind számmal, mind betûvel a tízmillió forint + 25% áfa árajánlatot tette meg.
<br>Az I. r. kérelmezõ ajánlata 19. oldalán tette meg cégszerû aláírással a nyilatkozatát a régi kábelek felszedésére és a kábeleknek az ajánlatban írt összegért történõ megvásárlására vonatkozó kötelezettségvállalásról. Mind betûvel, mind számmal azonosan tízmillió forint + áfa összegû vételár megfizetését vállalta.
<br>Az I. r. kérelmezõ ajánlata 22. oldalán tette meg cégszerû nyilatkozatát arra, hogy a megjelölt egyösszegû fõvállalkozási díj ellenében kötelezettséget vállal a teljesítésre.
<br>Az I. r. kérelmezõ ajánlatának 290. oldala tartalmazza ,,8. ÁRAJÁNLAT'' megjelölést.
<br>A 291. oldalon ,,8.1 Egyösszegû fõvállalkozási díj ismertetése'' alatt az I. r. kérelmezõ közölte az egyösszegû fõvállalkozási díját, arra vonatkozó vállalását, hogy e díjba a várható összes költségét beépítette. Közölte: ,,az egyösszegû fõvállalkozási díj összetételét a 8.2 Részletes költségvetés (áfa nélkül) tartalmazza''. Az I. r. kérelmezõ ezt az oldalt cégszerûen nem írta alá, csak a szignóját tartalmazza ez az oldal.
<br>Az I. r. kérelmezõ ajánlatának 292. oldala tartalmazza ,,8.2 Részletes költségvetés'' megjelölést. Ezt követõen a 293. oldal tartalmazza az árösszesítõt, melyben alrendszerenként és további tárgyakban közli a megnevezést és annak árát is, majd ezt összesíti. Ez az oldal is csak az I. r. kérelmezõ szignóját tartalmazza cégszerû aláírását nem.
<br>Ezt követõen a 294. oldaltól a 309. oldalig az I. r. kérelmezõ egymástól elválasztó lapokkal elkülönítve, de folyamatos sorszámozással tette bele az ajánlatába az alábbi részeket: videó alrendszer-mennyiségi kimutatás, segélykérõ alrendszer-mennyiségi kimutatás, meteorológiai alrendszer mennyiségi kimutatás, forgalomszámláló alrendszer-mennyiségi kimutatás, AMP számítástechnikai alrendszer-berendezéslista, M7 autópálya gyengeáramú rendszerek energiaellátása-mennyiségi kimutatás, alépítmény építésköltség kimutatás, SDH alrendszer-berendezéslista, opció. Az I. r. kérelmezõ ajánlata 306-tól 309. oldalán ismertette az általa feltüntetett tételek rövid tartalmát. Az ajánlat 310. oldala tartalmazza ,,8.3 Egyösszegû vételi árajánlat a felszedésre kerülõ kábelekre''. Ez az oldal is az I. r. kérelmezõ szignóját tartalmazza.
<br>Az ajánlat 311. oldala tartalmazza az I. r. kérelmezõ egyösszegû vételi árajánlatát a felszedendõ informatikai kábelekre. A vételárat az alábbiak szerint közölte:
<br>,,10 000 000 Ft + 25% áfa azaz tízezer forint + 25% áfa''.
<br>Ezt követõen ezen az oldalon adta meg a teljesítési határidõre vonatkozó vállalását, továbbá rögzítette, hogy a fizetési feltételek az ajánlati felhívás dokumentáció 1. Fõvállalkozási szerzõdés V. Fizetési feltételek szerint történnek. Közölte ajánlata érvényességi határidejét. Az I. r. kérelmezõ ezt követõen írta alá ezt az oldalt cégszerûen.
<br>A II. r. kérelmezõ ajánlata 20. oldalán rögzítette, hogy a segélyhívó alrendszer független az SDH-tól. A rendszer 48 oszloppárból áll.
<br>Az ajánlat 29. oldalán közölte, hogy ,,a megajánlott felügyeleti rendszer szerverkliens felépítésû, a szerveroldal Unix rendszeren fut, míg a kliensoldal, amelyen az üzemeltetõ személyzet dolgozik MS WINDOWS XP rendszerû, azzal teljes mértékben kompatibilis PC számítógép.''
<br>A 73. oldalon a II. r. kérelmezõ rögzítette egyrészt, hogy az M7 autópálya rendszer 96 SOS segélyhívó telefonból és két kezelõállomásból áll. ,,az SOS telefonok és a két ellenõrzõ központ közti kommunikációt száloptika hálózat biztosítja, amely párhuzamos az SDH gerinchálózattal és attól független.''
<br>A meteorológiai alrendszer vonatkozásában az ajánlata 85. oldalán azt a nyilatkozatot tette, hogy a rendszer teljesíti a kiírás 3-as és 9-es fejezetében elõírtakat.
<br>A forgalomszámláló alrendszerre vonatkozóan az ajánlata 92. oldala tartalmaz egy forgalomszámláló állomás felépítését az alábbi közléssel: ,,a következõ diagram a négysávos M7 területén lévõ forgalomszámláló állomás elvi felépítését mutatja.''
<br>A II. r. kérelmezõ ajánlata 181. oldala tartalmazza a videó alrendszer tekintetében a Surveyor 2000 Compact Dome Camera mûködésének rajzát benne a ,,Video/Codec Analog/MPEG'' megnevezés közlést az egyik berendezési egység vonatkozásában.
<br>A II. r. kérelmezõ ajánlata 195. oldalán a segélyhívó központok összeköttetése vonatkozásában az alábbiakat közölte: ,,A segélyhívó központok közé 4 darab kéthuzalos áramkört a két APM-en lévõ Alcatel OmniPCX 100 típusú alközpontot összekötõ 2 Mbit/sec vonalon biztosítjuk. Ez az ajánlat más részében leírtak szerint az SDH rendszeren valósul meg és a bõvítésként beépülõ PRA kártyákon csatlakozik alközpontokra.''
<br>Az ajánlat 224. oldala tartalmazza a részletes költségvetést. A segélykérõ alrendszer vonatkozásában 9251-es tételszám alatt 48 db segélykérõ oszlopot jelölt meg és az egységár a nettó ár közlését követõen, bruttó 168 750 000 Ft ajánlati árat adott meg erre a tételre.
<br>Az ajánlat 252. oldala tartalmazza a II. r. kérelmezõ cégszerû nyilatkozatát arról, hogy: ,,Az ajánlati felhívás 11. fejezet 1.2.7 pontjában meghatározottak szerint ezennel hivatalosan is nyilatkozunk, hogy a teljesítés során átadásra kerülõ és kizárólagosan az ajánlattevõ tulajdonát képezõ alkalmazás szoftverek nem kizárólagos, idõben korlátlan használati jogát és a szoftverek saját célra történõ módosításának jogát a megrendelõnek biztosítjuk. Az átadott és harmadik személyek tulajdonát képezõ alkalmazás szoftverek használati jogának terjedelmére a szoftvert kísérõ licencszerzõdés feltételei lesznek irányadóak.''
<br>A II. r. kérelmezõ ajánlatának 2/2 kötete tartalmazza a mûszaki mellékleteket.
<br>E kötet 446. oldala tartalmazza angol nyelven a meteorológiai állomás funkcióinak ismertetését.
<br>A 499. oldalon mutatja be a II. r. kérelmezõ a közlekedési adatgyûjtõ állomások mûködési vázlatát, mely bemutató vázlaton kétszer kétsávos autópálya szakaszt készített azzal a megjegyzéssel, hogy ,,a felszerelhetõ közlekedési sávok száma nem korlátozódik a vázlaton bemutatott közlekedési sávok számára.''
<br>Ajánlatkérõ 2003. október 31-én hirdette ki az eljárást lezáró döntését.
<br>Az ajánlatkérõ az eljárását a Kbt. 60. § (1) bekezdés b) pontja alapján eredménytelennek nyilvánította arra hivatkozással, hogy csak érvénytelen ajánlatot nyújtottak be.
<br>Ajánlatkérõ elkészítette az összefoglalóját és az összegzését az eljárásáról, melyet minden ajánlattevõ részére kézbesített.
<br>Az I. r. kérelmezõ vonatkozásában az ajánlatkérõ az alábbiakkal indokolta az érvénytelenné nyilvánítást.
<br>- ,,A dokumentáció 11. A beadandó ajánlatok formai követelményei c. dokumentumának 1.2.5 pontjában az ajánlat kötelezõ elemeként került megjelölésre az árajánlat. Az itt írtaknak megfelelõen az árajánlat részét képezi:
<br>- egyösszegû fõvállalkozói díj ismertetése,
<br>- részletes költségvetés,
<br>- a felszedésre kerülõ kábelek teljes vételára.
<br>Az ajánlattevõk által feltett és 60. számú kérdésre adott válaszában elõírásra került, hogy cégszerûen kell aláírni a felolvasólapot, az árajánlatot és valamennyi ajánlattevõi nyilatkozatot.
<br>Ajánlattevõ beadott felolvasólapot, egyösszegû árajánlatot és árajánlatot a kábelekre, cégszerûen aláírva nyilatkozatai között. Részletes árajánlatát csak az ajánlata ,,Árajánlat'' fejezetében szerepeltette, azt azonban nem írta alá cégszerûen. Így ajánlatában cégszerûen aláírt részletes árajánlat nem szerepel. - Nyilatkozatai között, a kábelfelszedésre adott ajánlatában az ár számmal 10 000 000 Ft, betûvel tízezer Ft, így ezen ár nem egyértelmû.''
<br>A II. r. kérelmezõ vonatkozásában az ajánlatkérõ az alábbiakkal indokolta az érvénytelenné nyilvánítást.
<br>
<br>1. ,,Az ajánlati dokumentáció 2. mellékletének 4.3.4 fejezetében elõírtuk, hogy az SDH felügyeleti rendszerre az ajánlattevõnek MS Windows-sal teljes mértékben kompatibilis szervert kell megajánlania. Ezzel ellentétesen az ajánlatában Unix szervert ajánlott meg az ajánlattevõ.
<br>
<br>2. Az ajánlati dokumentáció 5.1 pontjában a rendszerrel szemben támasztott követelmények között elõírásra került ,,digitálisak legyenek a kamerák, a jeltovábbítás, a feldolgozás és a tárolás is. Az ajánlattevõk által feltett és az ajánlatkérõ által 81. számú kérésben további megerõsítésre került, hogy a videó kamerák jelkiolvasási folyamatának is digitálisnak kell lennie. Az ajánlattevõ által a videó alrendszerhez megajánlott videókamera nem digitális kamera, hanem analóg.
<br>
<br>3. A segélykérõ alrendszernél a dokumentáció 2. mellékletének 7.1 fejezetében elõírtuk, továbbá a kérdés-válaszok 44. számú válaszában meg is erõsítettük, hogy 96 db (48 pár) segélykérõ oszlopot kell az ajánlattevõnek elhelyeznie a pályaszakasz mellett. Az ajánlattevõ részletes költségvetésébõl egyértelmûen kiderül, hogy csak 48 db, és nem 48 pár segélykérõ oszlop felállítására tett ajánlatot.
<br>
<br>4. A forgalomszámláló esetében a Dokumentáció 2. mellékletének 10.3 fejezetében elõírtuk, hogy az ajánlatban irányonként 3 sávos keresztmetszetre kell ajánlatot tenni. Az ajánlattevõ ajánlatában szereplõ ábrázolásból az derül ki, hogy az ajánlatban irányonként 3 sáv helyett csak összesen 4 sávra tesz ajánlatot.
<br>
<br>5. A Dokumentáció 11. A beadandó ajánlatok formai követelményei c. dokumentumában, az árajánlatra vonatkozó 1.2.5 pont 2. alpontjában elõírásra került, hogy a részletes árajánlatban meg kell adni az üzemi hírközlõ rendszer összes komponensének árát a számviteli törvényben elõírt analitikus nyilvántartásnak megfelelõen, eszközcsoportonként. Erre vonatkozóan a kérdés-feleletek 62. számú kérdésében az analitikus megbontásra az ajánlattevõk egyike külön rá is kérdezett. A fentiek ellenére az ajánlattevõ a részletes költségvetést nem analitikus bontásban adta meg.
<br>
<br>6. A segélykérõ rendszer két mérnökség közötti funkció átadása az SDH-hoz kapcsolódik, holott a Dokumentáció 2. mellékletében a 3.4-es fejezetben elõírásra került, hogy az SDH-tól teljesen független rendszert kell megvalósítani. Az ajánlat elemei azonban egyértelmûen azt bizonyítják, hogy a rendszer az SDH-hoz kapcsolódik.
<br>
<br>7. A Dokumentáció 11. A beadandó ajánlatok formai követelményei c. dokumentumának 1.2.7 Nyilatkozatok pontjában elõírásra került, hogy az ajánlattevõnek nyilatkozatot kell csatolnia a szállított alkalmazói szoftverek saját célra történõ felhasználása és módosítása jogának átadásáról. A felhasználási jogok átadása tekintetében jognyilatkozata nem felel meg a dokumentációban foglaltaknak.
<br>
<br>8. A Dokumentáció 2. mellékletében a 9.3-as fejezetben elõírásra kerültek, melyek azok a funkciók, amelyekkel meteorológiai alrendszernek rendelkezni kell. Ilyen funkciók voltak a páratartalom és fekete jég észlelése-mérése. Az ajánlatban megnevezett meteorológiai alrendszer az ajánlatban írtak alapján a fenti funkciókat nem tudja teljesíteni.''
<br>Az I. r. kérelmezõ 2003. november 13-án nyújtotta be a jogorvoslati kérelmét, melyet a tárgyaláson részben pontosított.
<br>A Döntõbizottság a jogorvoslati eljárást D.589/2003. szám alatt indította meg.
<br>A II. r. kérelmezõ 2003. november 14-én nyújtotta be a jogorvoslati kérelmét, melyet a tárgyaláson részben pontosított.
<br>A Döntõbizottság a jogorvoslati eljárást a D.592/2003. szám alatt indította meg. A Döntõbizottság jogorvoslati eljárásokat D.589/2003. szám alatt egyesítette.
<br>Az I. r. kérelmezõ jogorvoslati kérelmében kérte ajánlata érvényességének a megállapítását és ajánlatkérõ eljárást lezáró döntésének a megsemmisítését. Az I. r. kérelmezõ álláspontja szerint az ajánlatkérõ által megállapított érvénytelenségi okok nem állnak fenn.
<br>Ajánlatkérõ a 60, sorszámú kérdésre adott válaszában közölte, hogy a felolvasólapon és az ajánlattevõi nyilatkozatokon kívül az árajánlatot kell ellátni cégszerû aláírással.
<br>Az I. r. kérelmezõ álláspontja szerint az ajánlatában levõ árajánlat ennek a formai követelménynek megfelel. Ajánlatkérõ maga állapította meg a dokumentációban, hogy az árajánlat több részbõl tevõdik össze: egyösszegû fõvállalkozói díj ismertetése, részletes költségvetés és árajánlat a kábelek vételárára. Erre tekintettel az az árajánlat megfelel a követelményeknek, amelyet az utolsó oldalon cégszerû aláírással lát el az ajánlattevõ. Az általuk megtett ajánlat ennek felel meg. Az árajánlatuk a 290. oldalon kezdõdik és a 311. oldalig tart, és azt az I. r. kérelmezõ az utolsó oldalon cégszerûen aláírta. Valóban az árajánlat két elsõ részét nem írta alá cégszerûen, de ajánlatkérõ azt nem támasztotta követelményként, hogy az árajánlat egyes részeit is alá kell írni cégszerûen. Az árajánlata számozása is arra utal, hogy egységes egészet képez az, a 8. pontot alpontozta az árajánlat egyes részeinek megfelelõen, az ajánlat össze volt fûzve. Az árajánlat második része tartalmazta a részletes költségvetést. Ajánlatkérõ a minimum követelményeket állapította meg a részletes költségvetéssel szemben, ezért nem érheti hátrány amiatt, hogy a részletes költségvetése bõvebb terjedelmû, az árösszesítõn kívül, az abban foglaltak alátámasztására további mennyiségi kimutatásokat készített és csatolt a részletes költségvetéséhez. Ez a mennyiségi kimutatás azokra a tételekre vonatkozik, amelyek az árösszesítõben szerepelnek.
<br>Megítélése szerint a 311. oldal megszövegezésében is azt fejezi ki, hogy nemcsak a kábelekre tartalmaz vételi árajánlatot. Ugyanis ezt követõen a teljes árajánlat lezárásaként általános jelleggel közölte a teljesítési határidõt, a fizetési feltételeket és ajánlata érvényességi határidejét. Ezután történt meg ezen az oldalon a cégszerû aláírás, mely így az egész árajánlatra vonatkozik. Hivatkozott arra is, hogy ajánlata felolvasólapja, a 19. és a 22. oldalon tett nyilatkozata is tartalmaz cégszerû aláírásokat, mely okiratok szintén az ajánlati árra és annak elemeire vonatkoznak.
<br>Az I. r, kérelmezõ nem vitatta, hogy ajánlata 311. oldalán a felszedett kábelek vételárára tett ajánlat közlésekor számmal helyesen írta ki az árajánlatát, azonban betûvel tévesen tízezer forintot írt le.
<br>Az I. r. kérelmezõ álláspontja szerint ettõl függetlenül a kábelek vételárára tett ajánlata egyértelmû. Ezen a 311. oldalon kívül ugyanis ajánlata 2. oldalán, a felolvasólap 5. pontjában szintén megadta és betûvel, számmal azonosan tízmillió forintban a vételárajánlatát a kábelekre. Ezt a felolvasólapot cégszerûen aláírta. Ezenkívül ajánlata 19. oldalán tett cégszerû nyilatkozatot arról, hogy kötelezettséget vállal a kábeleknek a megvásárlására és e nyilatkozatban szintén betûvel és számmal azonosan tízmillió forintban jelölte meg erre vonatkozó ajánlati árát. E nyilatkozatok összevetése alapján ajánlatkérõ már nem lehetett bizonytalanságban abban, hogy esetleg tízezer forint a vételár ajánlata a kábelekre. Megjegyezte, hogy e vételárrész egyébként is a beszerzés értékéhez képest nem jelentõs.
<br>A II. r. kérelmezõ szintén kérte ajánlatát érvénytelenné nyilvánító ajánlatkérõi döntés jogsértõ jellegének megállapítását és ajánlatkérõ eljárást lezáró döntésének a megsemmisítését.
<br>A II. r. kérelmezõ az ajánlatkérõ által megállapított érvénytelenségi okok tekintetében - azok sorrendjét követve - az alábbiakkal indokolta kérelmi elemeit:
<br>
<br>1. A II. r. kérelmezõ a felügyeleti rendszer vonatkozásában az ajánlatkérõ által igényelt Windows rendszernél magasabb színvonalat képviselõ Unix megoldást ajánlott és ez a rendszer egyúttal jobban kielégíti ajánlatkérõ arra vonatkozó elvárását, hogy biztosított legyen a közcélú távközlési szolgáltatáshoz való kapcsolódás, melyre a Windows rendszer nem ajánlott. Így mivel magasabb színvonalat ajánlott ajánlatkérõ alaptalanul nyilvánította emiatt ajánlatát érvénytelennek.
<br>
<br>2. A II. r. kérelmezõ álláspontja szerint az általa megajánlott video kamera megfelel az ajánlatkérõ által támasztott azon követelménynek, hogy digitális legyen, és a jelkiolvasása is digitális legyen. Ajánlatkérõ nem adott részletes specifikációt. A megajánlott kameráján belül a CCD-k jelei mindig analóg jelek, mely másként nem is történhet. Ezek a jelek a kérelmezõ által ajánlott típusban közvetlenül átalakításra kerülnek egy A/D átalakítóval digitális formátummá, melynek alapján a jelkiolvasás digitális. Ezen jelek minden további feldolgozása a kamerán belül szintén digitális.
<br>
<br>3. A II. r. kérelmezõ azt nem vitatta, hogy a részletes költségvetésébe - elõadása szerint másolási adatkezelõi hiba miatt - a segélykérõ oszlopok tételsornál egységként: db-t tüntetett fel és mennyiségként: 48-at. Ugyanakkor hivatkozása szerint ettõl még értelemszerûen nem 48 db-ra, hanem 48 párra tette meg az ajánlatát. E körben hivatkozott arra, hogy ajánlata más részeiben 96 db-ot tüntetett fel segélykérõ oszlopként és ez is arra enged következtetni, hogy ugyanennyi telefonra vonatkozik, illetve más helyen 96 db segélykérõ telefonra utalt (73. oldalon). Ezzel kapcsolatban az ajánlati rendszertervére (20. oldal), a nyomvonal szimbolikus rajzára (23. oldal), az építési körülmények és a segélykérõ alrendszer ajánlati rész 192. oldalára hivatkozott. E jogorvoslati kérelme vonatkozásában álláspontja szerint ajánlatkérõ megsértette a Kbt. 43. § (7) bekezdését, mert nem javította ki a számítási hibát. Megítélése szerint számítási hibának kell tekinteni, hogy elírta az egység megnevezését, ugyanis ez a számítási folyamattal kapcsolatos. Konkrét számítást nem kellett volna végezni ajánlatkérõnek, mert az egységárat és a bruttó árat már helyesen tüntette fel az ajánlatában.
<br>
<br>4. A II. r. kérelmezõ nem vitatta, hogy ajánlata 92. oldalán található a négysávos M7-es területén levõ forgalomszámláló állomás elvi felépítése ábra négy forgalmi sávot mutat be, azonban ez a diagramm elõadása szerint csak illusztráció és nem jelenti azt, hogy az általa megajánlott rendszer csak négy forgalmi sáv adatainak mérésére és kezelésére lenne alkalmas. Hivatkozott az ajánlata 469. oldalára, hogy ott ugyan szintén összesen négysávos ábra található, de közölte, hogy a felszerelhetõ közlekedési sávok száma nem korlátozódik a vázlaton bemutatott közlekedési sávok számára.
<br>Az ajánlata 468. oldalán ismertette a megajánlott 24 csatornás állomást, melybõl kitûnik, hogy a megajánlott állomása az elõírt követelményeken túliak teljesítésére is képes. Utalt ajánlata 93. és 208. oldalán tett nyilatkozatára, melyek szerinte szintén azt támasztják alá, hogy az illusztrációkon túlmenõen nemcsak kétszer két sáv vonatkozásában képes teljesítésre a II. r. kérelmezõ. Jogorvoslati kérelméhez mellékletet csatolt, mely a háromsávos kiépítettséget is bemutatja.
<br>
<br>5. A II. r. kérelmezõ álláspontja szerint ajánlatkérõ nem határozta meg egyértelmûen a dokumentációban tett azon elõ írását, hogy a részletes árajánlatban az üzemi hírközlõ rendszer árát a számviteli törvényben elõírt analitikus nyilvántartásnak megfelelõen, eszközcsoportonként kell megadni. A vonatkozó 2000. évi C. törvény analitikai nyilvántartásra vonatkozó része nem sorolja fel teljes részletezettséggel az összes eszközcsoportra vonatkozó teljes részletezettségû analitikai nyilvántartás minden elemét. Az egyes társaságok e törvény elõírásai alapján, de szabadon határozzák meg ezen nyilvántartásukat. Így mivel ajánlatkérõ elõre nem határozta meg pontosan milyen részletezettségben kéri az analitikai nyilvántartást, ezért jogkövetkezmény sem alkalmazható vele szemben.
<br>A II. r. kérelmezõ elõadta, hogy kész részletes az ajánlatkérõ nyilvántartásának megfelelõ analitikai nyilvántartás készítésére.
<br>
<br>6. A II. r. kérelmezõ közölte, hogy ajánlata 20. oldalán, 23. oldalán, 73. oldalán egyértelmûen nyilatkozott arról, hogy a segélykérõ alrendszer az SDH gerinchálózattól teljesen függetlenül üzemel. Erre tekintettel alaptalanul nyilvánította ajánlatkérõ érvénytelenné ajánlatát, ajánlatkérõ tévedett, mert az autópálya mérnökségekben üzemelõ Alcatel alközpontok összeköttetése történik valóban az SDH-hálózaton keresztül. Nyilatkozott a kérelmében arra, hogy az egyösszegû árajánlatának része az SDH-tól teljesen független összeköttetés biztosítása.
<br>
<br>7. A II. r. kérelmezõ megítélése szerint ajánlatkérõ elõírásának megfelelõen tette meg az alkalmazott szoftverek vonatkozásában a jogátadásra vonatkozó nyilatkozatot. Ajánlatkérõ kizárólagosságot nem kért, a vagyoni jogokat nem kívánta megszerezni. A kérelmezõ eltérõ megfogalmazása a nemo plus iuris elvének megfelelõen történt, mivel õ sem ruházhat át több jogot, mint amellyel rendelkezik. Nyilatkozata egyben megfelel a szellemi tulajdonjogokra vonatkozó hazai és nemzetközi szabályozásnak.
<br>
<br>8. A II. r. kérelmezõ álláspontja szerint az általa megajánlott meteorológiai alrendszer megfelel az ajánlatkérõ követelményeinek, erre vonatkozóan ajánlata 2.1.6 pontjában nyilatkozatot tett.
<br>A páratartalom vonatkozásában hivatkozott arra, hogy ajánlata 446., 447., 451. és 452. oldalán levõ mûszaki adatlapok tartalmaznak a páratartalom észlelésére, mérésére vonatkozó rendelkezéselvet. A fekete jég vonatkozásában elõadta, hogy ajánlatkérõ a dokumentációjában ezt nem határozta meg. Utalt arra, hogy ez angolul a black ice, illetve németül a Glatteis. Elõadta, hogy a fekete jég a magyar nyelvben a tükörjég fogalmával azonos, illetve egyes meteorológiai intézetek értelmezése szerint a síkjég egyik változata a tükörjég, mely a tartósan hulló, túlhûtött esõtõl (ónos esõ) keletkezik meghatározott idõjárási viszonyok között.
<br>A kérelmezõ álláspontja szerint függetlenül a fekete jég konkrét tartalmától az általa megajánlott készülék olyan összetett és komplett rendszer, mely észleli, méri, figyelmezteti a közlekedésben részt vevõket a jegesedés minden változatára.
<br>Ajánlatkérõ kérte a jogorvoslati kérelmek elutasítását.
<br>Az I. r. kérelmezõ jogorvoslati kérelme tekintetében elõadta, hogy dokumentációjában, illetve a kérdésekre adott válaszaiban több formai követelményt támasztott a benyújtandó ajánlattal kapcsolatban. Erre tekintettel csak az az ajánlat minõsül érvényesnek, amely minden elõírásának, formai feltételének megfelel. Így annak ellenére, hogy az I. r. kérelmezõ aláírta a felolvasólapot, az ajánlata 19. és 22. oldalán levõ nyilatkozatot - melyek tartalmaznak árra vonatkozó vállalásokat - vizsgálni kell, hogy az árajánlata megfelel-e a formai követelményeknek.
<br>Ajánlatkérõ álláspontja szerint az elõírásai alapján akkor érvényes formai szempontból az árajánlat, ha vagy az árajánlat minden egyes részét is aláírják cégszerûen, vagy az egész árajánlatot írják alá cégszerûen. Az egyértelmûen megállapítható, hogy az I. r. kérelmezõ az árajánlata egyes részeit külön-külön nem írta alá cégszerûen.
<br>Ajánlatkérõ álláspontja szerint az sem állapítható meg, hogy a teljes árajánlatot aláírta. Ezzel kapcsolatban arra hivatkozott, hogy a I. r. kérelmezõ árajánlata egyrészt nagyon terjedelmes, nemcsak az egyes részek között, hanem az egyes részeken belül is elválasztó lapokat használt. A I. r. kérelmezõ ajánlatából részletes költségvetésként elegendõ és megfelelõ a 293. oldalon csatolt árösszesítõ. Ezt követõen azonban egészen a 309. oldalig olyan részek vannak az ajánlatban, amelyek a részletes költségvetéshez nem kapcsolódnak. Egyrészt a mennyiségi kimutatások nem tartalmaznak árajánlatot, másrészt 306-tól 309. oldalig van a tételek tartalmának a leírása. Ez így együtt az ajánlatkérõ megítélése szerint szétválasztja egymástól az árajánlat részeit. Teljesen elkülönül a 311. oldal, amely tartalmazza a felszedendõ kábelek megvásárlására vonatkozó vételi árajánlatot. Így ajánlatkérõ az I. r. kérelmezõ ajánlatának tanulmányozása során azt érzékelte, hogy ez egy önálló ajánlati oldal, így mivel csak ez az oldal tartalmaz cégszerû aláírást, nem tudta elfogadni az egész árajánlat cégszerû aláírásaként azt.
<br>Ajánlatkérõ hivatkozása szerint a teljesítési határidõ, a fizetési feltételek és az ajánlat érvényességi idejének feltüntetése ezen az oldalon sem minõsül olyannak, amely akár tartalmilag, akár formailag arra engedne következtetni, hogy ezek a kikötések a teljes árajánlatra vonatkoznak.
<br>Ajánlatkérõ álláspontja szerint az árajánlat 8.2 pontjában az árösszesítõt követõen a többi oldal azért sem fogadható el, mert azokat az I. r. kérelmezõ nem árazta be, csak mennyiségi tételeket tartalmaznak.
<br>Ajánlatkérõ álláspontja szerint a Kbt. 57. § (1) bekezdése alapján nem köteles, csak jogosult felvilágosítást kérni az egyes ajánlattevõktõl ajánlatuk nem egyértelmû kijelentései tartalmának tisztázása érdekében. Ajánlatkérõ erre tekintettel nem követett el jogsértést, amikor egy ajánlattevõnek sem tett fel tisztázó kérdést, ezzel biztosítva azt, hogy egyik ajánlattevõ se részesüljön a másikhoz képest elõnyben.
<br>A nem egyértelmûség ajánlatkérõ szerint megállapítható, az I. r. kérelmezõ ajánlata 311. oldalán, a kábelek vételárának összegét nagyságrendi különbséggel közölte betûvel és számmal. Ajánlatkérõ megítélése szerint a nem egyértelmûen megtett ajánlat következménye az ajánlat érvénytelenné nyilvánítása. Ettõl arra tekintettel sem térhetett el az ajánlatkérõ, hogy az I. r. kérelmezõ ajánlatának más részeiben betûvel és számmal azonosan adta meg a kábelek vételárára vonatkozó árajánlatát.
<br>Ajánlatkérõ kérte a II. r. kérelmezõ jogorvoslati kérelmének az elutasítását is.
<br>E jogorvoslati kérelemmel kapcsolatban is rámutatott arra, hogy csak az az ajánlat minõsül érvényesnek, amely megfelel ajánlatkérõ felhívásának, dokumentációjának és a kérdésekre adott válaszainak. Ajánlattevõknek az ajánlatkérõ elõírásaira egyértelmû ajánlatot kell tenni, amennyiben nem így kerül benyújtásra az ajánlat, az az érvénytelenség jogkövetkezményét vonja maga után. Ajánlatkérõt a Kbt. 57. § (1) bekezdése alapján ugyanis nem terheli kötelezettség a felvilágosítás kérésére, melyre a már fent ismertetett okokból egyik ajánlattevõ vonatkozásában sem adott lehetõséget.
<br>Ajánlatkérõ írásbeli észrevételében és tárgyalási nyilatkozatában a II. r. kérelmezõ jogorvoslati kérelmi elemei vonatkozásában fenntartotta az írásbeli összefoglalásában fentiekben részletesen ismertetett indokait.
<br>Az elsõ kérelmi elemmel - a MS Windows-sal teljes mértékben kompatibilis SDH felügyeleti rendszerrel - kapcsolatban rámutatott arra, hogy ugyan szakmai szempontból nem vitás, hogy a II. r. kérelmezõ ajánlatában szereplõ UNIX felügyeleti rendszer minõségileg megfelelõ és még jobban biztosíthatja a távközlési szolgáltatáshoz való kapcsolódást, azonban ajánlattevõk nem jogosultalt ajánlatkérõ elõírásainak felülvizsgálatára. A megajánlott UNIX rendszer nem teljes mértékben kompatibilis a MS Windows rendszerrel, ezért az ajánlat érvénytelen. A MS Windows rendszer is biztosítja a távközlési szolgáltatáshoz történõ kapcsolódást és ajánlatkérõ számára az indokolta e rendszer elõírását, mert eltérõ rendszer a korábbi beszerzéseihez nem illeszkedõ rendszert eredményezne, mûszalu, üzemeltetési nehézségeket és többletköltségeket eredményezne.
<br>A második kérelmi elemmel kapcsolatban rámutatott arra, hogy ugyan a II. r. kérelmezõ által ajánlott kamera végez digitális jelfeldolgozást, de analóg kimenetekkel rendelkezik, ezért a kamerák jelét ismételten digitalizálni kell. Álláspontja alátámasztására hivatkozott a II. r. kérelmezõ ajánlata 362. oldalára - a dekódoló berendezés tulajdonságaira -, 183. oldalára - a kamerától a dekóderig TV-jel kábel - koaxiális kábelen történik a jeltovábbítás, mely analóg jeltovábbítási folyamatot jelent, mely nem felel meg a dokumentáció 5.1 pontjában megkövetelt digitális jeltovábbítási kritériumnak.
<br>Ajánlatkérõ álláspontja szerint a harmadik jogorvoslati kérelmi elem tekintetében a II. r. kérelmezõ elismerte, hogy a költségvetésébe a ,,pár'' helyett valóban ,,db'' került feltüntetésre. Ajánlatkérõ szerint ez nem minõsíthetõ a Kbt. 43. § (7) bekezdése szerinti számítási hibának. Ez a II. r. kérelmezõ ajánlatán belül ellentmondás, azonban mivel a részletes költségvetésében 48 db-ot írt, erre vonatkozik a konkrét árajánlat, ezért a mennyiségi egység megnevezésének komoly jelentõsége van, ugyanis ez 135 M Ft különbözetet jelent. Ajánlatkérõ hivatkozott a Kbt. 49. § (2) bekezdésére, mert megítélése szerint az ajánlat módosítását jelentette volna a nem egyértelmû ajánlati ár esetleges pontosítása.
<br>A negyedik kérelmi elem vonatkozásában fenntartotta, hogy a II. r. kérelmezõ ajánlatában a 92. oldalon és a 211. oldalon kétszer kétsávos elrendezés mellett mutatta be a forgalomszámláló berendezést, mely továbbra is alapot ad az érvénytelenné nyilvánításra. A követelményeknek meg nem felelésen kívül azért is jelentõs ez az eltérés, mert a sávok száma befolyásolja a forgalomterelés költségét, idõbeli kialakítását, az összekötõ kábelek kialakítása nagyobb költséggel jár háromsávos autópálya szakaszon, mint kétsávosnál.
<br>Az ötödik kérelmi elem tekintetében ajánlatkérõ fenntartotta, hogy a II. r. kérelmezõ ajánlatát nem az analitikai nyilvántartási követelménynek megfelelõen tette meg.
<br>A hatodik kérelmi elem esetében ajánlatkérõ kiemelte, hogy a II. r. kérelmezõ által a jogorvoslati kérelmében történt hivatkozások az ajánlatára nem az ajánlatkérõ által kifogásolt funkcióra, nem a segélykérõ rendszer két mérnökség közti funkció átadására vonatkoztak. A segélykérõ alrendszer részletes leírásából (II. r. kérelmezõ ajánlata 195. oldala) egyértelmûen kitûnik, hogy nem teljesíti az SDH-hálózattól független követelményt. E szerint ugyanis a központok közötti átkapcsolás sem történhet az SDH-n keresztül, melyet a dokumentáció 3.4 pontjában egyértelmûen elõírtak.
<br>Ajánlatkérõ álláspontja szerint a II. r. kérelmezõ által a jogorvoslati kérelme mellékleteként tett nyilatkozat nem vehetõ figyelembe, az érvényességrõl az ajánlatok tartalma alapján kell dönteni.
<br>A hetedik kérelmi elem tekintetében ajánlatkérõ álláspontja szerint a fõvállalkozási szerzõdése IX.14. pontjában egyértelmûen meghatározta miként kéri a jogátadást, e megfogalmazásában nem sértette meg a nemo plus iuris elvét, külön rendelkezett a licencjogokkal kapcsolatosan.
<br>A II. r. kérelmezõ ehhez képest ajánlatában leszûkítetten biztosította a felhasználási jogok átadását.
<br>A meteorológiai állomásokra vonatkozó kérelmi elem tekintetében ajánlatkérõ arra hivatkozott, hogy az ajánlat tartalmi részében kell kötelezettséget vállalni az elõírások teljesítésére. Ugyan a II. r. kérelmezõ csatolt mellékleteket is, azonban az nem állapítható meg, hogy a mellékletben feltüntetett funkciók közül melyeket biztosít, illetve melyek nem részei ténylegesen az ajánlatának, ugyanis vannak opcionális funkciók is a bemutatott berendezésen.
<br>A fekete jég tekintetében ajánlatkérõ álláspontja szerint téves a jogorvoslati kérelem okfejtése a kétféle lehetséges tartalomra, a szakfogalma ennek: vékony jégréteg a friss vagy sósvíz rétegen, amely átlátszósága miatt sötétnek tûnik. Így mivel az ajánlat érdemi részébõl nem állapítható meg az elõírt követelmények teljesítése, ajánlatkérõ érvénytelenné nyilvánította a II. r. kérelmezõ ajánlatát ez okból.
<br>Az I. r. kérelmezõ nyilatkozata szerint egyértelmûek voltak ajánlatkérõ elõírásai az analitikai nyilvántartásra és a fekete jégre.
<br>A Döntõbizottság az I. r. kérelmezõ jogorvoslati kérelmét az alábbi indokokra tekintettel alaposnak ítélte.
<br>A Kbt. 52. § (2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, és a dokumentációban meghatározott feltételeknek.
<br>A Döntõbizottságnak az elsõ érvénytelenségi ok tekintetében abban a kérdésben kellett döntenie, hogy az I. r. kérelmezõ fentiekben ismertetett árajánlatának cégszerû aláírása megtörtént-e.
<br>Ajánlatkérõ egyértelmûen elõírta, hogy az ajánlat részét képezõ árajánlatot cégszerûen kell aláírni.
<br>Tényként a I. r. kérelmezõ ajánlata alapján megállapítható, hogy az árajánlat utolsó oldala, a 311. oldal tartalmazza az I. r. kérelmezõ cégszerû aláírását. Erre tekintettel a Döntõbizottság álláspontja szerint azt kell vizsgálni, hogy van-e olyan körülmény, amely e cégszerû aláírás léte ellenére mégis alapot nyújt az I. r. kérelmezõ ajánlata érvénytelenné nyilvánítására.
<br>A Döntõbizottság megítélése szerint az ajánlatkérõ által - fentiekben részletesen ismertetett indokok - arra nem nyújtanak ténybeli és jogi alapot, hogy az érvénytelenségre vonjunk le következtetést.
<br>E körben az I. r. kérelmezõ árajánlatának teljes egészét kell vizsgálni a 290-tól a 311. oldalig. Az árajánlat ezen része össze van fûzve, folyamatos sorszámozással ellátva és minden oldala I. r. kérelmezõ szignóját tartalmazza. Egyértelmûen megállapítható, hogy az I. r. kérelmezõ úgy szerkesztette meg, állította össze az árajánlatát, hogy a 8. pont (fejezet) vonatkozik az árajánlatra. Ezt rögzíti is ajánlata 290. oldalán. Ezt tükrözi az is, hogy a továbbiakban ennek alpontjaiként jelölte meg az árajánlat részeit: 8.l., 8.2., 8.3 számozást. Így a formai tagolása, összeállítása egységet képez az I. r. kérelmezõ árajánlatának.
<br>Tartalmi szempontból vizsgálva elõször tekintettel kell arra lenni, hogy ajánlatkérõ - a fentiekben részletesen ismertetett - 1.2.3 pontban három részre tagolta az árajánlatot, szintén 1., 2., 3-as tagolást alkalmazva. E tagolásnak szintén megfelel a I. r. kérelmezõ ajánlata. Ajánlatkérõ 1. pontban foglalt elõírásában az egyösszegû fõvállalkozói díj ismertetését kérte. Az I. r. kérelmezõ árajánlata 8.1 pontjában - ajánlata 291. oldalán - ezt tette meg. Ajánlatkérõ 2. pontban kérte a részletes költségvetést legalább az általa megadott bontásban. Az I. r. kérelmezõ közölte ajánlata 291. oldalán, hogy az egyösszegû fõvállalkozási díj összetételét a 8.2 pont alatti részletes költségvetés tartalmazza. A 292. oldalon ennek megfelelõen megjelölte 8.2 pontban a részletes költségvetést.
<br>A fentiek összevetésébõl a Döntõbizottság azt vonta le, hogy ebben is követte az I. r. kérelmezõ ajánlatkérõ elõírásait.
<br>Ajánlatkérõ a 3. pontban kérte a kábelekre az egyösszegû vételárajánlatot. Az I. r. kérelmezõ ajánlata 310. oldalán ennek megfelelõen adta meg a 8.3 pont tartalmát és a 311. oldal tartalmazza magát a vételi árajánlatot. A Döntõbizottság álláspontja szerint a fenti ajánlatkérõi elõírások és ajánlati tartalmi elemek összevetése alapján az állapítható meg, hogy az I. r. kérelmezõ árajánlata egy egész, mely az elõírt tagolásnak megfelelõen pontokra bontott és ezért, ha az utolsó oldal tartalmazza a cégszerû elõírást, akkor kielégíti a formai követelményt.
<br>A Döntõbizottság megítélése szerint ezt az egységes árajánlatot nem bontja meg, nem szedi szét az I. r. kérelmezõ. Az, hogy a 8.2 pontban, a 293. oldalon becsatolt árösszesítõt követõen további egyébként a költségvetéssel összefüggésben álló ajánlati részeket csatolt be, még nem jelenti azt, hogy megszûnne az egységes árajánlat. Egyrészt ajánlatkérõ nem határozta meg egyértelmûen és pontosan a részletes költségvetés tartalmát, csak a minimumkövetelményét közölte, hogy legalább mit kell tartalmaznia ennek. Ez a minimumkövetelmény is az összes alrendszerre vonatkozott és kérte az összes komponens eszközcsoportonkénti árának közlését. Az árösszesítõt követõen az I. r. kérelmezõ döntõen az árösszesítõben levõ eszközcsoportok mennyiségi kimutatását csatolta, illetve részletes leírást tett egyes tételekre. Ettõl azonban még nem válhat érvénytelenné az ajánlat, ugyanis e részekben az árösszesítõt kívánta alátámasztani az I. r. kérelmezõ. Az sem kifogásolható, hogy a kibontást tartalmazó mennyiségi kimutatásokat nem árazta be az I. r. kérelmezõ. Összességében a Döntõbizottság álláspontja szerint a részletes költségvetéshez szervesen kapcsolódó, annak tartalmát kibontó további tartalmi elemek - konkrét ajánlatkérõi elõírás hiányában - nem nyújtanak alapot arra, hogy levonjuk azt a következtetést, hogy nem egységes egész a kérelmezõ árajánlata. Az egységességre utal az a körülmény is, hogy a 311. oldalon a cégszerû aláírás elõtt tette meg az I. r. kérelmezõ általános jelleggel a teljesítési határidõre, a fizetési feltételekre és ajánlata érvényességi határidejére vonatkozó nyilatkozatát.
<br>A fentiekre tekintettel a Döntõbizottság megállapította, hogy jogsértõen állapította meg ezen okból ajánlatkérõ az I. r. kérelmezõ ajánlatának érvénytelenségét.
<br>Az ajánlatkérõ által megállapított második érvénytelenségi okot sem ítélte megalapozottnak a Döntõbizottság.
<br>Ezen érvénytelenségi okot arra alapította az ajánlatkérõ, hogy az I. r. kérelmezõnek a kábelek vételárára vonatkozó árajánlata nem egyértelmû, a 311. oldalon betûvel más összeget írt és ezért, bár az ajánlat tartalmaz e körben további nyilatkozatokat is, az érvénytelenné nyilvánítástól nem lehet eltekinteni.
<br>A Döntõbizottság általánosságban osztja az ajánlatkérõ álláspontját, valóban a Kbt. 43. § (1) bekezdése értelmében ajánlatkérõ elõírásainak megfelelõen kell elkészíteni az ajánlatot, és kifejezett nyilatkozatot kell tenni - többek között - a felhívás feltételeire, a kért ellenszolgáltatás összegére. Amennyiben ajánlattevõ nem tesz egyértelmû és kifejezett vállalást ezekre, ez alapot nyújthat az ajánlat érvénytelenné nyilvánítására, figyelemmel arra is, hogy a Kbt. 49. § (2) bekezdése értelmében fennáll az ajánlati kötöttség.
<br>A Döntõbizottság álláspontja szerint azonban minden esetben a konkrét tényállást kell megvizsgálni ahhoz, hogy megállapítható-e az, valóban nem tett egyértelmû és kifejezett vállalást az ajánlattevõ.
<br>A Döntõbizottság megvizsgálva az I. r. kérelmezõ ajánlatát úgy ítélte meg, hogy a fentiekben ismertetett indok az érvénytelenné nyilvánításra nem áll fenn.
<br>Ajánlatkérõ elõírásai alapján a feleknek legalább három helyen kellett cégszerûen aláírniuk a kábelek megvásárlására és vételárára vonatkozó vállalásukat: a felolvasólapon, az 1.2.3 pontban elõírta a kötelezettségvállalásra vonatkozó nyilatkozattételt, valamint az árajánlatban.
<br>Az I. r. kérelmezõ ennek megfelelõen három helyen tett a kábelek megvásárlására és vételárára vonatkozóan cégszerû nyilatkozatot.
<br>A felolvasólapon és ajánlata 19. oldalán betûvel és számmal azonosan határozta meg, hogy tízmillió forintért vállalja a kábelek megvásárlását. E vállalása teljesen egyértelmû. Ehhez képest a harmadik nyilatkozatában betûvel valóban eltérõ összeget tüntetett fel. A Döntõbizottság a fenti három cégszerû nyilatkozat összevetése alapján úgy ítélte meg, hogy azokból a vállalás tartalma egyértelmû tízmillió forintra vonatkozik. A harmadik eset valóban csak egy elírás és mivel az ajánlat többi része tartalmaz több helyen egyértelmû vállalást, ezért nem áll fenn indok az érvénytelenné nyilvánításra.
<br>A Kbt. 60. § (1) bekezdés b) pontja értelmében eredménytelen az eljárás, ha kizárólag érvénytelen ajánlatok érkeztek.
<br>A Döntõbizottság a fentiekben megállapította, hogy az I. r. kérelmezõ ajánlata az ajánlatkérõ által megjelölt fenti indokból nem érvénytelen, így nem áll fenn a jogalapja az eljárás eredménytelenné nyilvánításának.
<br>A Döntõbizottság megállapította, hogy a II. r. kérelmezõ jogorvoslati kérelme nem alapos, ajánlata érvénytelen az ajánlatkérõ által meghatározott érvénytelenségi okok alapján. Tekintettel arra, hogy a II. r. kérelmezõ ajánlata számos okból érvénytelen a Döntõbizottság az egyes érvénytelenségi okokat röviden indokolja, és kifejezésre juttatja, hogy alapvetõen osztotta az ajánlatkérõ által az egyes érvénytelenségi okok indokolását, így azok megismétlése teljes terjedelmében nem szükséges.
<br>Az elsõ érvénytelenségi ok arra vonatkozott, hogy az SDH felügyeleti rendszerre nem az MS Windows-sal teljes mértékben kompatibilis szervert ajánlott meg a II. r. kérelmezõ.
<br>A Döntõbizottság álláspontja szerint szakmai szempontok alapján egyértelmûen megállapítható, hogy a II. r. kérelmezõ által megajánlott Unix szerveres megoldás nem teljes mértékben kompatibilis, így az ajánlat érvénytelen. Ajánlattevõk nem jogosultak az ajánlatkérõi elõírás felülvizsgálatára, még jobb készülék megajánlására sem. Jelen esetben egyébként is ajánlatkérõ ismertette az indokait miért szükséges számára ez a teljes mértékû kompatibilitás.
<br>A második érvénytelenségi ok vonatkozásában a Döntõbizottság az ajánlatkérõ fentiekben ismertetett elõírásai alapján megállapította, hogy ajánlatkérõ a videókamera vonatkozásában minden folyamatra vonatkozóan - benne a jelkiolvasási folyamat is (81. kérdésre adott válasz) - elõírta a digitalitás követelményét.
<br>A Döntõbizottság a II. r. kérelmezõ ajánlata vizsgálata alapján (fentiekben ismertetett 181., 183. oldal) megállapította, hogy az analóg jeltovábbítási folyamatot fejez ki, ezért érvénytelen.
<br>A harmadik érvénytelenségi ok vonatkozásában a Döntõbizottság álláspontja szerint jelen esetben valóban megállapítható, hogy nem történt egyértelmû ajánlattétel.
<br>A II. r. kérelmezõ ugyan ajánlata más oldalain hivatkozott arra szöveges részekben, hogy 96 db segélykérõ oszlopot állít fel, azonban a relevanciával bíró részletes költségvetésében olyan elírás történt, amelynek alapján nemcsak az oszlopok mennyisége nem egyértelmû, hanem az sem, hogy az árajánlat milyen mennyiségre vonatkozik. Ilyen szintû - adott esetben - százmilliós árajánlati rész esetében ajánlatkérõ megalapozottan foglalt állást, hogy mivel csak darabot tüntetett fel a költségvetésben, ezért nem fogadta el érvényesnek az ajánlatot.
<br>A Döntõbizottság álláspontja szerint jelen esetben nem áll fenn a Kbt. 43. § (7) bekezdésében meghatározott nyilvánvaló számítási hiba esete. A II. r. kérelmezõ felhívásra sem tudta megjelölni milyen számítási hibát kellett volna korrigálnia ajánlat kérõnek, épp ellenkezõleg arra hivatkozott, hogy az adott tételsor ajánlati árára vonatkozó részei mind az egységár, mind a bruttó összeg tekintetében helyesek. Erre tekintettel alaptalan a Kbt. 43. § (7) bekezdésének megsértésére vonatkozó hivatkozás.
<br>A Kbt. 57. § (1) bekezdése értelmében az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.
<br>A Kbt. e rendelkezésére tekintettel ajánlatkérõt nem terhelte sem ebben az esetben, sem a többi esetben felvilágosítás kérési kötelezettség, mivel a Kbt. ezt lehetõségként biztosítja számára.
<br>A negyedik érvénytelenségi ok tekintetében a Döntõbizottság álláspontja szerint nem megalapozottan kifogásolja a II. r. kérelmezõ, hogy nem fogadta el ajánlatkérõ érvényesnek a kétszer kétsávos elvi felépítés miatt a forgalomszámláló állomás vonatkozásában az ajánlatát.
<br>A Döntõbizottság ezzel kapcsolatban rámutat arra, hogy ajánlattevõknek az ajánlatuk érdemi részében kell megtenniük ajánlatukat, az ajánlathoz mellékelt mûszaki berendezési prospektusok, további rajzok önmagukban nem nyújtanak alapot arra, hogy megalapozzák a követelmények teljesítését.
<br>Jelen esetben annak ellenére, hogy ajánlatkérõ a dokumentációjában elõírta, hogy minden fontosabb körülményét az üzemi hírközlõ rendszernek meg kell adni, ennek a kötelezettségnek nem tett eleget a II. r. kérelmezõ akkor, amikor ajánlata 92. oldalán csak a kétszer kétsávos állomás elvi felépítését mutatta be. Az pedig, hogy a mellékletek között általánosságban a 468. és 469. oldalon a készülék bemutatása vonatkozásában hivatkozott arra, hogy a felszerelhetõ közlekedési sávok száma nem korlátozódik a vázlaton bemutatottakra, nem pótolja az érvényességi követelmények teljesítését.
<br>Az ötödik érvénytelenségi ok vonatkozásában a Döntõbizottság a számviteli törvény 2000. évi C. törvény vonatkozó rendelkezéseinek tanulmányozása és ajánlatkérõnek a 62. kérdésre adott válasza alapján megállapította, hogy a II. r. kérelmezõ által elkészített részletes árajánlat nem felel meg az analitikus bontás követelményének, így az érvénytelenné nyilvánítás ez okból megalapozott.
<br>A hatodik érvénytelenségi ok vonatkozásában a Döntõbizottság megállapította, hogy a II. r. kérelmezõ ajánlata 195. oldalán ismertette a segélykérõ központok közötti mûszaki összeköttetés biztosítását méghozzá akként, hogy az az SDH rendszeren valósul meg. Ajánlatkérõ a dokumentáció 3.4 pontjában kikötötte, hogy a segélykérõ rendszer vonatkozásában a teljes függetlenséget az SDH hálózattól, így az alközpontokra is, azok sem kapcsolódhatnak az SDH gerinchálózathoz. Az ajánlata így a II. r. kérelmezõnek nem felel meg az elõírásnak. A jogorvoslati kérelemben hivatkozott megerõsítõ nyilatkozatot pedig nem lehet figyelembe venni, mivel a benyújtott ajánlatokat kell az értékelés során vizsgálni.
<br>A hetedik érvénytelenségi ok vonatkozásában a Döntõbizottság összevetette ajánlatkérõ fõvállalkozói szerzõdés IX.14. pontjában foglaltakat és a II. r. kérelmezõ által tett - fentiekben ismertetett - nyilatkozatot. Ennek alapján megállapította, hogy a II. r. kérelmezõ az ajánlati felhívás 14. pontjának rendelkezése ellenére nem fogadta el változtatás nélkül a szerzõdéstervezetet, ezért ajánlata ezen okból érvénytelen.
<br>A nyolcadik a meteorológiai rendszerre vonatkozó érvénytelenségi ok tekintetében a Döntõbizottság szintén rámutat arra, hogy az ajánlat érdemi részében kell megtenni a vállalásokat. Az az általános nyilatkozat, mely csak kimondja, hogy megfelel a követelményeknek az általa ajánlott rendszer, nem pótolja - különösen, mert jelen esetben ajánlatkérõ kifejezetten kérte - a részletes mûszaki tartalomra vonatkozó ajánlattételt. Valóban mellékleteket csatolt a II. r. kérelmezõ a megajánlott berendezésre, ebbõl a fekete jégre egyáltalán nem lehetett következtetést levonni. A relatív páratartalommal kapcsolatban az idegen nyelvû prospektus ugyan tartalmaz rendelkezéseket, azonban az nem állapítható meg, hogy a II. r. kérelmezõ milyen felszereltséggel vállalta a berendezés megajánlását.
<br>E körben felhívja a Döntõbizottság a II. r. kérelmezõt arra, hogy ha valamely ajánlatkérõi elõírás számára nem egyértelmû - jelen esetben a fekete jég - akkor biztosított számára a kérdésfeltevés joga.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján utasította el a II. r. kérelmezõ jogorvoslati kérelmét. Az I. r. kérelmezõ vonatkozásában pedig a Kbt. 88. § (1) bekezdés d) pontja alapján megállapította, hogy ajánlatkérõ megsértette a Kbt. 52. § (2) bekezdés d) pontjára tekintettel az 52. § (1) bekezdését és a 60. § (1) bekezdés b) pontját. A Döntõbizottság a Kbt. 88. § (1) bekezdés c) pontja alapján semmisítette meg ajánlatkérõ eljárást lezáró döntését.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>A Kbt. 88. § (1) bekezdés f) pontja szerint: ,,A Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.''
<br>A Kbt. 88. § (4) bekezdése szerint: ,,A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.'' Mely jelenleg magánszemélyek esetében 100 000 Ft, egyébként 1 000 000 Ft.
<br>A Kbt. 88. § (5) bekezdése szerint: ,,A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.''
<br>A Döntõbizottság a bírság összegének meghatározása során tekintettel volt arra, hogy ajánlatkérõ súlyos jogsértést követett el, érvényes ajánlatot érvénytelenné nyilvánított. A beszerzés értéke - figyelemmel az ajánlatokban levõ ajánlati árakra - magas, többmilliárdos. Ugyanakkor az ajánlatkérõi döntés megsemmisítése által a jogsértés reparálható. A fenti tényezõket együttesen mérlegelve a minimumbírságnál magasabb összegû bírság kiszabását ítélte indokoltnak a Döntõbizottság és a bírság összegét 2 000 000 Ft-ban állapította meg.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 13.
<br>
<br>Dr. Nagy Gizella s. k., Fábián Péter s. k.,
<br>közbeszerzési biztos közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br><br></body></html>