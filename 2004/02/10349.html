<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (10349)
</h2>
<br>
<br>3.Kf.27.125/2003/4.
<br>
<br>A Fõvárosi Ítélõtábla a dr. Sári Péter ügyvéd (1136 Budapest, Pannónia u. 5.) által képviselt Rovért Kft. (5630 Békés, Verseny u. 4.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat bírósági felülvizsgálata iránt indult perében a Fõvárosi Bíróság 2002. november 27. napján kelt 13.K.31.834/2002/5. számú ítélete ellen az alperes által 7. sorszám alatt elõterjesztett fellebbezésére meghozta az alábbi
<br>
<br>
<br>ÍTÉLETET
<br>
<br>A Fõvárosi Ítélõtábla az elsõfokú bíróság ítéletét megváltoztatja, és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 30 000 (Harmincezer) forint együttes elsõ-, és másodfokú perköltséget.
<br>Kötelezi a felperest, hogy fizessen meg a Magyar Államnak - az illetékhivatal külön felhívására - 10 000 (Tízezer) forint elsõfokú, és 24 000 Ft (Huszonnégyezer) forint másodfokú eljárási illetéket.
<br>Ez ellen az ítélet ellen fellebbezésnek nincs helye.
<br>
<br>
<br>INDOKOLÁS
<br>
<br>Szekszárd Megyei Jogú Város Önkormányzata, mint ajánlatkérõ ,,Vegyszeres és biológiai, földi gépes és légi úton történõ szúnyoglárva-irtás és imágóirtás komplex elvégzése Szekszárd város, valamint idegenforgalmi szempontból fontos Tolna megyei területek térségében'' beszerzés tárgyában tett közzé ajánlattételi felhívást. Az ajánlati felhívás 3. a) pontja a vállalkozó feladatává tette a szúnyogirtás elvégzésével kapcsolatos hatósági engedélyek beszerzését, értesítések lebonyolítását a dokumentáció szerint.
<br>Az ajánlati felhívás 11. a) pontjában meghatározta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, az ajánlati felhívás 16. pontjában egyéb információk között a légi jármû üzemben tartó engedélyének csatolását is elõírta.
<br>Az ajánlattételi határidõben két társaság nyújtott be ajánlatot, a felperes és az RSZ-Coop Kft. Az ajánlatkérõ az RSZ-Coop Kft.-t hirdette ki nyertesnek, vele a szerzõdést 2002. május 17-én megkötötte.
<br>A felperes - mint kérelmezõ - jogorvoslati kérelmet terjesztett elõ, amelyben az ajánlatkérõ döntésének megsemmisítését és a jogsértés, valamint annak megállapítását kérte, hogy a pályázatot a kérelmezõ nyerte, azért az ajánlatkérõnek vele kell a vállalkozási szerzõdést megkötni. Jogorvoslati kérelme a hamis adatot szolgáltató RSZ-Coop Kft.-nek a közbeszerzési eljárásban történõ részvételtõl eltiltására is vonatkozott, továbbá ideiglenes intézkedéssel kérte a szerzõdés megkötésének megtiltását. Kérelmében - többek között - arra hivatkozott, hogy a pályázat nyertesének nincs légi jármû üzemben tartási engedélye, mert a becsatolt engedélyben szerelõ személy munkaviszonyát idõközben megszüntette, nevének használatát pedig megtiltotta. Ezért az ajánlattevõ - nézete szerint - a közbeszerzésekrõl szóló 1995. évi XL. törvény (a továbbiak ban: Kbt.) 44. § (2) bekezdésének b) és c) pontjában írt feltételeknek nem tud eleget tenni, a pályázat szerinti mûszaki feltételekkel nem rendelkezett, ezekre nézve hamis adatot szolgáltatott, tehát az eljárásból azonnali kizárásának lett volna helye.
<br>Az alperes D.262/8/2002. számú határozatával a jogorvoslati kérelmet elutasította. Indokolásában kifejtette, hogy a nyertes igazolta az üzemben tartási engedély lejárta elõtt kérte annak meghosszabbítására vonatkozó kérelem elõ terjesztését, új mûszaki vezetõ megjelölésével. Kifejtette, hogy az engedélyben mûszaki vezetõként feltüntetett személy munkaviszonyának megszûnésével nem válik automatikusan érvénytelenné az engedély. Az engedély jogosultja az engedélyes, jelen esetben a nyertes RSZ-Coop Kft. és nem a mûszaki vezetõ. A határozat megállapításokat tartalmazott továbbá az ajánlatok értékelésére és a nyertes ajánlattevõ légi jármû parkjának megfelelõségére.
<br>A felperes keresetében az alperes határozatának megváltoztatását, a pályázat eredményének megsemmisítését és annak megállapítását kérte, hogy a pályázatot a felperes nyerte, és ezért az ajánlatkérõnek vele kell a szerzõdést megkötnie. Másodlagosan az alperesi határozat hatályon kívül helyezését kérte. A jogorvoslati kérelemben elõadott kifogásain túl további jogsértésekre is hivatkozott.
<br>Az elsõfokú bíróság ítéletével az alperes határozatát hatályon kívül helyezte és az alperest új eljárásra kötelezte. A felperes javára perköltséget állapított meg, és rögzítette, hogy a kereseti illetéket az állam viseli. Érdemben nem vizsgálta a jogorvoslati kérelemben nem kifogásoltakat. Nem osztotta a felperes álláspontját a hamis adatközlés megvalósítását illetõen, mivel álláspontja szerint az engedély a kiállítás idejének megfelelõ, valós állapot szerint rögzítette az adatokat. Megállapította, hogy a nyertes pályázó olyan légi jármû üzemben tartási engedélyt csatolt be a mûszaki alkalmasság igazolására, amely a mûszaki vezetõ személyét illetõen érvénytelen adatot tartalmazott, ezért a közbeszerzési eljárásban jogszerûen nem volt felhasználható. A szúnyogirtáshoz alkalmas légi jármûnek mind mûszaki, mind hatósági engedélyezés szempontjából alkalmasnak kell lennie, és ez utóbbival a nyertes pályázó már nem rendelkezett a pályázat benyújtásakor, ezért a mûszaki alkalmasság hiányára megalapozottan hivatkozott a felperes. Ugyanakkor nem találta jogsértõnek az ajánlatok összehasonlítására alkalmazott ajánlatkérõi módszert. Nem foglalkozott a légi jármûpark mennyiségi megfelelõségével.
<br>Az elsõfokú bíróság ítélete ellen az alperes terjesztett elõ fellebbezést annak megváltoztatása és a kereset elutasítása iránt. Arra hivatkozott, hogy a pályázók akkor alkalmasak a feladat ellátására, ha rendelkeznek az ajánlatban szereplõ terület lefedésére alkalmas légi jármûvel. Értelmezése szerint ez csak számszerûségi feltételként, nem jogi feltételként értelmezhetõ. Ez utóbbi, feltételkénti megjelölés esetén ellentmondásba került volna a felhívás 3. a) pontjában foglaltakkal, mely szerint a vállalkozó feladata a szúnyogirtás elvégzésével kapcsolatos hatósági engedélyek beszerzése. Az üzembentartási engedély hatósági engedélynek minõsül, azzal csak a teljesítés idõszakában kell az ajánlattevõnek rendelkeznie. Az elsõfokú bíróság ítéletében olyan feltételhez kötötte az alkalmasságot, amely feltételnek csak a teljesítéskor kell meglennie.
<br>Rámutatott arra, hogy az engedély csatolását az ajánlatkérõ nem alkalmassági, hanem érvényességi feltételként írta elõ.
<br>A felperes ellenkérelmében az elsõfokú bíróság ítéletének helybenhagyását és perköltséget kért. Álláspontja szerint, az a forgalomban részt vevõ jármû, amely nem rendelkezik a jogszabályokban elõírt dokumentumokkal, illetve ezek a dokumentumok nem felelnek meg a valóságnak, feladatának ellátására, funkciójának betöltésére ténylegesen alkalmatlan.
<br>Az alperes fellebbezése alapos.
<br>A másodfokú bíróság a fellebbezési kérelem és ellenkérelem korlátai között kizárólag azon ajánlatkérõi magatartás jogszerûségét vizsgálta, amelyre vonatkozóan az elsõfokú bíróság ítéletének indokolása marasztalást tartalmaz. Így nem vizsgálta a nyertes ajánlattevõ légijármû-parkjának mennyiségi megfelelõségét, valamint nem érintette a jogorvoslati kérelemben elõterjesztetteken túl a kereseti kérelemben kifogásoltak és az ajánlatkérõi értékelés körében kifejtetteket. Ez utóbbi tekintetében csupán megjegyzi a másodfokú bíróság, hogy a Kbt. 55. § és soron következõ §-ai szerinti elbírálására csak érvényes ajánlatok összehasonlításával kerülhet sor. Ebbõl következik, ha valamely - az összehasonlításban részt vevõ - ajánlat érvénytelenségét kell megállapítani, az értékelés a Kbt. 55-56. §-ai szerinti jogszerûsége már nem vizsgálható.
<br>Téves jogi következtetésre jutott az elsõfokú bíróság akkor, amikor a légi jármû üzemben tartási engedélyének adataiban bekövetkezett változásokra tekintettel a mûszaki alkalmasság hiányára vont le következtetést.
<br>Az ajánlati felhívás a mûszaki alkalmasság igazolására - összhangban a Kbt. 44. § (2) bekezdésének b) pontjával - a mûszaki, technikai felszereltség leírására vonatkozó kötelezettséggel az ajánlattevõ gépparkjának bemutatását írta elõ alkalmassági feltételként. A Kbt. 44. § (2) bekezdésének c) pontja alapján az ajánlati felhívás a teljesítésbe bevonni kívánt személyek bemutatását is megkövetelte. [11. a) pont] A Magyar Köztársaság Legfelsõbb Bírósága több eseti döntésében rámutatott, hogy a Kbt. 44. §-a szerinti pénzügyi, gazdasági, mûszaki alkalmasság igazolására a törvény taxatív felsorolást tartalmaz, amelyen a közbeszerzési eljárásban részt vevõk nem terjeszkedhetnek túl. A légi jármûvek üzembentartói engedélyének csatolására vonatkozó kötelezettséget az ajánlatkérõ nem alkalmassági feltételként, hanem az ,,Egyéb információk'' körében szerepeltette, következésképpen helyesen hivatkozott arra az alperes, hogy ezt az elõ írást nem lehet a mûszaki alkalmasság igazolására szolgáló adatnak vagy ténynek tekinteni.
<br>Nem értett egyet a Fõvárosi Ítélõtábla az elsõfokú bíróság azon megállapításával, mely szerint az üzemben tartási engedély jogszerûen nem lett volna felhasználható. Helyesen mutatott rá az alperes, hogy az üzemben tartási engedély nem válik azzal érvénytelenné, hogy az ott megjelölt egy adatban idõközben, változás következett be. Az üzemben tartási engedélyt ügykörében eljárva a Magyar Köztársaság Légügyi Igazgatósága meghatározott idõtartamra adja ki. Az engedély jogosultja az engedélyes - jelen esetben a nyertes gazdasági társaság - és nem annak mûszaki vezetõje. Ebbõl következik, hogy az üzembentartói engedély, mindaddig, amíg annak visszavonásáról a lég ügyi hatóság nem rendelkezik, érvényesnek tekintendõ. Az engedélyben foglalt adatok aktualitását, érvényességét vagy érvénytelenségét sem a közbeszerzési, sem a bírósági eljárásban vizsgálni nem lehetett, mert az meghaladta volna mind az alperes, mind a bíróságok kompetenciáját.
<br>Azzal az alperesi okfejtéssel azonban nem ért egyet a másodfokú bíróság, mely szerint a 3. a) pontban megkívánt hatósági engedélyek sorába tartozna az üzemben tartási engedély, ebbõl következõen azzal csak a teljesítés idõszakában kell rendelkeznie az ajánlattevõnek. Ez a megállapítás azért nem foghat helyt, mert ennek elfogadása ellentmondana egyben szükségtelenné is tenné a 16-os pont szerint megkövetelt üzemben tartói engedély becsatolását. A Fõvárosi Ítélõtábla álláspontja szerint a 3. a) pontban megfogalmazott hatósági engedélyek beszerzése a konkrét feladat elvégzésével kapcsolatos hatósági engedélyek beszerzésére vonatkozik.
<br>Mindezek alapján a Fõvárosi Ítélõtábla az elsõfokú bíróság ítéletét a Pp. 253. § (2) bekezdése értelmében megváltoztatta és a felperes keresetét, mint megalapozatlant elutasította.
<br>A pervesztes felperest a Pp. 78. § (1), (2), 79. § (1) bekezdése alapján kötelezte pernyertes alperesnek járó együttes elsõ- és másodfokú perköltség megfizetésére.
<br>A felperes illetékfizetési kötelezettsége az illetékekrõl szóló 1990. évi XCIII. törvény 39. § (3) bekezdés c) pontja, 43. § (3) bekezdés és 46. § (1) bekezdésén alapul, míg annak megfizetésére a 64. § folytán alkalmazandó 6/1986. (VI. 26.) IM.r. 13. § (2) bekezdése alapján kötelezte a másodfokú bíróság a felperest.
<br>
<br>Budapest, 2003. szeptember 24. napján
<br>
<br>Dr. Sára Katalin s. k., Dr. Páldy Zsuzsanna s. k.,
<br>tanácselnök elõadó bíró
<br>
<br>Dr. Szõke Mária s. k.,
<br>bíró
<br>
<br>
<br><br></body></html>