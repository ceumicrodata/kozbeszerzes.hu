<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1827/2004)
</h2>
<br>1024 Budapest, Margit krt. 85.
<br>Ikt.sz.: D.43/9/2004.
<br>
<br>Tárgy: a PRÍMAGÁZ Hungaria Rt kérelmezõ kérelme a Heves Megyei Rendõr-fõkapitányság Gazdasági Igazgatóság ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a PRÍMAGÁZ Hungária Ipari és Kereskedelmi Rt. (1117 Budapest, Irinyi József u. 4-20., képv.: dr. Kollai Gergely jogi képviselõ, továbbiakban kérelmezõ) jogorvoslati kérelmét, melyet a Heves Megyei Rendõr-fõkapitányság Gazdasági Igazgatóság (3300 Eger, Esterházy tér 2., továbbiakban: ajánlatkérõ) "HRFK gépjármûveinek üzemeltetéséhez szükséges LPG-autógáz szállítási keretszerzõdése" tárgyú közbeszerzési eljárása ellen nyújtott be,
<br>
<br>elutasítja.
<br>
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek nyilatkozatai alapján az alábbi tényállást állapítja meg:
<br>Ajánlatkérõ 2003. október 22-én a Közbeszerzési Értesítõ (K. É.) 43. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.
<br>Ajánlatkérõ a 2003. október 22-én közzétett ajánlati felhívását 2003. november 12. napján közzétett hirdetménnyel módosította. A hirdetménymódosítás 6. b) pontjában az alábbiakat rögzítette az új ajánlattételi határidõ vonatkozásában: "a jelen módosító ajánlati felhívás közzététele napját követõ elsõ naptól számított 41. napon 10.00 óra. Ha ez a nap nem munkanap, akkor az ezt követõ elsõ munkanapon 10.00 óra."
<br>Ajánlatkérõ dokumentációt is készített, melyet kérelmezõ és a MOL Rt. vásárolt meg.
<br>Ajánlatkérõ 2003. december 23-án 10.00 órakor bontotta fel az egyetlen ajánlatot, amelyet a MOL Rt. nyújtott be.
<br>A kérelmezõ ajánlatát 2003. december 23-án 10 óra 35 perckor adta át ajánlatkérõ részére, amelyrõl ajánlatkérõ jegyzõkönyvet vett fel, amelyet a kérelmezõi társaság részérõl a pályázatot átadó személy is aláírt.
<br>Ajánlatkérõ - a 2004. január 6-án kelt jegyzõkönyv tanúsága szerint - döntött egyrészt a kérelmezõ ajánlatának a Kbt. 52. § (2) bekezdés a) pontja alapján történõ érvénytelenné nyilvánításáról, valamint az eredményhirdetés elhalasztásáról.
<br>A kérelmezõ részére ajánlatkérõ megküldte az ajánlatának érvénytelenné nyilvánítását tartalmazó 2004. január 6. keltû jegyzõkönyvet.
<br>Kérelmezõ 2004. január 20-án postára adott kérelme 2004. január 21-én érkezett a Döntõbizottsághoz.
<br>Kérelmében elõadta, hogy ajánlatkérõ elkésettség okán érvénytelenítette ajánlatukat. Elõadta, hogy megítélésük szerint a felhívásban meghatározott ajánlattételi határidõ, azaz a közzétételt követõ naptól számított 41. nap 2003. december 24-ére esett, amely munkaszüneti nap, ezért az ezt követõ elsõ munkanap, azaz 2003. december 29. napja volt az ajánlattételi határidõ.
<br>Kérelmezõ beadványában hivatkozott az Áe. és a Pp. határidõ-számításának szabályaira, amely rendelkezések értelmében a megállapított határidõbe a kezdõ nap nem számít bele, ezért - helyesen számolva - pályázatuk idõben érkezett. Kérte, hogy a Döntõbizottság állapítsa meg, hogy az ajánlattételi határidõ 2003. december 29-én járt le, így pályázatuk idõben érkezett, és kötelezze az ajánlatkérõt pályázatuk elbírálására. Ideiglenes intézkedésként a szerzõdés megkötésének megtiltását kérte.
<br>Ajánlatkérõ észrevételében a kérelem elutasítását kérte. Elõadta, hogy álláspontja szerint a felhívásban megfogalmazott ajánlattételi határidõ a Kbt. 29. § (6) bekezdése alapján számítottan, 2003. december 23-án 10.00 órakor járt le, mivel ez a nap munkanap volt, az ajánlatok felbontására sor került. Nem értett egyet a kérelmezõ azon kérelemben kifejtett álláspontjával, hogy a határidõ-számításra a közbeszerzési eljárásban az Áe., illetve a Pp. rendelkezései lennének alkalmazhatóak.
<br>Egyéb érdekelt MOL Rt. érdemi észrevételében kifejtette, hogy megalapozatlannak tartja a kérelmezõ kérelmét, a felhívásban közöltek alapján az ajánlattételi határidõ 2003. december 23-án járt le. A bontási jegyzõkönyv tanúsága szerint is a kérelmezõ ajánlatát késve nyújtotta be, ezért az ajánlatkérõ jogosan érvénytelenítette.
<br>A Döntõbizottság az eljárása során ideiglenes intézkedést nem alkalmazott.
<br>A Döntõbizottság megállapította, hogy a kérelmezõ jogorvoslati kérelme alaptalan az alábbi indokok alapján:
<br>A Döntõbizottságnak a Kbt. 76. § (1) bekezdésében rögzített hatáskörében - a kérelem keretei között - eljárva abban a kérdésben kellett állást foglalnia, hogy ajánlatkérõ által a hirdetményben meghatározott határidõt az ajánlattétel tekintetében milyen szabályok szerint kell számolni, és ennek alapján meg határozott ajánlattételi határidõ alapján jogszerûnek tekinthetõ-e ajánlatkérõ döntése.
<br>A közbeszerzési eljárás sajátos speciális eljárási forma, amely eljárás lefolytatásának szabályait a közbeszerzésekrõl szóló 1995. évi XL. törvény (továbbiakban: Kbt.) rendelkezései rögzítik. A közbeszerzési eljárás nem államigazgatási eljárás, ezért nem alkalmazhatóak rá az államigazgatási eljárás általános szabályairól szóló 1957. évi IV. törvény (továbbiakban Áe.) rendelkezései, így a határidõ-számítás szabályai sem. Megállapítható az is, hogy a fent hivatkozott, a közbeszerzési eljárásokra irányadó törvény nem is rendeli alkalmazni sem az Áe., sem a Pp. szabályait a közbeszerzések lefolytatására.
<br>A fentiek értelmében tehát a közbeszerzési eljárásokban meghatározott határidõk számítása kizárólag a Kbt. rendelkezései alapján ítélhetõek meg, így a határidõ-számítást nem az Áe. és nem is a Pp. rendelkezései alapján kell megállapítani, hanem a Kbt. erre irányadó rendelkezései alapján.
<br>A Kbt. 29. § (6) bekezdése kimondja, hogy a hirdetményben megjelölt határidõk a Közbeszerzési Értesítõ megjelenését követõ napon kezdõdnek, és legkorábban az e törvényben megjelölt legrövidebb idõtartamot követõ elsõ munkanapon járnak le.
<br>A törvény a határidõk tekintetében nem tartalmaz olyan rendelkezést, miszerint a határidõ-számításba a kezdõ nap ne tartozna bele, ezért a közbeszerzési eljárásokban meghatározott határidõbe a kezdõ nap is beleszámít.
<br>Ajánlatkérõ a fent hivatkozott jogszabályi rendelkezéssel összhangban határozta meg az ajánlati felhívásában, illetõleg a módosított ajánlati felhívásban az ajánlattételi határidõt, amikor rögzítette, hogy "...a jelen módosító ajánlati felhívás közzététele napját követõ elsõ naptól számított 41. napon 10.00 óra..."
<br>Jelen esetben a módosított ajánlati felhívás 2003. november 12. napján került közzétételre a Közbeszerzési Értesítõben.
<br>Mind az ajánlati felhívás rendelkezése, mind pedig a Kbt. 29. § (6) bekezdése értelmében az ajánlattételi határidõ számítása tekintetében a kezdõ nap 2003. november 13-a, ettõl számított 41. nap (a kezdõ napot is beleszámítva) 2003. december 23-a. A fentiek szerint a jelen közbeszerzési eljárásban az ajánlattételi határidõ 2003. december 23-án 10.00 órakor járt le, amely munkanap volt.
<br>A Kbt. 52. § (2) bekezdés a) pontja értelmében érvénytelen az ajánlat, ha azt az ajánlati felhívásban meghatározott ajánlattételi határidõ lejárta után nyújtották be.
<br>A Kbt. 53. § (2) bekezdése értelmében pedig az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.
<br>Mivel a kérelmezõ ajánlatát a felhívásban meghatározott - a fenti értelmezés szerinti - idõpontot követõen nyújtotta be, ajánlatkérõ helyesen és jogszerûen járt el, amikor az ajánlattételi határidõt elmulasztó kérelmezõi ajánlatot a Kbt. 52. § (2) bekezdés a) pontja alapján érvénytelennek minõsítette.
<br>Tekintettel arra, hogy ajánlatkérõ döntése a kérelmezõ ajánlatának érvénytelenítése körében nem volt jogsértõ, a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmeket elutasította.
<br>A költségek viselésérõl a Kbt. 88. § (1) bekezdés h) pontja alapján döntött. A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 10.
<br>
<br>Dr. Sárkány Izolda s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>