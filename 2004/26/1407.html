<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>Fõvárosi Önkormányzat Értelmi Fogyatékosok Otthona ajánlati felhívása nyílt eljárás megindítására (1407/2004)
</h2>
<br>
<br>1. Az ajánlatkérõ neve, címe, távirati címe, telefon- és telefaxszáma:
<br>Fõvárosi Önkormányzat Értelmi Fogyatékosok Otthona
<br>9919 Csákánydoroszló, Fõ u. 11.
<br>Hegyi István igazgató
<br>Telefon/fax: 94/542-201
<br>
<br>2. a) A választott eljárás: nyílt eljárás.
<br>b) A szerzõdés meghatározása, amire ajánlatot kérnek: vállalkozási szerzõdés.
<br>
<br>
<br>3. a) A beszerzés tárgya és mennyisége: kastélyépületben 2 db vizesblokk részleges felújítása: 60 m2-en építõmesteri, épületgépészeti és szakipari munkák, szaniterek, szerelvények cseréje. Pavilonépületben 1 db vizesblokk részleges felújítása, mely 3 kisebb egységbõl áll: 40 m2-en építõmesteri, épületgépészeti és szakipari munkák, szaniterek, szerelvények cseréje.
<br>b) A teljesítés helye: Fõvárosi Önkormányzat Értelmi Fogyatékosok Otthona, 9919 Csákánydoroszló, Fõ u. 11.
<br>c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: nem.
<br>d) A részajánlat tételének szempontja: -
<br>
<br>
<br>4. A teljesítés határideje vagy a szerzõdés idõtartama: a szerzõdés megkötésétõl 2004. augusztus 31-ig. Az ajánlatkérõ 2004. augusztus 31. elõtti teljesítést is elfogad. Ajánlatkérõ a munkaterületet a folyamatos üzemeltetés biztosítása érdekében mindkét épületben csak szakaszosan, egységenként tudja biztosítani.
<br>
<br>
<br>5. a) A dokumentációt rendelkezésre bocsátó szervezet neve és címe: Fõvárosi Önkormányzat Értelmi Fogyatékosok Otthona, 9919 Csákánydoroszló, Fõ u. 11. gazdasági épület, tetõtér, gondnoki iroda.
<br>b) A dokumentáció megkérésének határideje: az ajánlati felhívás közzétételének napjától, a közzétételt követõ elsõ naptól számított 15 napig, munkanapokon 10.00-14.00 óra között az 5. a) pont szerinti címen.
<br>c) A dokumentáció megvásárlásának feltételei: a dokumentáció 12 000 Ft + 25% áfa befizetése ellenében vásárolható meg. A dokumentáció kizárólag az intézmény házipénztárába történt készpénzbefizetés ellenében, személyesen vagy ajánlattevõ meghatalmazással igazolt képviselõje útján vehetõ át.
<br>
<br>
<br>6. a) Az ajánlattételi határidõ, mely azonos az ajánlatok felbontásának idõpontjával: az ajánlati felhívás közzétételének napját követõ elsõ naptól számított 40. nap utáni elsõ munkanapon 11.00 óráig.
<br>b) Az ajánlat benyújtásának címe (helység, utca, házszám, emelet, szobaszám): Fõvárosi Önkormányzat Értelmi Fogyatékosok Otthona, 9919 Csákánydoroszló, Fõ u. 11. gazdasági épület, igazgatói iroda.
<br>c) Az ajánlattétel nyelve: magyar.
<br>
<br>
<br>7. a) Annak meghatározása, hogy az ajánlatok felbontására az ajánlatkérõ a törvény 51. § (2) bekezdésében nevesített személyeken kívül kit hív meg: a tulajdonos önkormányzat képviselõit, valamint az ajánlatkérõ szakértõit.
<br>b) Az ajánlatok felbontásának helye: Fõvárosi Önkormányzat Értelmi Fogyatékosok Otthona, 9919 Csákánydoroszló, Fõ u. 11. gazdasági épület, tetõtér, tárgyaló.
<br>
<br>
<br>8. a) Az ajánlati biztosíték összegszerûen meghatározott mértéke: -
<br>b) Az ajánlati biztosíték nyújtásának feltételei: -
<br>
<br>
<br>9. A pénzügyi ellenszolgáltatás teljesítésének feltételei, illetve hivatkozás a vonatkozó elõírásokra: a pénzügyi fedezet a Fõvárosi Önkormányzat költségvetésében rendelkezésre áll. Az ajánlatkérõ elõleget nem fizet. Az ajánlatkérõ az ajánlattevõ részére önálló mûszaki szakaszhoz kötötten, egy részszámlázási lehetõséget biztosít. A mûszaki szakasz meghatározása az ajánlattevõ feladata. A végszámla csak a hiba- és hiánymentes mûszaki átadás lezárását követõen nyújtható be. Fizetési határidõ: az igazolt teljesítéstõl számított legkésõbb 30 napon belül.
<br>
<br>
<br>10. A nyertes közös ajánlattevõktõl gazdasági társaság létrehozásának megkövetelése: -
<br>
<br>
<br>11. a) Az ajánlattevõk pénzügyi, gazdasági és mûszaki alkalmassága igazolására kért adatok és tények: a Kbt. 43. § (2) bekezdés b) pontja alá tartozó alvállalkozóknak az ajánlattevõkkel azonos módon kell alkalmasságukat igazolni.
<br>Pénzügyi, gazdasági alkalmasság:
<br>- a Kbt. 44. § (1) bekezdés a) pontja: az ajánlattevõ valamennyi számlavezetõ pénzintézetének 30 napnál nem régebbi nyilatkozata az ajánlattevõ fizetõképességének megítéléséhez az alábbi tartalommal:
<br>- mióta vezeti az ajánlattevõ bankszámláját,
<br>- fizetési kötelezettségeinek pontosan eleget tett-e, (számláján az elmúlt 1 évben sorban állás elõfordult-e, ha igen, mikor és mennyi ideig),
<br>- a Kbt. 44. § (1) bekezdés b) pontja: az ajánlattevõ hiteles, az adóhatósághoz benyújtott 2001., 2002. évi mérlege és eredménykimutatása.
<br>Mûszaki alkalmasság:
<br>- a Kbt. 44. § (2) bekezdés a) pontja szerint az elõzõ 3 évben (2001., 2002., 2003.) mûszaki átadás-átvétellel lezárult legjelentõsebb, a közbeszerzés tárgyával azonos, vizes blokk-felújítási munkáinak ismertetése [az ellenszolgáltatás összege, a teljesítés ideje, részvétel (fõvállalkozás, alvállalkozás), megrendelõ megnevezése, referenciát adó személy neve, telefonszáma], referencialevéllel igazolt (min. 3) referenciák csatolásával,
<br>- a teljesítésbe bevonni kívánt szakemberek (szervezeti egységek), illetve vezetõ megnevezése, különösen azok bemutatásával, akik a minõség-ellenõrzésért és a helyi irányításért (felelõs mûszaki vezetõ) felelõsek [Kbt. 44. § (2) bekezdés c) pontja]. A felelõs mûszaki vezetõként megjelölt szakemberek esetében a névjegyzékbe vételt elrendelõ határozatot is csatolni kell.
<br>b) Az ajánlattevõnek a szerzõdés teljesítésére alkalmatlanná minõsítésének szempontjai: alkalmatlan az ajánlattevõ, ha:
<br>- pénzintézeti nyilatkozatok alapján, bármely pénzintézetnél vezetett számláján az ajánlattételt megelõzõ 1 év során 1 esetben 60 napot, vagy kettõnél több alkalommal 30 napot meghaladó idõtartamú sorban állás volt,
<br>- gazdálkodása az elõzõ, egymást követõ 2 évben veszteséges volt,
<br>- az utóbbi 3 évben nem rendelkezik legalább 1 db mûködõ létesítményben végzett vizesblokk-felújítási referenciával,
<br>- a csatolt referenciák között akár 1 negatív referencia is található,
<br>- a kivitelezésért felelõs szakembere nem rendelkezik az 51/2000. (VIII. 9.) FVM-GM-KöViM együttes rendeletben elõírt, érvényes felelõs mûszaki vezetõi jogosultsággal.
<br>
<br>
<br>12. Az ajánlati kötöttség lejártának idõpontja: az ajánlattételi határidõ lejártával kezdõdik és az eredményhirdetés idõpontját követõ 60 napig tart.
<br>
<br>
<br>13. a) Az ajánlatok elbírálásának szempontjai: az összességében legelõnyösebb ajánlat.
<br>b) A Kbt. 34. § (3) bekezdésében foglaltak:
<br>részszempontok
<br>súlyszámok
<br>- vállalási ár
<br>60
<br>- vállalt jóteljesítési garancia mértéke (bruttó vállalási ár %-ában megadva, min. 3%)
<br>10
<br>- vállalt teljesítési határidõ (év, hónap, nap)
<br>10
<br>- vállalt késedelmi kötbér mértéke (%/nap-ban, min. 0,5%/nap, a bruttó vállalási árra vetítve)
<br>20
<br>A Kbt. 34. § (3) bekezdés d) pontjában foglaltak: ponthatárok közötti pontszámok számításának módszere, mely módszer minden részszempont esetén azonos: a legkedvezõbb ajánlat 10 ponttal, a legkedvezõtlenebb 1 ponttal értékelt, a kettõ között az értékelés arányosítva történik.
<br>
<br>
<br>14. Annak meghatározása, hogy lehet-e többváltozatú ajánlatot tenni: nem.
<br>
<br>
<br>15. a) Az eredményhirdetés idõpontja: az ajánlattételi határidõ lejártát követõ naptól számított 10. nap utáni elsõ munkanap 10.00 óra. Helye: a 7. b) pontban megjelölt címmel azonos.
<br>b) A szerzõdéskötés idõpontja: ajánlatkérõ a nyertes ajánlattevõvel a szerzõdést az eredményhirdetést követõ 15. nap utáni elsõ munkanapon köti meg.
<br>
<br>
<br>16. Egyéb információk:
<br>- Az ajánlati dokumentáció megvásárlás elõtt kötelezettség nélkül megtekinthetõ.
<br>- A dokumentáció megvásárlása az ajánlat benyújtásának feltétele, a dokumentáció másra át nem ruházható, nem publikálható.
<br>- Az ajánlat kidolgozásával, benyújtásával kapcsolatos költségeket az ajánlattevõk viselik.
<br>- Az ajánlat minden oldalát folyamatos sorszámozással ellátva, a cégjegyzésre jogosult, vagy az általa meghatalmazott (meghatalmazás csatolandó) személy kézjegyével ellátva, 3 példányban kell zárt borítékban beadni, 1 eredeti és 2 másolat megjelölésével a 6. b) pontban meghatározott címen "Fürdõk és mellékhelyiségek felújítása" jelige feltüntetésével. A borítékon fel kell tüntetni, hogy "Az ajánlattételi határidõ lejártáig nem felbontandó", valamint az ajánlattevõ nevét és címét.
<br>- Az alábbi cégokmányok eredeti vagy másolati példánya (a közbeszerzés értékének 10%-át meghaladó mértékben igénybe venni kívánt alvállalkozók esetében is:
<br>- 30 napnál nem régebbi cégkivonat eredeti vagy másolati példánya,
<br>- a cégjegyzésre jogosult személy(ek) aláírási címpéldánya,
<br>- a cégkivonatban nem szereplõ kötelezettségvállaló(k) esetében az erre vonatkozó, a megbízott aláírását is tartalmazó írásos megbízás (felhatalmazás),
<br>- el nem bírált változásbejegyzési kérelem cégbírósági érkeztetõbélyegzõvel ellátott példánya.
<br>- A Kbt. 46. § (4)-(6) bekezdései szerinti igazolások és nyilatkozatok, a (3) bekezdésben foglaltak kivételével. (A közbeszerzés értékének 10%-át meghaladó mértékben igénybe venni kívánt alvállalkozók esetében is.)
<br>- Az ajánlattevõ a felújítás tárgyára kiterjesztett felelõsségbiztosítási szerzõdést köteles az eredményhirdetést követõen, de a szerzõdés aláírását megelõzõen megkötni. A felelõsségbiztosítási szerzõdés megléte a vállalkozási szerzõdés aláírásának feltétele.
<br>- Az ajánlattevõ a dokumentáció részét képezõ szerzõdéstervezetet kitöltve, változatlan szövegszerkezetben és tartalommal, szignálva köteles az ajánlatához csatolni.
<br>- Ajánlattevõ köteles nyilatkozni, hogy nyertessége esetén a kivitelezési munkavégzés a mûködõ intézmény zavartalan mûködését nem akadályozza.
<br>- Az ajánlatnak a szerzõdésben foglaltaknak megfelelõen tartalmaznia kell az ajánlattevõ nyilatkozatát a felhívás valamennyi feltételére, a szerzõdés teljesítésére és a kért ellenszolgáltatás összegére. [Kbt. 43. § (2) bekezdés b) pont.]
<br>- Az ajánlatkérõ az ajánlati dokumentációt megvásárlók részére helyszíni bejárási lehetõséget biztosít az ajánlatnak a Közbeszerzési Értesítõben történt megjelenés napját követõ elsõ naptól számított 16. napon, amennyiben ez a nap nem munkanap, úgy az ezt követõ elsõ munkanapon 11.00 órakor. Amennyiben 11.30-ig nem érkezik érdeklõdõ, az ajánlatkérõ a helyszíni szemlét lezártnak tekinti.
<br>- Az ajánlatkérõ nem ad lehetõséget a Kbt. 43. § (4) bekezdése szerinti utólagos hiánypótlásra sem a 44. és 46. § szerinti igazolások és nyilatkozatok, sem egyéb formai hiányosságok tekintetében.
<br>- Ha az ajánlatkérõ eredményhirdetéskor a második legkedvezõbbnek minõsített ajánlattevõt is meghatározza, úgy az eljárás nyertesének visszalépése esetén azzal köt szerzõdést.
<br>- A jelen ajánlati felhívásban nem szabályozott kérdések vonatkozásában a Kbt. elõírásai szerint kell eljárni.
<br>
<br>
<br>17. Hivatkozás az elõzetes összesített tájékoztatóra: -
<br>
<br>
<br>18. A hirdetmény feladásának napja: 2004. február 27.
<br>A hirdetmény kézhezvételének napja: 2004. március 2.
<br>
<br>
<br><br></body></html>