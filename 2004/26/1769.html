<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1769/2004)
</h2>
<br>1024 Budapest, Margit krt. 85.
<br>Ikt.sz.: D.22/10/2004.
<br>
<br>Tárgy: a MIHÓCZA és FIA Kft. jogorvoslati kérelme a Honvédelmi Minisztérium Ingatlankezelési Hivatala közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a MIHÓCZA és FIA Tüzeléstechnikai és Épületgépészeti Kft. (1046 Budapest, Knézits Károly út 7., képviseli: dr. Bánkuti Beáta ügyvéd, 1027 Budapest, Jurányi u. 8. V/1., a továbbiakban: kérelmezõ) jogorvoslati kérelme alapján a Honvédelmi Minisztérium Ingatlankezelési Hivatal (1095 Budapest, Soroksári út 152., képviseli: dr. Bencze Ákos ügyvéd, 1082 Budapest, Baross u. 3. I. 14., a továbbiakban: ajánlatkérõ) "rugózott katonaágy, 7000 (hétezer) darab átalakítása fix betétessé" tárgyú közbeszerzési eljárása ellen folyamatban lévõ jogorvoslati eljárást - a jogorvoslati kérelem visszavonására tekintettel - megszünteti.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs, és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ 2003. november 5-én a Közbeszerzési Értesítõ 45. számában ajánlati felhívása közzétételével a rendelkezõ részben meghatározott tárgyú nyílt közbeszerzési eljárást indított.
<br>Felhívása 11. a) pontjában meghatározta az ajánlattevõk pénzügyi-gazdasági és mûszaki alkalmassága igazolására kért adatokat és tényeket.
<br>A mûszaki alkalmasság igazolására ajánlatkérõ többek között referencianyilatkozatot kért csatolni az alábbi tartalommal:
<br>- a Kbt. 44. § (2) bekezdés a) pontja szerint az elõzõ 3 évben legalább 500 db-os szériában idomacél- vagy zártszelvényvázas fémbútor gyártására, javítására vonatkozó igazolt referencia bemutatása (gyártott, illetve javított bútor típusa, mennyisége, ellenszolgáltatás összege, szerzõdést kötõ másik fél megjelölésével) a referencia csak akkor tekinthetõ igazoltnak, ha a megrendelõ referencianyilatkozatban igazolja a teljesítést.
<br>A felhívás 11. b) pontjában ajánlatkérõ meghatározta a szerzõdés teljesítésére alkalmatlanná minõsítési szempontokat, többek között az alábbit:
<br>- idomacél- vagy zártszelvényvázas fémbútor gyártására, javítására vonatkozó igazolt referencia hiánya (az ajánlattevõ az elmúlt három évben nem készített vagy javított legalább 500 db-os szériában idomacél- vagy zártszelvényvázas fémbútort).
<br>Az ajánlattételi határidõre 2003. december 16-ra kérelmezõn kívül a Techno Calderoni Rt., a BUFA Kft., a Sanatmöbel Kft., a Gyulai Fafém Bútor Rt., a Metalucon Kft. és a Metall-Box Kft. nyújtott be ajánlatot.
<br>Ajánlatkérõ 2003. december 29-én tájékoztatta arról a kérelmezõt, hogy alkalmatlanná nyilvánította azért, mert ajánlata nem tartalmaz idomacél- vagy zártszelvényvázas fémbútor gyártására, javítására vonatkozó igazolt referenciát.
<br>Ajánlatkérõ a 2004. január 16-ai eredményhirdetésen a Metall-Box Kft.-t hirdette ki nyertesnek. Az eljárásról készült összegzés 3. pontjában kérelmezõ ajánlatával kapcsolatban közölte, hogy ajánlata érvénytelen, mert nem tartalmazott az ajánlatkérés 11. b) pont 3. bekezdésben foglaltaknak megfelelõ igazolt referenciát.
<br>A kérelmezõ 2004. január 13-án nyújtotta be jogorvoslati kérelmét, melyben kérte jogsértés megállapítását, ajánlatkérõ ajánlatát érvénytelenné nyilvánító és eljárást lezáró döntésének megsemmisítését, ajánlatkérõ költségek viselésére való kötelezését és ideiglenes intézkedésként a közbeszerzési eljárás felfüggesztését. A kérelmezõ álláspontja szerint alkalmas és ajánlata érvényes, mert ajánlatának 36. oldala tartalmazza az Elsõ Magyar Építési és Befektetési Részvénytársaság referencianyilatkozatát, melynek tanúsága szerint 2002-ben 800 db "Suli" szék fémkeretet, továbbá a nyilatkozattevõ társaságnál gyártott "Karina" kétszemélyes tanulóasztalhoz 650 pár zártszelvénybõl készült lábat szállított a nyilatkozattevõ részére.
<br>A fentieken túlmenõen a nyilatkozattevõ újabb megrendelésére kérelmezõ 2003. november 30. napjáig 580 pár "Karina" lábat és 900 db "Suli" székkeretet szállított le kifogástalan minõségben.
<br>Ajánlatkérõ kérte a megalapozatlan jogorvoslati kérelem elutasítását.
<br>Kifejtette, hogy a referenciaként bemutatott Suli szék fémkerete önmagában nem bútor, és nem idomacélból vagy zárt- szelvénybõl készül, hanem csõbõl.
<br>A Karina kétszemélyes tanulóasztalláb vizsgálatakor meg állapítottak, hogy az önmagában szintén nem bútor.
<br>A kérelmezõ a tárgyaláson bejelentette, hogy jogorvoslati kérelmét visszavonja, és kérte a jogorvoslati eljárás megszüntetését.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. február 6.
<br>
<br>Dr. Varga László s. k., Hámori András s. k.,
<br>közbeszerzési biztos közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>