<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1790/2004)
</h2>
<br>Budapest, Margit krt. 85.
<br>Ikt.sz.: D.686/9/2003.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárást Kecskemét Megyei Jogú Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által Kecskemét Megyei Jogú Város Önkormányzata (6000 Kecskemét, Kossuth tér 1., nevében eljár: ÉPINBER Kft., 6000 Kecskemét, Csányi J. krt. 12. a továbbiakban ajánlatkérõ)) "Kecskemét, Otthon mozi átépítési, gépészeti korszerûsítési munkái 450 m 2 , 220 férõhely" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 26. § (1) bekezdésére tekintettel a Kbt. 70. § (1) bekezdés c) pontját, ezért az ajánlatkérõvel szemben 2 000 000 Ft, azaz kettõmillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.
<br>A felek az eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Nemzeti Kulturális Örökség Minisztériuma 2003. májusban tette közzé pályázati felhívását az "art" mozik korszerûsítését célzó 2003. évben elnyerhetõ támogatásával kapcsolatosan.
<br>A pályázat szerinti a 6. pont meghatározta a támogatás mértékét, mely nem haladhatja meg a bekerülési költség 65%-át, illetve az "art" mozik kialakítása, fejlesztése esetén az igényelt támogatás összege az 50 millió forintot.
<br>A pályázati felhívás 7. pontja a tartalmi követelmények között elõírta, hogy a pályázónak a saját forrásrész biztosítására vonatkozó igazolását, önkormányzati pályázó esetén a vonatkozó, a fejlesztés önkormányzati forrásrészét igazoló önkormányzati testületi határozatot be kell csatolni, valamint építési engedélyhez kötöttség esetén a mûszaki (engedélyezési) tervet, tervjegyzéket, illetve mûszaki leírást.
<br>A pályázati felhívás 11. pontja szerint a támogatás folyósításával, felhasználásának ellenõrzésével és elszámolásával kapcsolatosan az államháztartásról szóló 1992. évi XXXVIII. törvény rendelkezései az irányadóak a helyi önkormányzatok központi költségvetésbõl származó támogatásával kapcsolatos rendelkezéseire kiterjedõen.
<br>A pályázati felhívás 14. pontja szerint a támogatás 2003. december 31-én feladattal terhelt maradványával az önkormányzat a tárgyévet követõ június 30-át követõen köteles elszámolni.
<br>Kecskemét Megyei Jogú Város Közgyûlése a 243/2003. (V. 7.) KH. sz. határozatával döntött pályázat benyújtásáról a kecskeméti Otthon mozi felújítására. A közgyûlés a pályázat benyújtásához 30 millió forint saját forrást biztosított azzal, hogy amennyiben a korábban benyújtott pályázatok elbírálása miatt a fedezet nem áll rendelkezésre, úgy más forrást kell biztosítani.
<br>A Nemzeti Kulturális Örökség Minisztériuma 2003. augusztus 27-én értesítette az ajánlatkérõt, hogy a rendelkezésre álló összegbõl 47 500 000 Ft-ot biztosít az Otthon mozi felújítására. Az értesítés tartalmazta azt is, hogy a megvalósuló rekonstrukció közbeszerzési eljárás hatálya alá esik.
<br>A Nemzeti Kulturális Örökség Minisztériuma 2003. szeptember 3-án kelt értesítésében az ajánlatkérõt tájékoztatta arról, hogy az elnyert támogatási összeget nem a szerzõdéskötés után folyósítja, hanem a Belügyminisztérium központi pótelõirányzataként utalja át az önkormányzat részére, valamint ekkor kaptak telefonon tájékoztatást, hogy a vállalkozási szerzõdést 2003. december 31-ig meg kell kötni.
<br>Az ajánlatkérõ 2003. december 15-én tájékoztatta a Döntõbizottság elnökét a Kbt. 70. § (1) bekezdés c) pontja szerinti hirdetmény közzététele nélküli tárgyalásos eljárás megindításáról a rendelkezõ részben meghatározott beszerzés tárgyában.
<br>A tájékoztatóban a tárgyalásos eljárás lefolytatását megalapozó körülmények vonatkozásában elõadta, hogy a tenderterv 2003. december 15-én állt rendelkezésre a közbeszerzési eljárás lefolytatásához. Az ajánlatkérõ álláspontja szerint a fenti feltételek indokolják a Kbt. 70. § (1) bekezdés c) pontja szerinti rendkívüli sürgõsségre alapozott hirdetmény közzététele nélküli tárgyalásos eljárás megindítását.
<br>Az ajánlatkérõ a VER-BAU Kft.-t, az ÉPKER Kft.-t, a CLASSIC Kft. és a Somogyi és Társa Kft.-t kérte fel ajánlattételre.
<br>Az ajánlatkérõ megküldte az ajánlati felhívást is, mely szerint a szerzõdés, amelyre ajánlatot kérnek, átalányáras vállalkozási szerzõdés.
<br>Az ajánlatkérõ 2003. december 18-án módosította az ajánlati felhívását és a teljesítés határidejeként 2004. június 7-ét határozta meg, valamint az ajánlatok bírálati szempontjaként az összességében legelõnyösebb bírálati szempontot adta meg, a bírálati részszempontokkal, azok súlyszámaival és a ponthatárokat, továbbá a bírálati módszert is. Az ajánlattételi határidõ és a módosított eredményhirdetési és szerzõdéskötési idõpont 2003. december 23-a.
<br>Az ajánlatkérõ az általa 2003. december 18-án megküldött módosított ajánlati felhívás alapján 2003. december 22-én lefolytatta a tárgyalásokat és rögzítette azt a tárgyalási jegyzõkönyvben, hogy a vállalási összegek meghaladják a rendelkezésre álló pénzügyi fedezetet, ezért az ajánlatkérõ a mûszaki tartalmat módosítja, így többek között a lifttel kapcsolatos beruházás elmarad, valamint a vizesblokk-felújítás és gépészeti szellõzés is, valamint más tételek is az eredeti mûszaki tartalomhoz képest mellõzésre kerülnek. Az ajánlattevõk ezen a tárgyalási napon megadták a módosított mûszaki tartalomra tekintettel az ajánlataikat.
<br>Ajánlatkérõ a 2003. december 23-ai eredményhirdetésen a CLASSIC Kft. ajánlatát hirdette ki nyertesnek. Még aznap az eljárást lezáró határozattal Kecskemét Megyei Jogú Város polgármestere az összességében legelõnyösebb ajánlatot benyújtó CLASSIC Kft.-t bízta meg az építési munkák elvégzésével. A szerzõdõ felek a vállalkozási szerzõdést 71 301 978 Ft nettó összeggel 2003. december 23-án megkötötték.
<br>A Döntõbizottság elnöke 2003. december 29-én kezdeményezett hivatalból jogorvoslati eljárást az ajánlatkérõ közbeszerzési eljárása ellen.
<br>Az eljárást kezdeményezõ irat indokolása szerint a Kbt. 70. § (1) bekezdés c) pontja szerint az eljárásfajta választására vonatkozó feltételek nem állapíthatóak meg egyértelmûen a rendelkezésre bocsátott iratokból.
<br>A Döntõbizottság elnöke indítványozta, hogy az eljáró tanács vizsgálja meg a közbeszerzési eljárás jogalapjának, illetve az ajánlati felhívásnak a jogszerûségét.
<br>Az ajánlatkérõ érdemi észrevételében hivatkozott arra, hogy a tervezés összetettsége, így különösen a klíma, mozigépészet, személyfelvonó kialakítása miatt a közbeszerzési eljárás lefolytatásához szükséges tervek elkészítése a vártnál hosszabb idõt vett igénybe, így ezzel indokolható, hogy csak 2003. december 15-ére tudták ezeket elkészíttetni, és a támogatás 2003. évben való lehívhatóságának feltétele miatt csak a rendkívüli sürgõsséggel történõ eljárás lebonyolítása volt lehetséges.
<br>Álláspontja szerint ahhoz, hogy nyílt eljárást lefolytathassanak, a 2003. december 31-i szerzõdéskötési határidõre figyelemmel legkésõbb 2003. október közepén rendelkezniük kellett volna a tervdokumentációval, de ez csak december 15-én állt rendelkezésükre.
<br>Az ajánlatkérõ megküldte a beszerzés tárgyával kapcsolatos 2003. december 15-i tendertervet, valamint azt a tájékoztatást, mely szerint a 2003. évi költségvetési pénzügyi kereten felüli fedezet összeget az önkormányzat a 2004. évi költségvetésében fogja biztosítani, valamint nyilatkozott arra nézve, hogy a nyertes pályázat mûszaki tartalmával az elkészített tenderterv azonos, annak megfelelõen készült.
<br>Az egyéb érdekeltek érdemi észrevételt nem tettek.
<br>A Döntõbizottság a közbeszerzési eljárásban keletkezett iratok, az ajánlatkérõ érdemi észrevétele alapján megállapította, hogy a hivatalból kezdeményezett jogorvoslati eljárás meg alapozott.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárásra a Kbt. 70. §-a tartalmazza a megengedõ szabályokat.
<br>A Kbt. 70. § (1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.
<br>A Döntõbizottság vizsgálta, hogy a hirdetmény közzététele nélküli tárgyalásos eljárásnak a fenti feltételei a jelen eljárásban fennállnak-e.
<br>A Döntõbizottság megállapította, hogy a Kbt. 70. § (1) bekezdés c) pontja szerinti és feltételként szereplõ, a rendkívüli sürgõsséget megalapozó körülmények nem valósultak meg az alábbiak szerint.
<br>A vonatkozó pályázati felhívás 3. pontja tartalmazta, hogy pályázni csak a 2003. évben megvalósuló fejlesztésre vonatkozóan, többéves fejlesztési program esetén annak önállóan is mûködõképes ütemére vonatkozóan lehet. Ekként az ajánlatkérõ már 2003. májusban tisztában volt azzal, hogy a beruházással kapcsolatos szerzõdést 2003. év végéig meg kell kötnie.
<br>A pályázat benyújtásának feltételei között szerepelt az is, hogy a saját forrás meglétét igazolni kell a pályázat beadásakor. Az ajánlatkérõ a pályázati felhívás 7. pontja szerinti és az ajánlatkérõ 2003. május 7-i közgyûlésén meghatározott 30 millió forintos összegû saját forrást meg is jelölte a 2003. május 30-ai pályázatában, valamint ebben nyilatkozott a közbeszerzési törvény betartására vonatkozóan. Az ajánlatkérõ a 2004. január 26-i írásbeli nyilatkozatában is elismerte, hogy a nyertes pályázat mûszaki pénzügyi keretén felüli összeget 2004. évi költségvetésében fogja biztosítani, ezért a módosított mûszaki tartalomra történõ hivatkozás a 2003. évben megindított tárgyalásos eljárás vonatkozásában nem vehetõ figyelembe.
<br>A Döntõbizottság nem fogadta el az ajánlatkérõ hivatkozását a megváltozott mûszaki tartalommal összefüggõ tervdokumentáció kiegészítésére tekintettel, mivel a pályázati felhívás már szintén a 7. pontban tartalmazta a mûszaki leírás megadásának és az esetleges terveknek a becsatolási kötelezettségét. Az ajánlatkérõ által benyújtott pályázat mind az átalakításra vonatkozó mûszaki terveket, mind a tervezõi költségvetést tartalmazta teljeskörûen, mely csak a 2003. december 22-i tárgyaláson került szûkítésre.
<br>A Döntõbizottság megállapította, hogy a pályázati felhívás 11. pontja tartalmazza az államháztartásról szóló 1992. évi XXXVIII. évi törvényre történõ utalást, melybõl szintén következtethetett ajánlatkérõ a közbeszerzési eljárás megindításának a szükségességére, azonban a Nemzeti Kulturális Minisztérium által 2003. augusztus 27-én megküldött értesítésébõl legkésõbb tudomást szerezhetett arról, hogy a közbeszerzési eljárást kell lefolytatnia.
<br>A Döntõbizottság figyelembe vette az ajánlatkérõ képviselõjének azon nyilatkozatát is, melyet a jogorvoslati eljárás tárgyalásán tett, hogy nevezetesen engedélyezési tervre nem is volt szükség, ez csak a késõbb elmaradt és a mûszaki tartalomból kivett lift beszerelése vonatkozásában állt volna csak fenn.
<br>A Döntõbizottság nem vette figyelembe a mûszaki tartalom csökkentésével felmerülõ és az ajánlatkérõ érdekkörében felmerülõ körülményre történõ hivatkozást, hiszen a mûszaki tartalom pontos meghatározása már a pályázat beadásának elõfeltétele volt.
<br>A Döntõbizottság továbbá nem vette figyelembe az ajánlatkérõ hivatkozását, hogy a sikeres pályázattal kapcsolatos 2003. augusztus 27-ei értesítés és a 2003. október 1-jei az önerõ biztosítására vonatkozó 40/2003. (X. 1.) KR sz. önkormányzati rendelet meghozatala közötti idõszak az önkormányzati döntéshozatal elhúzódása miatt szintén a rendkívüli sürgõsség megalapozását lehetõvé tevõ körülménynek minõsül.
<br>A Döntõbizottság álláspontja szerint az önkormányzati döntéshozatal idõbeli lefolyásának megszervezése az ajánlatkérõ érdekkörében meglévõ körülmény, mely nem alapozhatja meg a rendkívüli sürgõsségre való hivatkozást. Úgyszintén nem volt lehetséges figyelembe venni azt a körülményt, hogy az ajánlatkérõ részérõl 2003. október folyamán kapta a lebonyolító csak a megbízást, akinek a jelzése alapján történt a tenderdokumentáció kiegészítése. A lebonyolító megbízásával kapcsolatos eljárás szintén az ajánlatkérõ érdekkörében felmerülõ olyan körülmény, ami a rendkívüli sürgõsséget nem alapozza meg, továbbá a tenderdokumentáció megrendelése körében felmerülõ feladatokat maga az ajánlatkérõ is elláthatta volna.
<br>Mindezekre figyelemmel a Döntõbizottság álláspontja szerint a sikeres pályázattal kapcsolatos 2003. augusztus 27-ei értesítést követõen az ajánlatkérõnek meg lett volna arra a lehetõsége, hogy nyílt eljárás vagy meghívásos eljárás keretében a beszerzését lebonyolítsa.
<br>A Döntõbizottság a fentiekre tekintettel megállapította, hogy az ajánlatkérõnek a hirdetmény közzététele nélküli tárgyalásos eljárás jogalapjával kapcsolatos döntése jogsértõ volt.
<br>A Döntõbizottság a fentiek alapján a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés d) és f) pontja szerinti jogkövetkezményeket alkalmazta.
<br>A Kbt. 88. § (1) bekezdés f) pontja szerint a Döntõbizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Döntõbizottság a Kbt. fenti rendelkezése alapján döntött a bírság kiszabásáról.
<br>A bírság összegének megállapításánál figyelembe vehetõ körülményeket a Kbt. 88. § (4) és (5) bekezdései szabályozzák.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A hatályos jogszabályi rendelkezések szerint a bírság legkisebb összege szervezet vonatkozásában 1 000 000 Ft, természetes személlyel szemben pedig 100 000 Ft.
<br>A Döntõbizottság a bírság mértéke meghatározásánál figyelembe vette azt a tényt, hogy a jogsértés már nem reparálható a megkötött szerzõdésre figyelemmel, valamint a beszerzés értéke a 70 millió forintot meghaladja. Mindezen körülményekre tekintettel a Döntõbizottság a bírság megközelítõleg 3%-os mértékét látta indokoltnak alkalmazni.
<br>A Döntõbizottság megállapította az ajánlatkérõ által becsatolt közbeszerzési, illetve a közbeszerzési értékhatár alatti beszerzésekrõl szóló szabályzata alapján, hogy az eljárásfajta választásra vonatkozóan a közbeszerzési bizottság részérõl történt döntés, ezért a személyes felelõsség megállapítására nem került sor.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 5.
<br>
<br>
<br>Dr. Csanádi Péter s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>