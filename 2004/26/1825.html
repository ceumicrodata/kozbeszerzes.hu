<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (1825/2004)
</h2>
<br>
<br>3.Kf.27.045/2003/9.
<br>
<br>A Fõvárosi Ítélõtábla a dr. Incze András Péter ügyvéd (1051 Budapest, Arany J. u. 9.) által képviselt Mûszertechnika Rendszerház Kft. (1107 Budapest, Szállás u. 21.) felperesnek a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat bírósági felülvizsgálata iránt indult perében, amely perbe az alperes oldalán Kovács Zoltán végelszámoló (8500 Pápa, Major u. 3.) által képviselt Clean Sound Rt. vá. (1146 Budapest, Kacsóh P. út 5.) I. r., a dr. Sebtik Cecília ügyvéd (1211 Budapest, Táncsics M. u. 62.) által képviselt Technotrade Informatikai Rt. (1147 Budapest, Öv u. 185.) II. r., valamint a INFOCOPY Kereskedelmi Kft. (1131 Budapest, Béke u. 118.) III. r. beavatkozott, a Fõvárosi Bíróság 2002. május 31. napján kelt, 13.K.32.137/2001/16. számú ítélete ellen az alperes által 17. sorszám alatt és a II. r. alperesi beavatkozó által 18. sorszám alatt elõterjesztett fellebbezésé re meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi az alperest, hogy 5 napon belül fizessen meg a felperesnek 20 000 Ft (húszezer forint) másodfokú perköltséget.
<br>Kötelezi a II. r. alperesi beavatkozót, hogy fizessen meg a magyar államnak - az illetékhivatal külön felhívására - 13 500 Ft (tizenháromezer-ötszáz forint) fellebbezési illetéket.
<br>Az alperes fellebbezési illetékét az állam viseli.
<br>Az ítélet ellen fellebbezésnek helye nincs.
<br>
<br>INDOKOLÁS
<br>
<br>A Miniszterelnökség Közbeszerzési és Gazdasági Igazgatósága mint ajánlatkérõ részvételi felhívást tett közzé 2001. február 21-én tárgyalásos eljárás megindítására nyolc termékcsoportba sorolt, különféle berendezések szállítására és a kapcsolódó szolgáltatások teljesítésére. A pénzügyi, gazdasági, mûszaki alkalmasság igazolására - többek között - a részvételre jelentkezõknek csatolniuk kellett az elõzõ három év, a közbeszerzés tárgyának megfelelõ forgalmáról szóló nyilatkozatot évenkénti bontásban. Alkalmatlan volt az a jelentkezõ, akinek a vonatkozó forgalma az elõzõ három év egyikében sem haladta meg a nettó 200 M Ft-ot. A mûszaki alkalmasság vonatkozásában a közös ajánlattevõknek és az alvállalkozóknak együttesen kellett igazolniuk az alkalmasság minõsítéséhez szükséges feltételeket.
<br>Közös jelentkezést nyújtott be az I-III. r. alperesi beavatkozó részvételével további két cég, mint konzorcium (a továbbiakban: alperesi beavatkozói konzorcium) és a felperes részvételével további négy cég - köztük a Mûszertechnika Irodatechnika Kft. (a továbbiakban: felperesi konzorcium). A felperesi konzorcium együttmûködési megállapodásában az ajánlatkérõ felé - ami az ajánlati felhívásban egyébként követelmény is volt - egyetemleges felelõsséget vállalt.
<br>Az alperesi beavatkozói konzorcium részvételi jelentkezésében az I. r. alperesi beavatkozó 1998. évre 148 925 000 Ft, 1999. évre 207 203 000 Ft, 2000. évre 212 404 000 Ft forgalmat igazolt.
<br>Az ajánlatkérõ mindegyik jelentkezõt alkalmasnak találta és részvételre felhívta. Az alperesi beavatkozói konzorciumot az I. és VII. termékcsoport szerinti részteljesítésre, melyet az jogorvoslati kérelem útján kifogásolt. A kérelmet az alperes elutasította. A jogorvoslati eljárás során tartott tárgyaláson a Mûszertechnika Irodatechnika Kft. kifogásolta, hogy az I. r. alperesi beavatkozó forgalmáról évek óta nem szolgáltat adatokat a cégbíróságnak, majd 2001. május 11-én fax útján megküldött levelében kérte az érintettet, hogy az 1998. és 1999. évi mérlege másolatát adja át. Erre az I. r. alperesi beavatkozó aznap megküldött válaszában ígéretet tett, az iratok átadásának idõpontját 2001. május 11. 13 órában határozta meg. A Mûszertechnika Irodatechnika Kft. ügyvezetõje meghatalmazta Gubinyi Zoltánt az iratok átvételére. Az átadás-átvétel dokumentálása az I. r. alperes által megküldött levélen történt az alábbiak szerint: "Átvettem: 5 oldal. 2001. 05. 11. Gubinyi (személyazonosító szám)".
<br>2001. május 11. napját követõen a Mûszertechnika Irodatechnika Kft. több levelet küldött az I. r. alperesi beavatkozónak, majd a II. r. alperesi beavatkozót kereste meg a kért dokumentumok megszerzése érdekében.
<br>A felperes nyújtott be jogorvoslati kérelmet 2001. május 31-én az alpereshez hamis adatszolgáltatás miatt, melyet arra alapított, hogy az I. r. alperesi beavatkozó 1999. évi teljes nettó árbevétele 202 M Ft, az azt megelõzõ években pedig 200 M Ft alatt volt. A cég öt különálló, jelentõs üzletággal rendelkezik, így a közbeszerzés tárgya szerint megkívánt árbevételt - a teljes árbevételre figyelemmel - nem érhette el. Elõadta, hogy írásbeli ígéret ellenére nem kapták meg az I. r. alperesi beavatkozótól a kért mérlegeket, végsõ soron a Mûszertechnika Irodatechnika Kft. tájékoztatása alapján üzleti partnerei útján szerzett információt. A tudomásszerzés idõpontját 2001. május 30. napjában határozta meg.
<br>A jogorvoslati eljárás során a Mûszertechnika Irodatechnika Kft. ügyvezetõje cáfolta, hogy az I. r. alperesi beavatkozó mérlegadatait megkapta volna. A jogsértésrõl 2001. május 30-án szereztek tudomást. Az interneten hozzáférhetõ cégismertetõbõl vált ismertté az I. r. alperesi beavatkozó további négy tevékenységi köre. Az alperes 12. alszámú, 14. alszám alatt kijavított határozatával a kérelmet elsõdlegesen elkésettség, másodlagosan megalapozatlanság miatt elutasította. Arra hivatkozott, hogy a Mûszertechnika Irodatechnika Kft. képviselõje a kérdéses iratokat 2001. május 11-én átvette, melyrõl a felperest, mind a felperesi konzorcium másik tagját tájékoztatta. E következtetéseit a 2001. május 11-i levélen szereplõ, átvételt igazoló adatokra és a felperesi konzorcium két tagja között fennálló kapcsolatra alapította, amely információcserét feltételezett. Érdemben arra hivatkozott, hogy olyan mérleginformáció került az I. r. alperesi beavatkozó részérõl csatolásra, amely az ajánlatkérõ elvárásainak megfelelt. Az 1998-as mérlegadatok irrelevánsak, mert a további két év adatai a 200 M Ft-ot meghaladták, a további - a fõ tevékenységi kör mellett megjelölt - tevékenységek létébõl még nem következik tényszerûen, hogy a kívánt árbevétel nem érhetõ el.
<br>A felperes keresetében a határozat felülvizsgálatát, annak megváltoztatását, a hamis adatszolgáltatás megállapítását kérte. Állította, hogy a Mûszertechnika Irodatechnika Kft.-vel rendszeres kapcsolatot nem tartott, így csak az általa megjelölt idõpontban jutott a Mûszertechnika Irodatechnika Kft. által kért információkhoz, 2001. május 11-én nem. Az alperes az ügy érdemét tekintve sem tárta fel a teljes tényállást, az I. r. alperesi beavatkozó további négy tevékenységi körének forgalmáról nem szerzett be adatokat.
<br>Az elsõfokú bíróság az alperes D.344/12/2001. és D.344/14/2001. számú határozatát hatályon kívül helyezte és az alperest új eljárásra kötelezte. Marasztalta továbbá a felperesnek járó perköltségben. A felperesi konzorcium megállapodására figyelemmel arra a következtetésre jutott, hogy a felperesi jogorvoslati kérelem benyújtására vonatkozó határidõ nem függött a kérdéses adatok Mûszertechnika Irodatechnika Kft. tudomására jutásának idõpontjától. A felperes által megjelölt idõpont helytállósága az alperes által megjelölt okból tehát nem volt kétségbe vonható. Az I. r. alperesi beavatkozó ajánlatát a rendelkezésre álló cégadatokkal összevetve megállapította, hogy a megadott forgalmi adatok csak akkor helytállóak, ha a cégnek egyéb tevékenységi köreibõl az adott évben egyáltalán nem volt bevétele. Az egyéb bevétel vizsgálatára a jogorvoslati eljárás során nem került sor. Tekintve, hogy az alperes az érdeksérelem hiányára csak a per során hivatkozott, az elsõfokú bíróság pedig e körben az alperesi érvelést megalapozottnak találta, kifejtette, hogy a jogorvoslati kérelem elutasítására téves indokok alapján került sor. Szükségtelennek találta a felperes által felajánlott tanúbizonyítás lefolytatását, mert a rendelkezésre álló adatok a per eldöntéséhez elegendõ alapul szolgáltak.
<br>Az elsõfokú bíróság ítélete ellen az alperes és az I-II. r. alperesi beavatkozó nyújtott be fellebbezést annak megváltoztatását, a kereseti kérelem elutasítását kérve. A Fõvárosi Ítélõtábla az I. r. alperesi beavatkozó fellebbezését hivatalból elutasította.
<br>Az alperes álláspontja az volt, hogy a felperes a Mûszertechnika Irodatechnika Kft.-vel azonos idõpontban szerzett tudomást a kérdéses adatokról, így a jogorvoslati kérelem elkésett. A kereseti kérelem és ellenkérelem korlátai, az Áe . és a Kbt. szabályai nem teszik lehetõvé eltérõ indokok alapján a határozat hatályon kívül helyezését. A II. r. alperesi beavatkozó arra hivatkozott, hogy a jogorvoslati kérelem elkésett, tekintve hogy a felperes a Mûszertechnika Irodatechnika Kft.-vel azonos idõpontban szerzett tudomást a kérdéses adatokról. Így a jogorvoslati kérelem érdemi vizsgálata nem lehet az eljárás tárgya.
<br>A felperes ellenkérelme az elsõ fokú ítélet helybenhagyására irányult.
<br>A III. r. alperesi beavatkozó észrevételt nem terjesztett elõ.
<br>A fellebbezések nem alaposak.
<br>A Legfelsõbb Bíróság KK. 31. és 34. számú állásfoglalásában foglaltak szerint az Áe. - az 1957. évi IV. törvény - 72. §-ának (1) bekezdése alapján a közigazgatási határozat bírósági felülvizsgálata iránt indított perekben a bíróság elsõsorban azt vizsgálja: a közigazgatási határozat érdemben megfelel-e a jogszabályoknak.
<br>Eljárási jogszabálysértés miatt csak akkor van helye hatályon kívül helyezésnek, ha az eljárási jogszabálysértés jelentõs, és a döntés érdemére is kihat, s a bírósági eljárásban nem orvosolható. A közigazgatási perekben - amennyiben a Pp. XX. fejezetének speciális szabályai eltérõen nem rendelkeznek - az I-XIV. fejezet rendelkezéseit alkalmazni kell. A Pp. 4. §-a szerint a bíróság - ha törvény ettõl eltérõen nem rendelkezik - a felek által elõterjesztett kérelmekhez és jognyilatkozatokhoz kötve van. A kérelemhez kötöttség alaptételének a bíróság érdemi döntését érintõ közelebbi meghatározását tartalmazza a Pp. 215. §-a, amely szerint a döntés nem terjedhet túl a kereseti kérelmen, illetõleg az ellenkérelmen. A Pp. XX. fejezetének eltérõ rendelkezése hiányában a kereseti kérelemhez kötöttség a közigazgatási perben is érvényesülõ jogelv. Ez azt jelenti, a bíróság a felperes által a keresetlevélben megjelölt jogszabálysértés körében kell hogy vizsgálódjék, és ha a határozatot más vonatkozásban találja jogszabálysértõnek, erre nem alapíthatja döntését. Ebbõl következik, hogy a bíróság megsérti a kérelemhez kötöttség követelményét a közigazgatási határozat felülvizsgálata során, ha az ítéletében a kereseti kérelmen, ellenkérelmen vagy fellebbezésen túlterjeszkedõ okra vagy jogszabályra alapítja döntését. E két állásfoglalás összevetésérõl következõen a bíróság olyan, az ellenkérelemben ugyan hivatkozott érvet sem fogadhat el döntése alapjául, amelyre a közigazgatási hatóság döntését nem alapította, tehát az az általa felülvizsgált határozatban nem lelhetõ fel. Ezért helyesen hivatkozott arra az alperes, hogy az elsõfokú bíróság az érdeksérelem hiányára döntését nem alapíthatta. Ezért ez okból nem kerülhetett sor az alperes határozatának hatályon kívül helyezésére.
<br>A közbeszerzésekrõl szóló 1995. évi XL. törvény (a továbbiakban: Kbt.) 53. § (1) bekezdés c) pontja alapján az eljárásból ki kell zárni azt az ajánlattevõt, aki hamis adatot szolgáltatott.
<br>A felperes hamis adatszolgáltatásra figyelemmel nyújtotta be jogorvoslati kérelmét, melyet az alperes egyrészt elkésettség okából, másrészt - az elkésettség ellenére érdemben eljárva utasított el. Helyesen vizsgálta ezért az elsõfokú bíróság mindkét szempontból az alperes döntését a kereseti kérelemnek megfelelõen. Figyelemmel arra, hogy az alperes a tudomásszerzés Kbt. 79. § (7) bekezdése szerinti idõpontját az I. r. alperesi beavatkozó mérlegadatainak átvételéhez, vagyis a mérlegadatok konkrét ismeretéhez kötötte, az elsõfokú bíróságnak is az ezzel kapcsolatos okfejtésének a helyességét kellett vizsgálnia. Osztotta a másodfokú bíróság azt az álláspontját, hogy a konzorciumi együttmûködési megállapodás önmagában még nem jelentheti a két konzorciumi tag szempontjából a kifogásolt magatartás tudomásra jutásának azonosságát. Tehát a felperes által megjelölt idõpont ez okból nem volt kétségbe vonható. A konzorciumi létbõl eredõ, feltételezett szoros kapcsolat további, olyan konkrét bizonyítékokkal történõ alátámasztása elmaradt, amely azt igazolta volna, hogy a Mûszertechnika Irodatechnika Kft. és a felperes tudomásszerzése azonos kellett, hogy legyen. Nem nyert egyértelmû bizonyítást az sem, hogy a 2001. május 11-i dokumentumátvétel ténylegesen milyen iratok átvételét jelentette, hiszen az ezt követõ levelezésbõl és a Mûszertechnika Irodatechnika Kft. ügyvezetõjének nyilatkozatából az tûnik ki, hogy a kért iratok átadása nem történt meg. Helyesen állapította meg azt is az elsõfokú bíróság, hogy az I. r. alperesi beavatkozó további tevékenységeibõl nyert bevételek konkrét ismerete hiányában minden alapot nélkülöznek az alperes érvei a hamis adatszolgáltatás hiányára, tekintve hogy a felhívás szerint a beszerzés tárgya szerinti forgalom bemutatása volt a követelmény.
<br>A fentiek alapján a másodfokú bíróság az elsõfokú bíróság ítéletét a Pp. 253. § (2) bekezdése alapján, részben eltérõ indokok alapján helybenhagyta. A megismételt eljárás során az alperesnek a felperes jogorvoslati kérelmében foglaltak alapján tisztáznia kell a fenti iránymutatás szerint, hogy mi tekinthetõ a felperes szempontjából tudomásszerzésnek, ehhez képest kell érdemi vizsgálat nélkül a jogorvoslati kérelmet elutasítania, vagy - ha a jogorvoslati kérelem idõben érkezett, érdemben eljárnia az I. r. alperesi beavatkozó mérlegadatainak összes tevékenységi körét átölelõ vizsgálatával.
<br>Az alperes és a II. r. alperesi beavatkozó fellebbezése sikertelen volt, ezért a Pp. 78. § (1), (2) és 79. § (1) bekezdése alapján köteles az alperes a felperes jogi képviseletével felmerült másodfokú perköltség viselésére. Az alperesi beavatkozó eljárásával a felperesnek többletköltsége nem merült fel, ezért a Pp. 83. § (1) bekezdése alapján arról külön rendelkezni nem kellett.
<br>Az illetékekrõl szóló 1990. évi XCIII. törvény (a továbbiakban: Itv.) 5. § (1) bekezdés c) pontja alapján személyes illetékmentes alperes terhére számítandó fellebbezési illetéket az Itv. 59. § (1) bekezdésére figyelemmel a költségmentességrõl szóló 6/1986. (VI. 26.) IM rendelet l4. §-a alapján az állam viseli. A II. r. alperesi beavatkozó az Itv. 39. § (3) bekezdésének c) pontja, a 46. § (1) bekezdése alapján a költségmentességrõl szóló 6/1986. (VI. 26.) IM rendelet 13. § (2) bekezdése szerint köteles a fellebbezési illetéket viselni.
<br>
<br>Budapest, 2004. február 4.
<br>
<br>Dr. Sára Katalin s. k., Dr. Matheidesz Ilona s. k.,
<br>a tanács elnöke, elõadó bíró bíró
<br>
<br>Dr. Páldy Zsuzsanna s. k.,
<br>bíró
<br><br></body></html>