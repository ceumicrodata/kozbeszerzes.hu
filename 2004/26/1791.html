<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1791/2004)
</h2>
<br>1024 Budapest, Margit krt. 85.
<br>Ikt.sz.: D.52/3/2004.
<br>
<br>Tárgy: a Jásztej Rt. jogorvoslati kérelme az Országos Pszichiátriai és Neurológiai Intézet közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Jásztej Rt. (5130 Jászapáti, Juhász M. u. 3., képviseli Dr. Szilágyiné Dr. Zugh Katalin ügyvéd 5001 Szolnok, Baross u. 20. II/212. Pf. 184., a továbbiakban: kérelmezõ) jogorvoslati kérelmét, melyet az Országos Pszichiátriai és Neurológiai Intézet (1021 Budapest, Hûvösvölgyi út 116., a továbbiakban: ajánlatkérõ) "tej és tejtermékek beszerzése" tárgyú közbeszerzési eljárása ellen nyújtott be - érdemi vizsgálat nélkül - hivatalból elutasítja.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ a rendelkezõ részben meghatározott tárgyban közbeszerzési eljárást folytatott le, melyben az ÚJ-MIZO Rt. ajánlattevõ ajánlatát érvénytelenné nyilvánította.
<br>Ajánlatkérõ döntése ellen az ÚJ-MIZO Rt. jogorvoslati kérelmet nyújtott be és a jogorvoslati eljárás D.28/2004. szám alatt van folyamatban. Ebben a folyamatban levõ jogorvoslati eljárásban nyújtotta be 2004. január 23-án észrevételnek nevezett beadványát a Jásztej Rt., melyben saját ajánlata érvénytelenné nyilvánítását, ajánlatkérõ hiánypótlási eljárását sérelmezte, és kérte annak felülvizsgálatát.
<br>A Döntõbizottság a Jásztej Rt. beadványát annak tartalma alapján jogorvoslati kérelemnek minõsítette és megállapította, hogy nem került megfizetésre a közbeszerzésekrõl szóló 1995. évi XL. törvény (a továbbiakban: Kbt.) 80. § (2) bekezdésében meghatározott 150 000 Ft igazgatási szolgáltatási díj.
<br>Emiatt D.52/2/2004. szám alatt a Döntõbizottság - elutasítás terhe mellett - felhívta a kérelmezõt a hiány pótlására, az igazgatási szolgáltatási díj megfizetésére és annak igazolására ötnapos hiánypótlási határidõ megállapítása mellett.
<br>A Döntõbizottság megállapította, hogy a kérelmezõ a hiányt a meghatározott határidõben nem pótolta és ezért a Döntõbizottság a Kbt. 76. § (1) bekezdésében biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján - a Kbt. 80. § (4) bekezdésére figyelemmel - elutasította.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 10.
<br>
<br>Dr. Nagy Gizella s. k., Székelyné Bihari Mária s. k.,
<br>közbeszerzési biztos közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>