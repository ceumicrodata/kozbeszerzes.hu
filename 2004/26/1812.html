<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (1812/2004)
</h2>
<br>
<br>3.Kf.27.186/2003/7.
<br>
<br>A Fõvárosi Ítélõtábla a dr. Sári Péter ügyvéd (1136 Budapest, Pannónia u. 5.) által képviselt Gergely Air Kft. (2481 Velence, Nyár u. 13.) felperesnek a dr. Csanádi Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott határozat bírósági felülvizsgálata iránt indult perében a Fõvárosi Bíróság 2002. november 13. napján kelt, 13.K.31.518/2002/6. számú ítélete ellen az alperes által 7. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 30 000 Ft (harmincezer forint) együttes elsõ és másodfokú perköltséget.
<br>Kötelezi a felperest, hogy fizessen meg a magyar államnak - az illetékhivatal külön felhívására - 10 000 Ft (tízezer forint) kereseti és 29 000 Ft (huszonkilencezer forint) fellebbezési illetéket.
<br>Az ítélet ellen fellebbezésnek helye nincs.
<br>
<br>INDOKOLÁS
<br>
<br>A Magyar Turizmus Rt. ajánlatkérõ a Közbeszerzési Értesítõ 2002. február 6-i számban ajánlati felhívást tett közé nyílt közbeszerzési eljárás indítására vegyszeres és biológiai, földi gépes és légi úton történõ szúnyoglárva- és -imágóirtás komplex elvégzése tárgyban az ajánlatkérõ által meghatározott idõpontokban, készítményekkel a Dunakanyar és ráckevei (Soroksár) Duna-ág térségében, valamint a Velencei-tó térségében. A beszerzés tárgyának egy részére is lehetett ajánlatot tenni. Az ajánlati felhívás 11. a) pontjában elõírta, hogy az ajánlattevõnek, illetve a közbeszerzés értékének 10%-át meghaladó mértékben igénybe venni kívánt alvállalkozóknak a mûszaki alkalmasság igazolására csatolni kell a Kbt. 44. § (2) bekezdés b) pontja alapján a gépparkjuk bemutatását, valamint a Kbt. 44. § (2) bekezdés c) pont szerint a teljesítésbe bevonni kívánt személyek bemutatását, képzettségük és szakmai gyakorlatuk szerint.
<br>Az ajánlattevõnek és a közbeszerzés értékének 10%-át meghaladó mértékben igénybe venni kívánt alvállalkozónak a szerzõdés teljesítésére alkalmatlanná minõsítésének szempontjai a 11. b) pont szerint a következõk:
<br>- nem rendelkezik az elmúlt három évben szúnyogirtás szolgáltatásban legalább három referencialevéllel igazolt referenciával,
<br>- a teljesítésbe bevont legalább három szakember nem rendelkezik legalább öt-öt éves gyakorlattal szúnyogirtás tárgykörben,
<br>- nem rendelkezik szúnyogirtáshoz alkalmas légi jármûvel.
<br>Az ajánlatkérõ elõírta, hogy az alkalmassági követelményeknek együttesen kell megfelelniük, és ugyanez vonatkozik arra az esetre is, amikor több ajánlattevõ közösen tesz ajánlatot.
<br>Az ajánlattételi határidõben a felperes, valamint a Corax Kft. az RSZ-Coop Kft.-vel közösen nyújtottak be ajánlatot. A felperes ajánlatában a szúnyoglárvairtás ajánlati árát 2600 Ft/hektár + áfa-ban, a Corax-RSZ-Coop 100 Ft/hektár + áfa-ban jelölte meg. Az ajánlatkérõ magyarázatot kért az ajánlattevõktõl a kirívóan alacsony árra, amelyre azt közölték, hogy a 100 Ft elírás eredménye, de így is vállalják megfelelõ mûszaki színvonalon a beszerzés elvégzését. Ajánlatkérõ 2002. április 3-án tartott eredményhirdetésen a Dunakanyar-Ráckeve (Soroksár) Duna-ág térségben a Corax Kft.-RSZ-Coop Kft. közös ajánlatát hirdette ki nyertesnek.
<br>A felperes által elõterjesztett jogorvoslati kérelmet - amely a kihirdetett döntés megsemmisítésére, a jogsértés megállapítására, és annak megállapítására vonatkozott, hogy ebben a térségben a felperes nyerte a pályázatot, ezért vele kell megkötni a munka elvégzésére vonatkozó vállalkozási szerzõdést - az alperes D.173/20/2002. sz. határozatával elutasította. Hivatkozott a Kbt. 44. § (5) bekezdésére, mely szerint, ha több ajánlattevõ közösen tesz ajánlatot, valamennyi ajánlattevõnek egyenként kell megfelelnie az ajánlatkérõ által elõírt alkalmassági követelményeknek, kivéve ha az ajánlatkérõ ettõl eltérõen rendelkezik. A 11. b) pontban tehát jogszerûen írt elõ az ajánlattevõ együttes megfelelõséget. A kirívóan alacsony árat illetõen a Kbt. 57. § (2) bekezdésében írt kötelezettségének az ajánlatkérõ eleget tett, magyarázatot kapott, a válaszról tájékoztatta a többi ajánlattevõt, tehát a Kbt. 24. § (1) bekezdésében írt esélyegyenlõség alapelve nem sérült, és nem volt indokolt a Kbt. 60. § (1) bekezdés f) pontjának alkalmazása sem, mert ez nem az árversenyre alkalmazandó szabály. A nyertes ajánlattevõk az ajánlati kötöttség elve miatt ajánlatukon nem változtathattak. Nem osztotta azt a felperesi álláspontot, hogy a vállalt ár alacsony volta a szolgáltatás visszterhes jellegén változtatott volna. A hamis adatszolgáltatásra alapított kérelmet is megalapozatlannak minõsítette, mert a közös ajánlattevõk a 11. a) pont szerinti mûszaki alkalmasság igazolása körében a teljesítésbe bevonni kívánt személyek között Nánási István nem szerepelt, az ajánlati felhívás és a dokumentáció pedig nem tartalmazott adatközlési kötelezettséget a légi jármû üzemben tartási engedély személyeket illetõ adataira vonatkozóan. Az engedély érvényességi ideje 2002. április 30. volt, ehhez képes a március 19-i ajánlati határidõben az elõírt feltételeknek az ajánlattevõ megfelelt. Az engedély csak a légügyi hatóság által függeszthetõ fel, megkeresésre pedig úgy nyilatkoztak, hogy az engedély meghosszabbítása folyamatban van, a mûszaki vezetõ szem
<br>élyére nézve is.
<br>A határozat ellen a felperes terjesztett elõ keresetet, és annak elsõdlegesen hatályon kívül helyezését és az alperes új eljárásra kötelezését, másodlagosan a határozat megváltoztatását és annak megállapítását kérte, hogy a kihirdetett és az alperes által jóváhagyott döntés jogszabálysértõ, a megkötött szerzõdés semmis, a pályázatot a felperes nyerte, és ezért vele kell a szerzõdést megkötni. Megismételte a jogorvoslati kérelmében kifejtetteket, új elemként arra hivatkozott, hogy az RSZ-Coop Kft.-nek nem volt repülési jogosultsága, mert a három légi jármûve közül kettõnek nem volt meg a megfelelõ légióra száma, és az RSZ-Coop. Kft.-nek nincs telephelye, illetve a pályázatban szerepeltetett telephely már megszûnt. A fentiekkel hamis adatszolgáltatást valósított meg, és alkalmatlannak bizonyult a mûszaki feltételek teljesítésére.
<br>Az elsõfokú bíróság ítéletével az alperes határozatát hatályon kívül helyezte és az alperest új eljárásra kötelezte. Csak a jogorvoslati kérelemben elõadottak vizsgálatára szorítkozott, a keresetben hivatkozott újabb kifogásokat érdemben nem vizsgálta, mert erre az alperesi határozat jogorvoslati kérelem hiányában nem tartalmazott rendelkezést, ezért bírósági felülvizsgálatára sincs lehetõség. Megállapította, hogy az ajánlatban elírás folytán megadott 100 Ft/hektár + áfa irreálisan alacsony ár, ennek a reális árakkal történõ versenyeztetése és elõnyben részesítése sérti az eljárás tisztaságára vonatkozó Kbt. 24. § (1) bekezdésében írt alapelvet, melynek következtében a Kbt. 60. § (1) bekezdés f) pontja alapján az eljárás eredménytelenségét lehetett volna megállapítani. Mivel ez nem kötelezõ rendelkezés, ennek mellõzése nem volt jogszabálysértõ.
<br>A mûszaki alkalmasság tárgyában osztotta az alperes álláspontját és megállapította, hogy az ajánlati felhívás közös ajánlattéttel esetén az alkalmassági követelményeknek való megfelelést együttesen írta elõ, nem sérült a Kbt. rendelkezése, mert erre a Kbt. 44. § (5) bekezdése lehetõséget ad.
<br>A hamis adatszolgáltatás vonatkozásában megállapította, hogy olyan gépjármû-üzembentartási engedélyt csatoltak, amelyen annak a Nánási István mûszaki vezetõnek a neve szerepelt, aki 2002. február 25-i hatállyal munkaviszonyát megszüntette, ezért a mûszaki vezetõ személyét illetõen az engedély érvénytelen adatot tartalmazott, így az engedély nem volt jogszerûen felhasználható. Hamis adatközlés azért nem valósult meg, mert az engedély kiállítása idejének megfelelõ adatokat tartalmazott. A beszerzés tárgya szerinti feladat elvégzésére alkalmas légi jármû értelemszerûen mind mûszaki, mind hatósági engedélyezési szempontból repülés céljára alkalmas jármûvet jelent, ezért az érvénytelen adatot tartalmazó üzemben tartási engedély miatt a mûszaki alkalmasság hiányára a felperes megalapozottan hivatkozott.
<br>Az ítélet ellen az alperes jelentett be fellebbezést, elsõdlegesen annak megváltoztatása és a kereset elutasítása iránt. Másodlagosan kifogásolta az alperesi határozat hatályon kívül helyezésére és új eljárásra kötelezésre vonatkozó ítéleti rendelkezést, tekintve, hogy az elsõfokú bíróság számára biztosított a megváltoztatás joga, melyhez minden adat rendelkezésre állt.
<br>Álláspontja szerint a közös ajánlattevõk eleget tettek a mûszaki-technikai felszereltség leírására vonatkozóan a Kbt. 44. § (2) bekezdés b) pontja szerinti, az ajánlati felhívás 11. a) pont második bekezdésében foglaltaknak, és a 11. b) pontnak megfelelõen igazolták, hogy szúnyogirtáshoz alkalmas légi jármûvel rendelkeznek. Tévesen állapította meg az elsõfokú bíróság, hogy a nyertes ajánlattevõk a szerzõdés teljesítésére mûszakilag alkalmatlanok voltak, mert olyan követelményt állított velük szemben, amely nem szerepelt az ajánlati felhívásban és a dokumentációban. A légi jármû üzemben tartási engedély érvényessége tekintetében csak az azt kiadó hatóság közlését lehet figyelembe venni.
<br>A felperes ellenkérelme az elsõfokú bíróság ítéletének helybenhagyására irányult. Csatlakozó fellebbezést terjesztett elõ, kérve az elsõ fokú ítélet indokolásának a hamis adatszolgáltatás tényével kapcsolatos megállapítása megváltoztatását, figyelemmel az üzemben tartási engedélyben szereplõ mûszaki vezetõ személyének megjelölésére. Becsatolta Madas László igazság ügyi légi-közlekedési szakértõ szakvéleményét, annak igazolására, hogy bár az üzemben tartási engedély a társaságé, a légi jármû nem repülhet, ha nincs a társaságnak mûszaki vezetõje.
<br>Az alperes fellebbezése alapos, a felperes csatlakozó fellebbezése nem megalapozott.
<br>A Fõvárosi Ítélõtábla a fellebbezési kérelem és ellenkérelem korlátai között eljárva kizárólag a mûszaki alkalmasság és az ehhez rendelt dokumentumok vizsgálatát végezte el.
<br>Az ajánlati felhívás 11. a), b) pontja körében megköveteltekre figyelemmel helyesen hivatkozott arra az alperes, hogy a nyertes ajánlatban a teljesítésbe bevonni kívánt személyek között Nánási István neve nem szerepel. Az ajánlati felhívás és dokumentáció nem tartalmaz adatközlési kötelezettséget a légi jármû üzemben tartási engedély személyi adataira vonatkozóan. Erre tekintettel az elsõfokú bíróság helytelen jogi következtetésre jutott, amikor a légi jármû üzemben tartási engedélyének adataiban bekövetkezett változásra tekintettel azt a mûszaki alkalmasság igazolására jogszerûtlen felhasználásnak minõsítette. A légi jármû üzemben tartási engedélyét sem az ajánlati felhívás, sem az ajánlati dokumentáció nem követelte meg az alkalmasság igazolására. Kiemeli a Fõvárosi Ítélõtábla, hogy a jelen eljárásnak nem az üzemben tartási engedély érvényességének vizsgálata a tárgya. Ezért közömbös, hogy az engedély egy adatában idõközben változás következett be. A kiállított engedélyen szerepel, hogy az mindaddig hatályban marad, amíg visszaszolgáltatásra, felfüggesztésre, visszavonásra vagy más módon érvénytelenítésre nem kerül. Ezek valamelyikére utaló adat az eljárás során nem merült fel. Ezzel ellentétben az engedély visszavonására jogosult légügyi hatóság igazolta, hogy az engedély meghosszabbítása folyamatban van, amely érinti az új mûszaki vezetõ személyére vonatkozó változás átvezetését is. Az ajánlati felhívás közzétételét követõen hatályba lépett 20/2002. (III. 30.) KöVim rendeletnek nincs olyan elõírása, amely az üzemben tartási engedély egy adatában bekövetkezett változás esetére az engedély érvénytelenségét vonná maga után. Ez a korábban, az üzemben tartási engedély kiadására irányadó szabályokból sem következik. Az engedély tartalmi vizsgálata meghaladja a jelen eljárás kereteit, részben azért, mert az kiállítójának, a Magyar Köztársaság Légügyi Igazgatóságának a hatáskörébe tartozó feladat, részben pedig azért, mert nem volt elõírás a közbeszerzési eljárásban annak becsatolása. Ezért nem volt jogi lehetõsége 
<br>az elsõfokú bíróságnak arra, hogy az ajánlati felhívásban egyébként elõ nem írt kötelezettség ellenére becsatolt engedély adatainak érvénytelenségét kimondja, és abból a közbeszerzési eljárásra kiható következményeket állapítson meg.
<br>A hamis adatszolgáltatás megvalósulását illetõen helyesen jutott arra a következtetésre az elsõfokú bíróság, hogy az nem állapítható meg azért, mert az engedély a kiállítása idõpontjának megfelelõ, valós állapot szerint rögzítette az adatokat.
<br>Mindezek alapján a Fõvárosi Ítélõtábla az elsõfokú bíróság ítéletét a Pp. 253. § (2) bekezdése értelmében megváltoztatta és a felperes keresetét elutasította.
<br>A pervesztes felperest a Pp. 78. § (1), (2) bekezdés és a Pp. 79. § (1) bekezdése alapján kötelezte a pernyertes alperesnek járó együttes elsõ és másodfokú perköltség megfizetésére.
<br>A felperes az illetékfeljegyzési jog folytán feljegyzett, az illetékekrõl szóló 1990. évi XCIII. törvény (a továbbiakban: Itv.) 39. § (3) bekezdés c) pontja, és 46. § (1) bekezdése szerinti illeték megfizetésére a költségmentességrõl szóló 6/1986. (VI. 26.) IM rendelet 13. § (2) bekezdése alapján köteles.
<br>
<br>Budapest, 2004. január 14.
<br>
<br>Dr. Sára Katalin s. k., Dr. Páldy Zsuzsanna s. k.,
<br>tanácselnök elõadó bíró
<br>
<br>Dr. Matheidesz Ilona s. k.,
<br>bíró
<br>
<br>
<br><br></body></html>