<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1770/2004)
</h2>
<br>1024 Budapest, Margit krt. 85.
<br>Ikt. sz.: D.21/8/2004.
<br>
<br>Tárgy: a STRABAG Rt. jogorvoslati kérelme Kecskemét Megyei Jogú Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot.
<br>
<br>A Döntõbizottság a STRABAG Rt. (1135 Budapest, Szegedi út 35-37., képviseli: dr. Kecskés Gabriella ügyvéd, 1135 Budapest, Szegedi út 35-37., a továbbiakban: kérelmezõ) jogorvoslati kérelmének, melyet Kecskemét Megyei Jogú Város Önkormányzata (6000 Kecskemét, Kossuth tér 1., a továbbiakban: ajánlatkérõ) "Kecskemét város önkormányzati kezelésû kül- és belterületi burkolt és burkolatlan útjainak, kerékpárútjainak, járdáinak fenntartása, útpadka- és árokrendezések, fedett autóbuszvárók kihelyezése, bontása, karbantartása, KRESZ-táblák kihelyezése, útüzemeltetéssel kapcsolatos, elõre nem tervezhetõ feladatok ellátása, burkolati jelek festése" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 52. § (2) bekezdés d) pontjára tekintettel az 52. § (1) bekezdését, ezért ajánlatkérõvel szemben 2 000 000 Ft, azaz kettõmillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõ részére a határozat kézbesítésétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a jogorvoslati kérelem, az ajánlatkérõ érdemi észrevétele alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. november 26-án megjelent 48. számában tett közzé ajánlati felhívást nyílt eljárás megindítására a rendelkezõ részben megjelölt beszerzés tárgyában.
<br>A vállalkozási szerzõdést ajánlatkérõ 2004. január 1-jétõl 2006. december 31-ig terjedõ idõszakra kívánta megkötni.
<br>Az ajánlati felhívás szerint részajánlattétel, illetve többváltozatú ajánlattétel nem volt megengedett.
<br>Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket. E körben ajánlatkérõ a 11. a) pont második francia bekezdésében elõírta a 2000., 2001. és 2002. éves beszámoló vagy egyszerûsített éves beszámoló és könyvvizsgálói záradék csatolását.
<br>Ezen pénzügyi, gazdasági alkalmassági követelménnyel összefüggésben ajánlatkérõ meghatározta, hogy a szerzõdés teljesítésére alkalmatlan az az ajánlattevõ, akinek a 2000., 2001. és 2002. év mérlegének bármelyike negatív eredményt mutatott, továbbá a 2000., 2001. és 2002. év valamelyikében a nettó árbevétele nem éri el a 800 M Ft-ot.
<br>Az ajánlati felhívás 13. pontja szerint az ajánlatok elbírálásának szempontja az összességében legelõnyösebb ajánlat, melyhez ajánlatkérõ megadta a részszempontokat, a részszempontok súlyszámát, a részszempontok tartalmi elemeire adható pontszám alsó és felsõ határát, valamint a tartalmi elemek elbírálásának módszerét.
<br>Az ajánlatkérõ a 16. pontban az "Egyéb információk" között rögzítette, hogy hiánypótlásra lehetõséget nem biztosít.
<br>Az ajánlatkérõ dokumentációt is biztosított ajánlattevõk részére, melyek részei voltak az ajánlatkérõ részletes feltételeit tartalmazó útmutató, szerzõdéstervezet és az egyes nyilatkozati blanketták. A dokumentáció a mérlegekkel kapcsolatban további elõírásokat nem tartalmazott.
<br>Az ajánlattételi határidõre, 2003. december 23-ára ajánlatot nyújtott be a Debmut Rt., a Soltút Kft. és kérelmezõ.
<br>Ajánlatkérõ 2003. december 30-án végezte el az ajánlatok értékelését. Megállapította, hogy kérelmezõ ajánlata érvénytelen, a másik két érvényes ajánlat közül pedig az összességében legelõnyösebb ajánlatot a Debmut Rt. tette.
<br>Ajánlatkérõ az eljárás eredményét 2003. december 31-én, a kérelmezõ jelenlétében hirdette ki nyilvánosan, majd az eljárás lezárásáról szóló összegzést 2004. január 7-én küldte meg az ajánlattevõknek. A kérelmezõ ezt a küldeményt 2004. január 8-án átvette.
<br>Ajánlatkérõ a nyertessel a szerzõdést 2004. január 8-án megkötötte.
<br>Kérelmezõ 2004. január 13-án nyújtott be jogorvoslati kérelmet a Döntõbizottsághoz, melyben kérte, hogy a Döntõbizottság állapítsa meg ajánlata érvénytelenné nyilvánító döntésének jogsértõ voltát, kötelezze ajánlatkérõt az eljárási díj megtérítésére. Indoklásként elõadta, hogy álláspontja szerint ajánlatkérõ 2003. december 31-én kihirdetett és 2004. január 5-én írásban közölt döntése jogsértõ. Ajánlatkérõ a kérelmezõ ajánlatát azzal az indokkal nyilvánította érvénytelennek, hogy az nem felelt meg az ajánlati felhívásban és a dokumentációban meghatározott feltételeknek. Konkrétan ajánlatkérõ arra hivatkozott, hogy az ajánlatba csatolt 2000-2002. évi egyszerûsített éves beszámolók nem tartalmazzák a 2000. évi C. törvény 156. § (4) bekezdés szerinti könyvvizsgálói jelentést, ugyanezen törvény 156. § (5) bekezdés a)-h) pontjai szerinti tartalommal. Kérelmezõ álláspontja szerint ajánlata megfelelt az ajánlati felhívás 11. a) pontja második francia bekezdésében elõírt követelménynek, ugyanis az éves beszámolóra (mérlegre, eredménykimutatásra, kiegészítõ mellékletre) vonatkozó könyvvizsgálói záradékot a 2000. évi mérleg tekintetében a számvitelrõl szóló 1991. évi XVIII. törvény 74-76. §-ai szabályozták, a 2001. évi mérlegtõl kezdõdõen pedig újabb számviteli törvény, a 2000. évi C. törvény 156-158. §-ai szabályozzák. Mindkét törvény elõ írásai megkülönböztetik a könyvvizsgálói jelentést és a hitelesítõ záradékot (könyvvizsgálói záradékot). Ajánlatkérõ az éves beszámolók és könyvvizsgálói záradék - helyesen a záradékkal ellátott éves beszámolók - benyújtását írta elõ, nem tartalmazta az ajánlati felhívása könyvvizsgálói jelentések csatolását. A könyvvizsgálói záradékkal ellátott beszámolókat benyújtották és az ezeken szereplõ záradékok megfelelnek a korábbi, illetve a jelenleg hatályos számviteli törvény elõírásainak. Mindezekre tekintettel az ajánlatkérõ által megállapított hiányosságok nem álltak fenn, mert az ajánlatkérõ nem kérte a komplett könyvvizsgálói jelentés csatolását, ezért az eljárásból való kizárása jogsért
<br>õ volt. A jogsértés súlyát növeli, hogy egyébként õ tette az összességében legelõnyösebb ajánlatot.
<br>Ajánlatkérõ érdemi észrevételében a jogorvoslati kérelem elutasítását kérte megalapozatlanság okán. Ajánlatkérõ álláspontja, hogy a könyvvizsgálói záradék egyrészt könyvvizsgálói jelentés keretében adható, azaz annak részeként szövegezendõ meg a törvényben és a vonatkozó nemzeti standardoknak megfelelõen, ahogy ez a másik két ajánlatban is látható, melynek elkészítése a könyvvizsgáló törvényben írt kötelezõ feladata. Ugyanakkor lehetséges, hogy ún. rövid könyvvizsgálói záradék készül, vagyis a számviteli dokumentumokat, azaz pl. a beszámoló részét képezõ mérleget és eredménykimutatást látja el záradékkal a könyvvizsgáló, ez utóbbi esetben azonban mindkét dokumentumot záradékolni szükséges, mely feltételnek a kérelmezõ nem tett eleget, hiszen a 2001. évi, valamint a 2002. évi eredmény kimutatásán a záradék nem található. Az ilyen záradék formai kritériumai között szerepel azonban az érvényes nemzeti könyvvizsgálói standardok szerint, hogy a záradéknak - az azonosíthatóság érdekében és a vizsgálat bizonyítékaként - tartalmaznia kell a mérlegfõösszeget, valamint a mérleg szerinti eredményt, továbbá a könyvvizsgálatnak az eredménykimutatás vizsgálatára is ki kell terjednie. A záradék tartalmazza a könyvvizsgáló nevét, kamarai tagsági számát, valamint szükségképp el kell látni könyvvizsgálói aláírással.
<br>A Döntõbizottság a közbeszerzési eljárásban keletkezett iratok, a kérelem és érdemi észrevétel alapján megállapította, hogy a jogorvoslati kérelem megalapozott.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Ajánlati felhívása 11. a) pont második francia bekezdése alapján az ajánlattevõnek pénzügyi alkalmasságát a 2000., 2001., 2002. éves beszámoló, vagy egyszerûsített éves beszámoló és könyvvizsgálói záradék csatolásával kellett igazolni.
<br>Ajánlatkérõ kérelmezõ ajánlatát az alábbi okra tekintettel nyilvánította érvénytelenné:
<br>"A számvitelrõl szóló 2000. évi C. törvény 156. §-a szerint; (4) bekezdés: A könyvvizsgáló az éves beszámoló, az egyszerûsített éves beszámoló, az összevont (konszolidált) éves beszámoló felülvizsgálatáról a - könyvvizsgálói záradékot vagy a záradék megadásának elutasítását is tartalmazó - írásbeli könyvvizsgálói jelentést köteles készíteni és azt megbízójának átadni. (5) bekezdés: A könyvvizsgálónak a könyvvizsgálói jelentésben rögzíteni kell: a) pont: a könyvvizsgálói jelentés címzettjét, b) pont: a könyvvizsgálat tárgyát képezõ éves beszámoló, egyszerûsített éves beszámoló, összevont (konszolidált) éves beszámoló azonosítóit (különösen melyik vállalkozó, milyen fõbb jellemzõ adatokat tartalmazó, melyik üzleti évre vonatkozó, milyen mérlegfordulónappal készült beszámolója), c) pont: az elvégzett, a könyvvizsgálói záradékot vagy a záradék megadásának elutasítását megfelelõen alátámasztó vizsgálatok jellegét, összefoglaló bemutatását, d) pont: az éves beszámolóhoz, az egyszerûsített éves beszámolóhoz, az összevont (konszolidált) éves beszámolóhoz csatolt könyvvizsgálói záradékban vagy a záradék megadásának elutasításában kifejezett véleményét, határozott álláspontját arról, hogy az adott beszámoló megfelel-e az e törvényben foglaltaknak, továbbá azon egyéb jogszabályok elõírásainak, amelyek a könyvvizsgáló számára a beszámolóban szereplõ adatok vonatkozásában feladatokat határoznak meg, e) pont: a (hitelesítõ, korlátozott, elutasító) könyvvizsgálói záradékot vagy a záradék megadásának elutasítását, f) pont: a könyvvizsgálói jelentés keltezését, g) pont: a könyvvizsgálatért személyében felelõs könyvvizsgáló nevét, aláírását, címét, kamarai bejegyzési (nyilvántartási) számát h) pont: könyvvizsgálói társaság esetén az a)-g) pontban foglaltakon túlmenõen - a társaság képviseletére jogosult nevét, aláírását, a társaság megnevezését, címét, kamarai nyilvántartás számát is. A Strabag Rt. ajánlatában a 2000., 2001. és 2002. évi egyszerûsített éves beszámoló nem tartalmazza a 2000. évi C. törvény 156. § (4) bekezdés szer
<br>inti könyvvizsgálói jelentést a 2000. évi C. törvény 156. § (5) bekezdés a)-h) pont szerinti tartalommal, ezért a közbeszerzési törvény 52. § (2) bekezdés d) pont szerint ajánlata érvénytelen, mert nem felel meg az ajánlati felhívásban, illetõleg a dokumentációban meghatározott feltételeknek."
<br>A számvitelrõl szóló 2000. évi C. törvény 156. § (4) bekezdése szerint a könyvvizsgáló az éves beszámoló, az egyszerûsített éves beszámoló, az összevont (konszolidált) éves beszámoló felülvizsgálatáról - a könyvvizsgálói záradékot, vagy a záradék megadásának elutasítását is tartalmazó - írásbeli könyvvizsgálói jelentést köteles készíteni és azt megbízójának átadni. Az (5) bekezdés részletezi a könyvvizsgálói jelentés kötelezõ elemeit. E körben az e) pont emeli ki a (hitelesítõ korlátozott elutasító) könyvvizsgálói záradékot, vagy a záradék megadásának elutasítását.
<br>A fenti szakaszból következõen a könyvvizsgálói jelentés egyik kötelezõ eleme a könyvvizsgálói záradék, tehát a jelentés és a záradék nem azonos fogalom. Ajánlatkérõ az elõírásában nem a könyvvizsgálói jelentés, hanem a könyvvizsgálói záradék csatolását kérte, így a könyvvizsgálói jelentés hiánya okán az ajánlat érvénytelen nem lehet.
<br>Ajánlatkérõ az érvénytelenné nyilvánítás okaként a jelentés hiányát jelölte meg, érdemi észrevételében azonban már nem vitatta, hogy jelentés nélkül is létezik könyvvizsgálói záradék.
<br>A Döntõbizottság megállapította, hogy a kérelmezõ az ajánlatához csatolt 2001. évi beszámolójának részét képezõ mérlegen feltüntette az alábbiakat:
<br>"A könyvvizsgálat során a Strabag Építõ Kft. 2001. december 31-i beszámolóját, annak részeit és tételeit, azok könyvelését, bizonylati alátámasztását az érvényes könyvvizsgálati standardokban foglaltak szerint felülvizsgáltam, és ennek alapján elegendõ és megfelelõ bizonyosságot szereztem arról, hogy a beszámolót a számviteli törvényben és az általános számviteli elvek szerint készítették el. A beszámoló a vállalkozó vagyoni, pénzügyi és jövedelmi helyzetérõl megbízható és valós képet ad." Ezt a szöveget a könyvvizsgáló dátummal és aláírással látta el. Hasonlóan került ajánlatkérõ részérõl becsatolásra a 2002. évi beszámoló is, amelyen még a könyvvizsgáló kamarai tagságának száma is szerepelt. E szövegbõl kitûnõen a könyvvizsgáló megvizsgálta a beszámolót és annak részeit, mely mérlegbõl, eredménykimutatásból és kiegészítõ mellékletekbõl áll. Ez a szövegrész pedig a számvitelrõl szóló 2000. évi C. törvény 158. § (1) bekezdésében foglaltaknak megfelel. A hivatkozott 158. § (1) bekezdése ezt a szövegrészt hitelesítõ záradéknak minõsíti.
<br>A Döntõbizottság nem fogadta el ajánlatkérõ azon érvelését, mely szerint azért volt a kérelmezõ ajánlata érvénytelen, mert az eredménykimutatáson a záradék nem volt fellelhetõ. Ugyanis erre vonatkozó elõírás a számviteli törvényben nem található, külön nincs nevesítve, hogy a beszámoló részeit képezõ mérleg, eredménykimutatás stb. lapokon is a záradékot külön-külön szerepeltetni szükséges.
<br>A Döntõbizottság áttekintette a másik két ajánlatban becsatolt dokumentumokat és megállapította, hogy a másik két ajánlattevõ könyvvizsgálói jelentést csatolt, amely tartalmazta a záradékot, de ugyanakkor a becsatolt beszámolón és annak részeit képezõ mérlegen és az eredménykimutatáson sem volt záradékolás.
<br>A fentiekbõl következõen a Döntõbizottság megállapította, hogy ajánlatkérõ jogsértõ módon döntött kérelmezõ ajánlata érvénytelenné nyilvánításáról.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, az f) pont alapján határozott a bírság kiszabásáról és a h) pont alapján döntött a költségek viselésérõl.
<br>A Kbt. 88. § (4) bekezdése szerint: "A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg."
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a bírság mértékének megállapításánál figyelemmel volt arra, hogy egyrészt a szerzõdéskötésre tekintettel a jogsértés már nem reparálható, másrészt, hogy ajánlatkérõvel szemben a közbeszerzési törvény szabályainak megsértése miatt már került sor bírság kiszabására.
<br>A Döntõbizottság személlyel szemben bírság kiszabását mellõzte figyelemmel arra, hogy a kérelmezõ ajánlatának érvénytelenné nyilvánító döntést konkrétan nem egy személy hozta meg. A jogsértõ eljárást lezáró döntést a bizottság hozta meg, így személyes felelõsség nem volt megállapítható.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. február 6.
<br>
<br>Dr. Engler Magdolna s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>