<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (1811/2004)
</h2>
<br>
<br>13.K.32.650/2003/2.
<br>
<br>A Fõvárosi Bíróság a dr. Kapitány István ügyvéd (7622 Pécs, Siklósi út 1.) által képviselt Pannon Volán Autóbuszközlekedési Rt. (7622 Pécs, Siklósi út 1.) felperesnek a dr. Csanádi Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv.sz.: D.399/9/2003.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 10 000 (tízezer) Ft perköltséget.
<br>Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Fõvárosi Ítélõtáblához címezve benyújtani.
<br>
<br>INDOKOLÁS
<br>
<br>A felperes mint ajánlatkérõ a 2003. július 4-én kelt ajánlati felhívásával hirdetmény közzététele nélküli tárgyalásos eljárást indított a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdés c) pontja alapján helyközi közforgalmú közlekedésre alkalmas 5 db elõvárosi szóló, új, magyar típusú bizonyítvánnyal (beleértve a típusbizonyítvány kiterjesztését) rendelkezõ autóbusz beszerzésére, amelyrõl egyidejûleg az alperesi Döntõbizottság elnökét írásban tájékoztatta.
<br>A felperes az IKARUSBUS Rt.-t, a MAN Kamion és Buszkereskedelmi Kft.-t, az MB-Autó Magyarország Kft.-t, a NABI Rt.-t és a KRAVTEX Kereskedelmi Kft.-t hívta fel ajánlattételre.
<br>Az ajánlati felhívás 11. b) pontjának hatodik bekezdése szerint alkalmatlannak minõsül a szerzõdés teljesítésére az az ajánlattevõ, akinek az elõzõ 3 év alatt egyáltalán nem volt olyan jelentõs szállítása, amikor egy megrendelés alapján legalább 5 db - az ajánlattal megegyezõ fõegységekkel szerelt - autóbuszt szállított volna le.
<br>Az ajánlati felhívás 13. a) pontja értelmében az ajánlatok elbírálása az összességében legelõnyösebb ajánlat bírálati szempont alapján történik a b) pontban közölt - 1-tõl 10-ig pontozható - elbírálási részszempontok és súlyszámok alapján.
<br>A Kbt. 43. § (4) bekezdése szerint a felperes hiánypótlási lehetõséget biztosít az ajánlattevõk számára a tárgyalás befejezéséig.
<br>A felperes által kiadott dokumentáció tartalmazta a mûszaki követelményeket (kötelezõen teljesítendõ) és mûszaki paramétereket (gyártó által megadandó), az alkatrészlistát, a szállítási szerzõdés tervezetét, valamint a csatolandó iratokat és nyilatkozatokat.
<br>A meghívott ajánlattevõk ajánlataikat a 2003. július 18-ig tartó ajánlattételi határidõig benyújtották.
<br>A NABI Rt. az írásbeli ajánlatában a NABI 700SE típusú autóbuszt szerepeltette, az ajánlatkérõvel folytatott tárgyaláson a megjelölt autóbuszra vonatkozó ajánlatát fenntartotta, csak az árat módosította. Ajánlatának 6. számú mellékletében öt db referencialevelet csatolt.
<br>A referenciák között szerepelt a Kaposvári Tömegközlekedési Rt. által adott, 2002 februárjában szállított 1 db és 2003 szeptembere óta szállított 4 db Excel típusú autóbuszra vonatkozó vélemény, a Scania Hungária Kft. által adott, különbözõ típusú alvázakra vonatkozó referencia, a Balaton Volán Rt. által 1 db Scania Irizar Century típusú autóbuszra, az IBUSZ Travel Rt. által 4 db Scania Irizar típusú autóbuszra kiadott referencia, valamint a Bakony Volán Rt. darabszámot nem tartalmazó, Scania-flottában üzemelõ alvázas autóbuszokra vonatkozó referenciája.
<br>Az ajánlat 11. számú mellékletében a NABI Rt. felsorolta az elõzõ 3 év legjelentõsebb szállításait a szerzõdõ fél és az ellenszolgáltatás értékének megjelölésével.
<br>Az ajánlatok bontását követõen az ajánlatkérõ a tárgyalást az ajánlattevõkkel megkezdte. A tárgyalás késõbbi szakaszában úgy nyilatkozott, hogy az utastér belmagasságára vonatkozó minimális belmagasságot, azaz a 2000 mm-es követelményt a továbbiakban a hátsó ajtóig megadott belmagasság tekintetében kívánja figyelembe venni.
<br>A felperes a tárgyalás során a KRAVTEX Kft.-t, az IKARUSBUS Rt.-t és az MB-Autó Kft.-t kizárta az eljárásból alkalmatlanság és érvénytelenség miatt.
<br>A 2003. július 18-án tartott eredményhirdetésen a felperes a NABI Rt.-t hirdette ki nyertesnek, a második legjobb ajánlattevõ a MAN Kft. lett.
<br>Az eljárásról készült összegzés szerint a KRAVTEX Kft.-nek az eljárásból való kizárását az indokolta, hogy az ajánlatában megadott autóbuszra vonatkozóan az elõzõ 3 év alatt nem volt olyan jelentõs szállítása, amikor egy megrendelés alapján legalább 5 db - a módosított ajánlattal megegyezõ fõegységekkel szerelt - autóbuszt szállított volna le, a határidõig a módosított ajánlatára vonatkozó szükséges legminimálisabb dokumentációt, illetve igazolásokat nem csatolta.
<br>A KRAVTEX Kft. 2003. július 24-én jogorvoslati kérelemmel fordult az alpereshez. Az alperes 2003. július 25-én kelt hiánypótlási felhívására 2003. augusztus 5-én igazolta, hogy a 150 000 Ft igazgatási szolgáltatási díjat 2003. július 28-án befizette.
<br>Jogorvoslati kérelmében a kérelmezõ kérte az eljárásból való kizárására vonatkozó ajánlatkérõi döntés megsemmisítését, ideig lenes intézkedésként a szerzõdéskötés megtiltását, valamint az ajánlatkérõ költségekben történõ marasztalását.
<br>Elõadta, hogy az ajánlatkérõ az ajánlati felhívás 11. b) pontjában leírt alkalmatlanná minõsítési szempontokat diszkriminatív módon alkalmazta. Ajánlata az eredeti mûszaki feltételek szerint megfelelt az utastér belmagasságára vonatkozó feltételnek, az ajánlatkérõ azonban a tárgyalások során közölte, hogy az utastér-belmagasságra vonatkozó minimális 2000 mm-es értéket csak a hátsó ajtóig megadott belmagasság tekintetében kívánja figyelembe venni. A többi ajánlattevõ ajánlata a belmagasságra megadott minimális értékre vonatkozóan csak a megváltoztatott mûszaki feltételek alapján felelt meg. Jogsértõnek találta az ajánlatkérõ eljárását az ajánlati felhívás 11. b) pontjában leírt azon alkalmassági feltétel (elõzõ 3 év folyamán olyan jelentõs szállítás igazolása, amikor egy megrendelés alapján legalább 5 db - az ajánlattal megegyezõ fõegységekkel felszerelt - autóbuszt szállított) vonatkozásában azért, mert a NABI Rt. tekintetében e feltételt nem alkalmazta az ajánlatkérõ, és így ezt a céget nyertesnek hirdették ki annak ellenére, hogy az ajánlott autóbuszból megrendelésre még egyáltalán nem szállított. Hivatkozott arra is, hogy a NABI Rt. által ajánlott busz nem felel meg az 3. a) pontban írt feltételnek, mivel tudomása szerint nem rendelkezik magyar típusbizonyítvánnyal.
<br>Álláspontja szerint az ajánlatkérõ a fenti eljárásával a Kbt. 24. § (1) és (2) bekezdését is megsértette, mivel az ajánlati kötöttségre hivatkozva egyeseket kizárt, míg a többi ajánlattevõ szükségszerû kizárását az ajánlati felhívás feltételeinek módosításával kiküszöbölte. Az ajánlatkérõnek az eljárást lezáró döntése a Kbt. 59. § (1) bekezdésébe is ütközött, mivel érvénytelen ajánlatot tevõt hirdetett ki nyertesnek.
<br>A kérelmezõ a jogorvoslati kérelem tárgyában 2003. augusztus 27-én tartott tárgyaláson elõadta, hogy bár ajánlata nem felelt meg a dokumentáció mûszaki követelményeinek, de a tárgyalások során módosított ajánlatával már annak eleget tett mind a motor teljesítménye, mind pedig az elsõ tárcsafékre vonatkozóan a 10%-ot el nem érõ cseh alvállalkozója révén.
<br>A felperes a nyertes ajánlattevõvel 2003. július 28-án az eljárást lezáró szállítási szerzõdést megkötötte.
<br>Az alperes az eljárásban ideiglenes intézkedést nem alkalmazott, mert annak törvényi elõfeltételeit nem látta fennállónak.
<br>Az alperes a 2003. szeptember 4-én kelt D.399/9/2003. számú határozatával a jogorvoslati kérelemnek részben helyt adva megállapította, hogy az ajánlatkérõ megsértette a Kbt. 52. § (2) bekezdés d) pontjára tekintettel a Kbt. 53. § (2) bekezdését és a Kbt. 59. § (1) bekezdését, ezért az ajánlatkérõvel szemben 3 000 000 Ft bírságot szabott ki. Egyebekben a kérelmet elutasította.
<br>A határozat indokolásában az alperes rögzítette, hogy a nyertes ajánlattevõ az írásbeli ajánlatában a NABI 700SE típusú autóbuszt szerepeltette, az ajánlatkérõvel folytatott tárgyaláson a megjelölt autóbuszra vonatkozó ajánlatát fenntartotta, csak az árat módosította. A nyertes ajánlatának 6. számú melléklete összesen 5 db referencialevelet tartalmazott, ezek közül az egyik a Scania Hungária Kft. által kiadott, kifejezetten a különbözõ típusú alvázakra vonatkozott. A Kaposvári Tömegközlekedési Rt. 1 + 4, összesen 5 darab referenciát igazolt, ezek azonban olyan Excel típusú autóbuszokra vonatkoztak, amelyek - a felépítményt kivéve - az ajánlatban megjelölt típustól eltértek. A Balaton Volán Rt. 1 db Scania Irizar Century, az IBUSZ Travel Rt. 4 db Scania Irizar, a Bakony Volán Rt. pedig darabszám nélkül az üzemeltetésében lévõ "Scania-flotta" minõsítésérõl adott referenciát, illetve igazolást.
<br>Az alperes vizsgálta az elõzõ 3 év legjelentõsebb szállításainak ismertetését tartalmazó 11. számú mellékletben közölt Kapos Volán Rt. 374 M Ft-os értékû szállításának tartalmát és nyilatkoztatta a nyertest. A nyertes a 2003. augusztus 27-ei jogorvoslati tárgyaláson elõadta, hogy ezen az értéken 10 db autóbuszra kötöttek szerzõdést, de a tényleges szállítás még nem történt meg.
<br>Az alperes megállapította, hogy az ajánlati felhívás 11. b) pontja szerinti referenciakövetelmény 5 db autóbusz tényleges leszállítására vonatkozott, a nyertes az ajánlata szerint nem teljesítette a referenciára vonatkozó alkalmassági kritériumot. Az ajánlatkérõ tehát jogsértõ döntést hozott, amikor nem állapította meg a NABI Rt. szerzõdés teljesítésére való alkalmatlanságát a mûszaki alkalmasság körében elõírt referencia vonatkozásában, és erre figyelemmel nem zárta ki az eljárás további szakaszából, hanem az eljárás nyertesének hirdette ki.
<br>Az alperes a kérelmezõnek a saját referenciájával kapcsolatos, valamint a nyertes ajánlattevõ ajánlatának a mûszaki elõ írásokkal és a típusbizonyítvánnyal kapcsolatos érvénytelensége megállapítására irányuló jogorvoslati kérelmi elemét meg alapozatlannak találta, ezért a jogorvoslati kérelmet e részében elutasította.
<br>A fenti jogsértések miatt az alperes a Kbt. 76. § (1) bekezdés c) pontjában biztosított jogkörében eljárva a 88. § (1) bekezdés d) , f) és h) pontja szerinti jogkövetkezményeket alkalmazta.
<br>Az alperes a felperes terhére kiszabott 3 M Ft bírságot a jogsértés súlyával, értékével, valamint azzal indokolta, hogy a jogsértés a szerzõdés megkötésére tekintettel nem reparálható, és az ajánlatkérõ a szerzõdés teljesítésére alkalmatlan ajánlattevõt hirdetett ki nyertesnek.
<br>A felperes keresetet nyújtott be az alperes határozatának bírósági felülvizsgálata iránt. Kifogásolta, hogy a kérelmezõ a jogorvoslati kérelmét 2003. július 24-én terjesztette elõ, az igazgatási szolgáltatási díjat 2003. július 28-án befizette, ennek ellenére az alperes a Kbt. 86. § (2) bekezdésében foglaltak ellenére csak 2003. szeptember 4-én hozta meg a határozatát.
<br>Hivatkozott arra, hogy az alperes a határozatát vele szemben arra alapította, hogy jogsértõ döntést hozott, amikor nem állapította meg a nyertes ajánlattevõ NABI Rt. szerzõdés teljesítésére való alkalmatlanságát a mûszaki alkalmasság körében elõírt referencia vonatkozásában, és az ajánlati felhívással ellentétes, nem megfelelõ referencianyilatkozat miatt a nyertes ajánlattevõt az eljárás további szakaszából ki kellett volna zárnia. Álláspontja szerint a leglényegesebb körülmény tekintetében az alperes a tényállást nem átlapította meg, a teljes körû tényállás összefüggéseit és következményeit nem érvényesítette, ebbõl eredõen téves következtetésekre jutott. Hangsúlyozta, hogy a nyertes NABI Rt. az ajánlati felhívás szerinti referenciakövetelménynek való megfelelésrõl a 2003. július 18-i - a nyertest is eldöntõ - tárgyaláson nyilatkozott, míg a referenciakövetelmény hiányára vonatkozó tényeket és adatokat csak a közbeszerzési eljárás súlya alatt, a 2003. augusztus 27-én megtartott tárgyaláson fedte fel. A tényállást ebben a vonatkozásban az alperes nem tisztázta, a rendelkezésre álló bizonyítékokat nem összességükben értékelte, ezzel megsértette az eljárására irányadó 1957. évi IV. tv. 26. § (1) bekezdését és 26. § (4) bekezdését. Utalt arra is, hogy az alperes határozata sérti a Kbt. 86. § (4) bekezdését is, mert a határozatát nem a beszerzett iratok, hanem csak azok egy része alapján hozta meg.
<br>A felperes öt pontban, az alábbiak szerint ismertette azokat az információkat, amelyek a tárgyalásos eljárás és azzal egyidejû döntés napján, 2003. július 18-án a referencia tekintetében rendelkezésére álltak:
<br>
<br>1. A nyertes ajánlattevõ az ajánlati dokumentáció 6. számú mellékletben 1 + 4 db, azaz 5 db Excel típ. autóbusz Kaposvári Tömegközlekedési Rt. általi üzemeltetésérõl csatolt nyilatkozatot, melyet ezen rt. vezérigazgatója jegyzett.
<br>
<br>2. A 2003. július 18-i tárgyalás alkalmával a NABI Rt. képviselõje azt a nyilatkozatot tette, hogy kisebb motorteljesítménytõl eltekintve szállítottak az ajánlattal megegyezõ fõegységekkel rendelkezõ jármûvet. A 10%-os részesedésnél nagyobb alvállalkozó Scania képviselõje is megerõsítette, hogy a kiírásnak megfelelõ alvállalkozói referenciával rendelkeznek a motorfõtípussal megegyezõen.
<br>A referenciának a motorfõtípust illetõ és a teljesítménytõl független figyelembevételét a felek elfogadták, ezt maga a kérelmezõ sem vitatta. Miután a nyertes a nyilatkozatát az alvállalkozójával együtt tette, a kiíró részérõl eljáró személyekben fel sem merülhetett az, hogy a becsatolt írásbeli referencianyilatkozat és a képviselõk nyilatkozata egymástól eltérõ mûszaki tartalmat takar, mivel az Excel fantázianévbõl ez nem volt megállapítható.
<br>
<br>3. A referenciának meg nem felelõ nyilatkozat azért sem merülhetett fel, mert az ajánlati felhívásban minden ajánlattevõtõl megkövetelte a pályázati dokumentáció feltételeinek elfogadásáról szóló nyilatkozatot.
<br>
<br>4. A felperes az ajánlattétel idõpontjában az autóbusz üzemeltetési feltételeit teljes egészében meghatározó, és Scania alvázra ugyanilyen fõegységekkel szerelt 32 db autóbusszal már rendelkezett.
<br>
<br>5. A nyertes ajánlattevõ az ajánlati dokumentáció 11. számú mellékletében olyan kimutatást csatolt, amelyben az elõzõ 3 év legjelentõsebb szállításait ismertette, és ezt olyképpen jelölte meg, hogy "Az elõzõ 3 év legjelentõsebb szállításainak ismertetése". A felperes képviselõi nem gondolhatták az igényelt referenciakövetelmény mellett, hogy a nyertes ajánlattevõ ezen címszó alatt nem szállításokat, hanem más, vagy nem teljesített megrendeléseket tüntet fel.
<br>Minderre figyelemmel a felperes álláspontja szerint egyértelmûen megállapítható az, hogy a tárgyalás folyamán és a döntéshozatal idõpontjában nem álltak rendelkezésére az ajánlati felhívással és a referenciakövetelménnyel ellentétes, vagy nem megfelelõ referenciára utaló információk.
<br>A felperes kifejtette továbbá, hogy a Kbt. szabályozási rendszere szerinti tárgyalásos eljárás olyan kivételes eljárásfajta, amelynek során az írásbeliség másodlagos, mivel a feleknek a Kbt. 48-50. §-a szerinti ajánlati kötöttsége nem áll fenn. Döntõ jelentõséggel a tárgyaló felek nyilatkozatai bírnak, hiszen az eljárás lerövidített jellege és a tárgyalás befejezésekor tartott eredményhirdetés mellett az ajánlatkérõtõl nem várható el az, hogy több száz oldalas dokumentációt és ezzel a felek írásbeli nyilatkozatait tételesen ellenõrizze. A Kbt. 71/B. § (3) bekezdése is ilyen megfontolásból biztosítja azon lehetõséget, hogy bizonyos nyilatkozatokat is csak a szerzõdést követõ 15 nap belül kell csatolni az iratokhoz. Vitatta a nyertes ajánlattevõ alkalmatlanná minõsítésével kapcsolatos alperesi megállapítást is arra hivatkozással, hogy az autóbusz alapvetõ és döntõ mûszaki paramétereit, annak üzemeltetési körülményeit és feltételrendszerét az alváz mint önjáró szerkezet határozza meg, és az tartalmazza az elõzõekre befolyással bíró összes gépjármûfõegységet, amelyet a NABI Rt. alvállalkozója, a Scania Hungária Kft. már tömegesen leszállított. Minderre figyelemmel kérte a határozat reá vonatkozó részének a hatályon kívül helyezését, a kiszabott bírság mellõzését, ezzel a jogorvoslati kérelem teljes elutasítását.
<br>Az alperes - fenntartva a határozatában foglaltakat - a kereset elutasítását kérte. Elõadta, hogy a kérelmezõ az alperes részére a 2003. augusztus 5-én elõterjesztett beadványában igazolta a Kbt. 80. § (2) bekezdés szerinti igazgatási szolgáltatási díj befizetését. A Kbt. 81. § (1) bekezdése szerint a bizottság a jogorvoslati eljárást csak a Kbt. 80. § (1) bekezdésében foglaltakat hiánytalanul teljesítõ kérelem alapján annak érkezése napján, illetve a Kbt. 80. § (2) bekezdés szerinti igazgatásszolgáltatási díj megfizetésének igazolása esetén indíthatja meg, ezért a határozat meghozatalának idõpontja nem sérti a Kbt. 86. § (2) bekezdését.
<br>Az alperes hivatkozott arra, hogy az alperesi eljárás kifogásolása mellett a felperes elismerte azt, hogy a nyertes ajánlattevõ a jogorvoslati eljárás tárgyalásán tett nyilatkozata szerint nem megfelelõ referenciát nyújtott be ajánlatkérõ részére. Rámutatott arra, hogy a Kbt. 79. § (3) bekezdése alapján jogszerûen vette figyelembe a NABI Rt. nyilatkozatát a bizonyítékok körében, amely nyilatkozat szerint a Kaposvári Tömegközlekedési Rt. nyilatkozatában megadott 5 db busznak csak a felépítménye azonos az általuk megajánlott típussal, a többi referencia csak az alvázra vonatkozik. A nyertes ajánlattevõ NABI Rt. egyértelmûen nyilatkozott arra is, hogy az ajánlatuk 11. számú melléklete szerinti referencianyilatkozatuk nem az ajánlati felhívás elõírásának megfelelõen, a ténylegesen leszállított buszokra vonatkozott, hanem csak a 2002. évre vonatkozóan megkötött szállítási szerzõdések alapján történõ megrendeléseket tartalmazza.
<br>Az alperes álláspontja szerint nincs jelentõsége annak, hogy a referenciakövetelmény hiányával kapcsolatban a NABI Rt. a közbeszerzési eljárás súlya alatt szolgáltatta-e a bizonyítékokat, kizárólag annak van jelentõsége, hogy a nyertes ajánlattevõ nem tudott eleget tenni az ajánlati felhívás 11. b) pont 6. bekezdésében elõírt referenciakövetelménynek. A megállapított jogsértés ténye önmagában megalapozza a Kbt. 88. § (1) bekezdés d) és f) pontja szerinti jogkövetkezményeket, azaz a jogsértés megállapítását és a bírság kiszabását.
<br>Az alperes rámutatott arra, hogy a tárgyalásos eljárásra is vonatkoznak a Kbt.-nek a két szakaszból álló eljárásokra irányadó közös szabályai. Így a Kbt. 63. § (7) bekezdése szerint a részvételre jelentkezõnek a felhívásban elõírt módon kell igazolnia a szerzõdés teljesítésére való pénzügyi, gazdasági és mûszaki alkalmasságát, annak ellenõrzésére az ajánlatkérõnek a dokumentációban elõírt mûszaki követelmények alapján a Kbt. 44. § (6) bekezdése értelmében lehetõsége van. Nem helytálló ezért az a felperesi hivatkozás, hogy a tárgyalásos eljárás során az ajánlatkérõtõl nem várható el, hogy a dokumentációt, illetve a felek írásbeli nyilatkozatait ellenõrizze.
<br>A felperes keresete alaptalan.
<br>A bíróság az alperes határozatát az Áe. 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.
<br>A bíróságnak abban a kérdésben kellett állást foglalnia, hogy a felperes a NABI Rt. nyertes ajánlattevõként való kihirdetésével megsértette a határozatban megjelölt jogszabályi rendelkezéseket, ill. az alperes az eljárása során követett-e el olyan eljárási jogszabálysértést, amely az ügy érdemi eldöntésére kihatott.
<br>A bíróság rámutat arra, hogy a hirdetmény nélküli tárgyalásos eljárásban a Kbt. 71. § (2) bekezdése alapján nem áll fenn az ajánlatkérõnek, illetve az ajánlattevõnek a 48-50. § szerinti ajánlati kötöttsége. Erre az eljárásra a (3) bekezdés értelmében a nyílt közbeszerzési eljárás lefolytatására vonatkozó egyéb rendelkezéseit a (4)-(6) bekezdésben, valamint a 71/A. és a 71/B. §-ban foglalt eltérésekkel kell alkalmazni, így irányadóak a Kbt. 43. § (1) bekezdésében és a Kbt. 44. § (6) és (8) bekezdésében foglalt alábbi rendelkezések is.
<br>A Kbt. 43. § (1) bekezdése elõírja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.
<br>A Kbt. 44. § (6) bekezdése értelmében az ajánlati felhívásban meg kell határozni, hogy az (1), illetõleg (2) bekezdésben foglaltakkal (a szerzõdés teljesítésére való pénzügyi, gazdasági és mûszaki alkalmasság igazolásával) összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.
<br>A felperesnek a szerzõdés teljesítésére való alkalmasság megítélésénél - a Kbt. 44. § (6) bekezdésére is figyelemmel - kellõ körültekintéssel kellett eljárnia annak érdekében, hogy az alkalmassági feltételeket nélkülözõ ajánlattevõ az ajánlatok értékelési folyamatában már ne vehessen részt. Amennyiben ezt elmulasztja, ill. utóbb valamely ajánlattevõ alkalmatlansága bizonyítást nyert, ennek jogkövetkezményeit az ajánlatkérõ viselni tartozik.
<br>A bíróság megállapította, hogy az ajánlati felhívás 11. b) pontjának hatodik bekezdése alapján a szerzõdés teljesítésére az az ajánlattevõ minõsült alkalmasnak, akinek az elõzõ 3 év alatt volt olyan jelentõs szállítása, amikor egy megrendelés alapján legalább 5 db - az ajánlattal megegyezõ fõegységekkel szerelt - autóbuszt szállított le. E feltételnek való megfelelést az ajánlat kérõnek vizsgálnia kellett, mivel ez a referenciakövetelmény a közbeszerzési eljárás során nem változott.
<br>A Kbt. 52. § (2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>A Kbt. 59. § (1) bekezdésének elsõ fordulata alapján az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.
<br>A bíróság megállapította, hogy az alperes határozatában ismertetett adatok és nyilatkozatok alapján nem kétséges, hogy a NABI Rt. az általa beadott referenciák alapján nem felelt meg az ajánlati felhívás 11. b) pontjának hatodik bekezdésében támasztott alkalmassági követelménynek, így e tekintetben a jogorvoslati kérelem megalapozottságát és a határozatban megjelölt jogszabályi rendelkezések megsértését az alperes jogszerûen állapította meg.
<br>A bíróság álláspontja szerint az alperes a NABI Rt. alkalmasságának vizsgálata körében a tényállást kellõ mértékben tisztázta, a rendelkezésre álló adatok és a NABI Rt. nyilatkozata e kérdés eldöntését aggálytalanná tették, további bizonyítás az eljárás során szükségtelen volt. Minderre figyelemmel, a bíróság az alperes eljárásával kapcsolatos eljárási jogszabálysértéseket állító felperesi elõadást nem találta megalapozottnak.
<br>A Kbt. 86. § (1) bekezdése értelmében az alperes a 80. § (1) bekezdésének megfelelõ kérelem érkezésétõl, ill. az eljárás kezdeményezésétõl számított 15 napon belül köteles határozatot hozni, ha az ügyben tárgyalás tartásra nem kerül sor. A (2) bekezdés szerint, ha az alperes az ügyben tárgyalást tartott, a 80. § (1) bekezdésének megfelelõ kérelem érkezésétõl, ill. az eljárás kezdeményezésétõl számított 30 napon belül köteles határozatot hozni.
<br>Az igazgatási szolgáltatási díj megfizetésérõl a Kbt. 80. § (2) bekezdése rendelkezik akként, hogy azt az eljárás megindításakor kell megfizetni. A díj megfizetésének hiánya esetén a (3) bekezdés szerint az alperesnek hiánypótlási felhívást kell kiadni csakúgy, mint az (1) bekezdésben felsorolt adatok hiánya esetén, a hiánypótlás nem teljesítése pedig - a (4) bekezdésre figyelemmel - mind az (1), mind a (2) bekezdés körében egyaránt a kérelem elutasításának jogkövetkezményével jár. Minderre figyelemmel jogorvoslati eljárás csak az igazgatási szolgáltatási díj megfizetése esetén indulhat, így a határozathozatali határidõ is ettõl függõen kezdõdik meg. Jelen esetben a határozat meghozatala az elõírt 30 napon belül megtörtént.
<br>Megjegyzi a bíróság, hogy a határozathozatalra elõírt határidõ elmulasztása nem olyan súlyú eljárási jogszabálysértés, amely az ügy érdemi eldöntésére kihatna, így ez a jogszabálysértés sem adott volna okot a határozat hatályon kívül helyezésére.
<br>A Kbt. 88. § (1) bekezdés f) pontja értelmében az alperes határozatában bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel, és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben. A bírság mértékérõl az alperes a Kbt. 88. § (4) és (5) bekezdésében foglaltak figyelembevételével, mérlegelési jogkörében eljárva dönt.
<br>Jelen esetben a bíróság megállapította, hogy az alperes a bírság kiszabása során a Kbt. 88. § (5) bekezdésének megfelelõen járt el, így a felperessel szemben kiszabott bírság az összegszerûségét tekintve is megalapozott.
<br>A kifejtettek alapján a bíróság nem látott okot a határozat hatályon kívül helyezésére, ill. megváltoztatására, ezért a felperes keresetét elutasította.
<br>A felperes a Pp. 78. § (1) bekezdése alapján köteles az alperes költségeit megfizetni.
<br>A felperes a kereseti illetéket a keresetlevelén lerótta, így a bíróságnak a 6/1986. (VI. 26.) IM rendelet 13. § (2) bekezdésén alapuló illetékviselésrõl rendelkeznie nem kellett.
<br>
<br>Budapest, 2003. november 27.
<br>
<br>Nagyné dr. Fürjes Erzsébet s. k.,
<br>bíró
<br>
<br>
<br><br></body></html>