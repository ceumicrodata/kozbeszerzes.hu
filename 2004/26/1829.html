<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1829/2004)
</h2>
<br>1024 Budapest, Margit krt. 85.
<br>Ikt.sz.: D.50/9/2004.
<br>
<br>Tárgy: a Békés Megyei Állami Építõipari és Vállalkozási Bt. jogorvoslati kérelme a Tiszántúli Környezetvédelmi Felügyelõség közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Békés Megyei Általános Építõipari és Vállalkozási Rt. (5600 Békéscsaba, Kazinczy u. 4., képviseli: Dr. Futó Sándor ügyvéd, 5600 Békéscsaba, Mednyánszky u. 21/A., a továbbiakban: kérelmezõ) által a Tiszántúli Környezetvédelmi Felügyelõség (4025 Debrecen, Piac u. 9/B, lebonyolító: KEM-BER Beruházó, Tervezõ és Kereskedelmi Kft., 4024 Debrecen, Wesselényi u. 6.) "a felügyelõség új székházának kivitelezési munkái" tárgyú jogorvoslati eljárást - a kérelem visszavonása miatt megszünteti.
<br>A jogorvoslati eljárásban felmerült költségeiket a felek maguk viselik. A határozat ellen jogorvoslatnak helye nincs.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. november 26-i számában közzétett részvételi felhívásával a rendelkezõ részben meghatározott tárgyú nyílt elõminõsítési közbeszerzési eljárást kezdeményezett.
<br>2003. december 22-ig a részvételi jelentkezési határidõig a kérelmezõ is nyújtott be jelentkezést.
<br>Ajánlatkérõ 2004. január 5-én tartotta a részvételi szakasz eredményhirdetését, melyen kérelmezõt a szerzõdés teljesítésére alkalmatlanná nyilvánította.
<br>Kérelmezõ 2004. január 23-án nyújtott be jogorvoslati kérelmet a Döntõbizottsághoz, melyben alkalmatlanná nyilvánítását sérelmezte.
<br>A Döntõbizottság a jogorvoslati kérelem alapján a jogorvoslati eljárást 2004. január 23-án megindította.
<br>Kérelmezõ a 2004. február 4-én kelt levelével jogorvoslati kérelmét visszavonta.
<br>A közbeszerzésekrõl szóló 1995. évi XL. törvény (továbbiakban: Kbt.) 79. § (1) bekezdése szerint a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése értelmében, ha az ügyfél az eljárás megindítására irányuló kérelmét a határozat jogerõre emelkedéséig visszavonja, az eljárást meg kell szüntetni.
<br>A fentiekre tekintettel a Döntõbizottság a rendelkezõ részben foglaltak szerint határozott és a jogorvoslati eljárást a kérelmezõ kérelmére megszüntette.
<br>A jogorvoslat lehetõségével kapcsolatban a Kbt. 89. § (1) bekezdés rendelkezése az irányadó.
<br>
<br>Budapest, 2004. február 5.
<br>
<br>Dr. Nagy László Gábor s. k., Divinyi Péterné s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br><br></body></html>