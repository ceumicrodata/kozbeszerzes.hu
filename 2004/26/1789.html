<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (1789/2004)
</h2>
<br>
<br>3.Kf.27.113/2003/6.
<br>
<br>
<br>A Fõvárosi Ítélõtábla a Bekényiné dr. Barta Krisztina jogtanácsos által képviselt Budapest Fõváros XIII. Kerületi Önkormányzat (1242 Budapest, Pf. 341) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében, amely perbe az alperes oldalán dr. Papcsák Ferenc ügyvéd (1245 Budapest, Pf. 1085) által képviselt LIÁN Kertészeti Kht. (1119 Budapest, Thán Károly u. 3-5.) beavatkozott, a Fõvárosi Bíróság 2002. október 1. napján kelt 12.K.32.138/2001/7. számú ítélete ellen a felperes által 8. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi a felperest, hogy 15 napon belül fizessen meg az alperesnek és az alperesi beavatkozónak egyenként 30 000-30 000 (harmincezer-harmincezer) forint másod fokú perköltséget.
<br>A fellebbezési illetéket az állam viseli.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>A felperes, mint ajánlatkérõ 2001. február 14-én ajánlati felhívást tett közzé nyílt eljárás lefolytatására az önkormányzat tulajdonában és kezelésében lévõ "parkok, zöldterületek, külterjes területek, közterületek, fasorok egész éves fenntartása és tisztán tartása, járdák és úttestek tisztán tartása (hóeltakarítás és síkosságmentesítés kivételével) tárgyban az ajánlati dokumentációban meghatározottak szerint". A nyílt eljárás eredménytelen volt. Ezt követõen a felperes 2001. május 7-én a közbeszerzésekrõl szóló 1995. évi XL. törvény (a továbbiakban: Kbt.) 70. § (1) bekezdésének c) pontja alapján hirdetmény közzététele nélküli tárgyalásos eljárást indított, melyre az eredménytelenné nyilvánított nyílt eljárásban részt vett pályázókat hívta meg. Errõl tájékoztatta a Döntõbizottság elnökét, a rendkívüli sürgõsséget azzal indokolta, hogy az eddigi fenntartóval kötött szerzõdése 2001. április 30-án megszûnt, a gyors eljárás szükségessége miatt a Kbt. szerinti, egy esetleges ismételt nyílt eljárásban elõírt határidõk nem tarthatók be, a szerzõdés meghosszabbítására a Kbt. 5. § (2) bekezdésének sérelme nélkül nincs lehetõség. A sürgõs eljárást indokoló helyzet bekövetkezését, a megelõzõen meghirdetett nyílt eljárás eredménytelenségét nem láthatta elõre, a rendkívüli sürgõsséget elõidézõ helyzet nem mulasztásából ered. A szerzõdés megkötésének és teljesítésének elmaradása a kerület polgárainak és a kerületbe látogatóknak hátrányt okozna. A 2001. május 18-án megtartott tárgyaláson a FÕKERT Kft., az FKF Rt. és az alperesi beavatkozó nyújtottak be ajánlatot, a FÕKERT Kft. és az FKF Rt. közös ajánlatot tett. Az alperesi beavatkozó ajánlatát a felperes a Kbt. 52. § (2) bekezdés d) pontja szerint érvénytelennek nyilvánította, majd õt a Kbt. 53. § (1) bekezdés c) pontja alapján a további eljárásból kizárta, amelyet azzal indokolt, hogy megtévesztõ, hamis adatot szolgáltatott a kötbér vonatkozásában.
<br>Az alperes elnöke a Kbt. 70. § (1) bekezdésének c) pontjában írt feltételek megállapítására hivatalból kezdeményezett jogorvoslati eljárást, az alperesi beavatkozó a hamis adatszolgáltatás megállapítása és annak jogkövetkezményeként az eljárásból való kizárása miatt terjesztett elõ jogorvoslati kérelmet.
<br>Az alperes D.329/10/2001. sz. határozatában megállapította, hogy a felperes megsértette a Kbt. 26. § (1) bekezdésének második fordulatára tekintettel a Kbt. 70. § (1) bekezdés c) pontját, valamint a Kbt. 53. § (1) bekezdés c) pontját, és ezért a felperessel szemben kettõmillió forint bírságot szabott ki. A hivatalból indult eljárásban a jogsértést arra alapította, hogy elõre nem látható helyzet elõállásáról nem lehet szó, mert a felperes már 2000 novemberében tudta, hogy az eljárást meg kell hirdetnie, mivel a szerzõdések 2001. április végén lejárnak. Nyilatkozata szerint a beszerzés tárgya az önkormányzat alapfeladata, amelyet folyamatosan el kell látnia. Legfeljebb a június-júliusi munkák tekintetében állapítható meg a rendkívüli sürgõsség, a beszerzés teljes tárgyára vonatkozóan nem. Ezért mind az eljárást megindító, mind az azt követõ döntések jogsértõek. Az alperesi beavatkozó jogorvoslati kérelmével kapcsolatban megállapította, hogy az ajánlati elemekben lévõ hibák, hiányosságok, ellentmondások nem minõsülnek hamis adatszolgáltatásnak. A tárgyalásos eljárásban a felek szabadon tárgyalnak, az írásos ajánlat csak alapul szolgál, a végleges vállalások az alku eredményeként alakulnak ki.
<br>A határozat ellen a felperes terjesztett elõ keresetet annak megváltoztatása, az alaptalan kérelmek elutasítása, és a bírság hatályon kívül helyezése, felmerült költségei megfizetése érdekében. Kifejtette, hogy a közbeszerzési eljárás megindításának elõfeltétele a pénzügyi fedezet, amely a 2001. február 14-én elfogadott költségvetés eredményeként állt rendelkezésre. A rendkívüli sürgõsség abból adódott, hogy a nyílt eljárás eredménytelen maradt, ezt elõre látni nem lehetett, ez nem vezethetõ vissza az ajánlatkérõ mulasztására.
<br>Vitatta az alperesi beavatkozó kizárásával kapcsolatban annak törvénysértõ voltát megállapító alperesi megállapítást.
<br>Az elsõfokú bíróság a felperes keresetét elutasította. Álláspontja szerint sem a felperes belsõ döntési mechanizmusa, sem a korábbi eredménytelen nyílt eljárás nem tartozik abba a bírói gyakorlat által is elfogadott körbe, amely indokolhatja a hirdetmény nélküli tárgyalásos eljárást. Folyamatosan végzendõ alapfeladatról volt szó, és ismert volt a szerzõdések lejárati idõpontja is. A nyílt eljárásban benne van az eredménytelenség lehetõsége is, ezért olyan rátartással kell a közbeszerzést kiírni, hogy a szükséges idõpontig a beszerzés elõírásszerûen elvégezhetõ legyen. A hamis adatszolgáltatás körében megállapította, hogy olyan ellentmondásos adatközlés történt a pályázati anyagban, amelyet az eljárás tárgyalási szakában a felek felismertek és megpróbáltak tisztázni. A szükséges gondosság után felszínre kerülõ ellentmondás nem alkalmas a megtévesztésre, az nem hamis adatszolgáltatás, hanem magyarázatra szoruló ellentmondás. Emiatt a pályázat érvénytelenné nyilvánítható, de nem alapozza meg a kizárást.
<br>Az ítélet ellen a felperes terjesztett elõ fellebbezést annak hatályon kívül helyezése és az alperes, illetve az alperesi beavatkozó perköltségben marasztalása iránt. A hirdetmény közzététele nélküli tárgyalásos eljárás kérdésében megismételte a keresetben írtakat a pénzügyi fedezetrõl, és kifejtette, hogy a felperesi eljárás nem belsõ mechanizmuson, hanem az államháztartásról szóló 1992. évi XXXVIII. törvény 71. § (1) bekezdésén, mint kógens rendelkezésen alapult. Az elõre nem látható ok nem az alapfeladat felmerülése, hanem a nyílt eljárás eredménytelensége következtében elõálló idõ rövidsége volt, a lebonyolítandó közbeszerzési eljárások többszörös eredménytelenségének rátartással kalkulálása ésszerûtlen és lehetetlen elvárás. Az esély egyenlõség és a verseny tisztaságának alapelvei nem sérültek, mert a meghívottak köre azonos volt az eredménytelen eljárás résztvevõivel.
<br>A kizárással kapcsolatos döntést azért kifogásolta, mert az elsõfokú bíróság által használt ellentmondásos adatközlés terminológiáját a Kbt. nem ismeri, az alperesi beavatkozó pályázatában a véletlen elírás többször is elõfordult. Sérelmezte, hogy az elsõ fokú ítélet az ajánlattevõ részérõl fennálló hibát egyszerû gondatlanságnak, elírásnak tekintette, kizártnak tartotta a szándékosságot, és mentesítette a felelõsség alól, az ajánlatkérõn ugyanakkor számon kérte a szükséges gondosságot.
<br>Az alperes ellenkérelme az elsõfokú bíróság ítéletének helybenhagyására irányult. A határozat és az ítélet indokolása elegendõ, megalapozott magyarázatul szolgál a felperes által megvalósított jogsértések megítéléséhez.
<br>Az alperesi beavatkozó az elsõ fokú ítélet helybenhagyását kérte annak helyes indokai alapján. Utalt arra, hogy a felperes eljárása sérti a közbeszerzési és versenykorlátozási törvények szellemiségét és rendelkezéseit is, a kizárással a felperesnek vélhetõen a kertészeti piac egyik legjelentõsebb szereplõjének hosszú idõre történõ kiszorítása lehetett a célja.
<br>A fellebbezés az alábbiak szerint nem alapos.
<br>Az elsõfokú bíróság kellõ részletességgel feltárta a tényállást, és abból helytálló jogi következtetésre jutott mindkét kereseti kérelem vonatkozásában. Indokaival a Fõvárosi Ítélõtábla is egyetért.
<br>A fellebbezés kapcsán kiemeli, hogy Kbt. 70. § (1) bekezdés c) pontjának alkalmazására két konjuktív feltétel fennállása esetén van lehetõség: ha a rendkívüli sürgõsség az ajánlatkérõ által elõre nem látható okból áll elõ, és a rendkívüli sürgõsséget indokoló körülmény nem az ajánlatkérõ mulasztásából ered. Mindazokban az esetekben, amikor kötelezõen ellátandó alapfeladathoz kapcsolódik a beszerzés tárgya, nem hivatkozhat alappal az ajánlatkérõ a pénzügyi fedezet hiányára. Az alapfeladat ellátásához a költségvetésnek pénzügyi fedezetet is kell biztosítania, ezért közömbös, hogy az önkormányzat adott évi költségvetését mikor fogadják el. A Kbt. 32. § (2) bekezdése az ajánlati felhívás közzétételét, vagy elõminõsítési eljárás esetén az azzal összefüggõ hirdetmény közzétételét nemcsak akkor teszi lehetõvé, ha a közzététel idõpontjában rendelkezik az ajánlatkérõ a szerzõdés teljesítését biztosító pénzügyi fedezettel, hanem akkor is, ha az arra vonatkozó biztosítékkal rendelkezik, hogy a teljesítés idõpontjában az anyagi fedezet rendelkezésre áll. A kommunális feladatok, ezen belül a parkfenntartás és kibõvülõ feladatként az utcák és járdák takarítását is magában foglaló feladatok ellátását az önkormányzat képviselõ-testülete már 2000. október 27-én beépítette költségvetési koncepciójába, amelyet 161/2000. (XI. 9.) ÖK határozatával a testület elfogadott. Ennek alapján a beszerzés tárgyát képezõ feladat teljesítésének idõpontjában az anyagi fedezet rendelkezésre állása biztosítottnak tekinthetõ. Ezért az évente, rendszeresen visszatérõ, költségvetésfüggõ feladatok tekintetében az elõre nem látható okból elõállt rendkívüli sürgõsség nem igazolható. Az sem indokolhatja a rendkívüli sürgõsséget, mint arra az elsõfokú bíróság helytállóan rámutatott, hogy a korábbi kommunális feladatok köre kibõvült, ez a költségek jelentõs növekedését is eredményezte, mert ez a bõvülés a felperes területfejlesztési és környezetvédelmi bizottságának döntése, tehát saját döntés eredménye volt. Arra helyesen hivatkozott a felperes, hogy az e
<br>lõre nem látható ok nem a feladat elvégzése, hanem a nyílt eljárás eredménytelensége volt, amelynek következtében nem volt elegendõ idõ egy ismételt nyílt eljárás megindítására. A Fõvárosi Ítélõtábla álláspontja szerint, amennyiben idõben történik a beszerzés megindítása, nem lett volna akadálya eredménytelen eljárás esetén sem nyílt eljárás megindítására vonatkozó hirdetmény ismételt közzétételének. Ennek elmaradása a felperes mulasztásából eredõ, nem kellõen felmért idõszükséglet következménye, ezért nem adhat alapot a Kbt. 70. § (1) bekezdés c) pontjának alkalmazására.
<br>Helyesen jutott arra a következtetésre az elsõfokú bíróság, hogy az alperesi beavatkozó nem valósított meg hamis adatközlést. A felolvasólapon és a szerzõdéstervezetben írt eltérõ kötbér összegére nézve a beavatkozó kellõ magyarázattal szolgált az eljárás folyamán. Az abban megjelölt adatokat a tárgyalás eredménye felülírta, az ajánlatok értékelése és a szerzõdés megkötése egyaránt a tárgyaláson véglegesített érték szerint történik. Ezért az eltérõ összegek szerepeltetése nem valósíthat meg hamis adatszolgáltatást, a tárgyalásos eljárás jellegébõl adódóan, amely eljárás teret enged az eredeti ajánlatok módosítására. A hamis adatszolgáltatás tudatos tevékenység, szándékos magatartás eredménye, ennek bekövetkezése a felperes által a perben hivatkozottak szerint egy olyan eljárásban, ahol a tárgyalás eredményeként az írásos ajánlat változik, és nem érvényesül az ajánlati kötöttség elve, fogalmilag kizárható. Ezért nem helyt álló az ajánlatkérõ jegyzõkönyvben rögzített azon megállapítása , hogy a felolvasólapon és a szerzõdésben rögzített eltérõ adatokon változtatni nem lehet, mert ez ellentétes lenne a tárgyalásos eljárás jellegével.
<br>Mindezek alapján a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján helybenhagyta.
<br>A pervesztes felperest a Pp. 78. § (1), (2) és 79. § (1) és a Pp. 83. § (1) bekezdése alapján kötelezte az alperes és az alperesi beavatkozó részére a másodfokú eljárásban felmerült perköltség viselésére.
<br>A felperes az illetékekrõl szóló 1990. évi XCIII. törvény (a továbbiakban: Itv.) 5. § (1) bekezdésének b) pontja alapján személyes illetékmentes, ezért a le nem rótt fellebbezési illetéket a költségmentességrõl szóló 6/1986. (VI. 26.) IM rendelet 14. §-a alapján az állam viseli.
<br>
<br>Budapest, 2004. január 21.
<br>
<br>Dr. Sára Katalin s. k., Dr. Páldy Zsuzsanna s. k.,
<br>a tanács elnöke elõadó bíró
<br>
<br>Dr. Kurucz Krisztina s. k.,
<br>bíró
<br>
<br>
<br><br></body></html>