<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (0265)
</h2>
<br>Ikt. sz.: 13.K.31.049/2003/5.
<br>
<br>A Fõvárosi Bíróság a dr. Patay Géza ügyvéd (1026 Budapest, Pasaréti út 72.) által képviselt Architekton Rt. (2100 Gödöllõ, Liget u. 2.) felperesnek a Kalmárné Diósy Ildikó közbeszerzési biztos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.69/17/2003.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében - amely perbe az alperes pernyertessége érdekében a dr. Pórffy Miklós jogtanácsos által képviselt MÛBER-INVECON Rt. (1016 Budapest, Mészáros u 10.) beavatkozott - meghozta a következõ
<br>
<br>ÍTÉLETET:
<br>
<br>A bíróság az alperes D.69/17/2003. számú határozatát megváltoztatja akként, hogy megállapítja, hogy az ajánlatkérõ megsértette a Kbt. 61. § (1) bekezdését. Ezt meghaladóan a felperes keresetét elutasítja.
<br>A perben felmerült költségeiket a peres felek maguk viselik. A kereseti illetéket az állam viseli.
<br>Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 4 példányban, a Fõvárosi Ítélõtáblához címezve benyújtani.
<br>
<br>INDOKOLÁS
<br>
<br>A Magyar Nemzeti Múzeum mint ajánlatkérõ a 2002. szeptember 18-án közzétett részvételi felhívásával nyílt elõminõsítéses közbeszerzési eljárást indított a Magyar Nemzeti Múzeum rekonstrukciójának III. üteme, 2002-2004-ig kivitelezésének megvalósítása tárgyában. Az ajánlatkérõ a közbeszerzési eljárás lebonyolításával a MÛBER-INVECON Kft.-t bízta meg.
<br>A részvételi felhívásra jelentkezõ hét pályázót az ajánlatkérõ a szerzõdés teljesítésére alkalmasnak minõsítette, ezért részükre ajánlati felhívást küldött.
<br>Az ajánlati felhívásban az ajánlatkérõ az ajánlat tartalmi követelményei között elõírta a teljesítési, jóteljesítési bankgarancia szándéknyilatkozat benyújtását, és meghatározta, hogy a szerzõdéses ár végleges prognosztizált átalányár, amely a tárgyi munkával kapcsolatos minden költséget tartalmaz. Érvénytelen az ajánlat, ha
<br>- nem tartalmaz olyan nyilatkozatot, hogy az ajánlattevõ teljeskörûen elfogadja az ajánlatkérõ által adott szerzõdéstervezetet,
<br>- nem tartalmaz olyan nyilatkozatot, hogy az ajánlat teljeskörûen tartalmazza mindazokat a feladatokat és azok költségét, amelyek a létesítmény rendetetésszerû használatához szükségesek.
<br>Az ajánlatkérõ közölte, hogy az ajánlatokat az összességében legelõnyösebb ajánlat szempontja alapján bírálja el a következõ elbírálási részszempontok alapján: ajánlati ár, késedelmi kötbér mértéke, meghiúsulási kötbér mértéke, teljesítési garancia idõtartama, jótállási garancia idõtartama, teljesítési bankgarancia mértéke, jótállási bankgarancia mértéke, határidõ.
<br>Az ajánlatkérõ által kiadott tervdokumentáció rögzítette az ajánlat mûszaki tartalmát, amelynek részét képezte a munkanemenként összeállított árazatlan költségvetési kiírás. Az épületgépészeti munkákra vonatkozó kötet 9. oldalán a Technológiai rendszerek között az ajánlatkérõ megjelölte a központi porszívó csatlakozásokat, ezen belül a központi porelszívó hálózatot, a 16. oldalon a 37. tételnél 4 db Q=600 W(80/60 °C), a 38. tételnél 7 db Q=1000 W(80/60 °C), a 39. tételnél 9 db 0=2000 W(80/ 60 °C) acéllemez lapradiátort.
<br>Az épületgépészetet tartalmazó tender dokumentációból a restaurátor mûhely tételek mellett több tétel is kihúzásra került. A tenderdokumentáción kívül az ajánlatkérõ kiadott egy két- oldalas anyagot, amelynek 3.3. pontja ,,a restaurátor mûhelyek földszinti területe az elõcsarnok alatt'' címet viselte, a második oldal pedig rögzítette azokat a munkarészeket, amelyeket az árazatlan költségvetés nem tartalmazott. A 3.3. pont tekintetében a negyedik bekezdés a technológiai gépészetet (porelszívó és desztilláltvíz-hálózat ) jelölte meg.
<br>A 2002. november 26-án és 28-án tartott helyszíni konzultáción feltett ajánlattevõi kérdésekre válaszolva az ajánlatkérõ közölte, hogy a restaurátor mûhelyekbe csak a padlóba, oldalfalba és mennyezetvakolatba kerülõ vezetékek kerülnek kiépítésre, a technológiai rendszereknél a beépített vezetékeken túl nem tárgya a porszívó rendszer a tendernek, a restaurátor mûhelynél csak a víz-csatorna, fûtési vezetékeket kell a tenderbe költségelni, a földszint összes többi részén kompletten az összes szelvénnyel együtt kell az épületgépészetet kiírni.
<br>A 2002. december 16-ig tartó ajánlattételi határidõben hat ajánlattevõ - köztük az felperes - nyújtott be ajánlatot.
<br>A felperes az ajánlatában 2002. december 13-i keltezésû ajánlati levelet és 2002. december 15-i keltezésû szerzõdéstervezetet csatolt be. Az ajánlati levél 7. oldala és a szerzõdéstervezet 54. oldala tartalmazta az általa vállalt garancia mértékét és idõtartamát. Ajánlatához csatolta a Budapest. Bank Rt. 2002. december 10-én kelt szándéknyilatkozatát, amely szerint a banknak tudomása van arról, hogy az Architekton Rt. e közbeszerzési eljárásban pályázatot kíván benyújtani, és kifejezi szándékát az Rt. felé az ajánlat szerinti teljes bankgarancia nyújtására.
<br>Az ajánlatkérõ külsõ szakértõk közremûködésével vizsgálta meg az ajánlatokat, majd megállapította, hogy öt ajánlat érvénytelen. Az eredményhirdetés idõpontját a tervezett 2003. január 27-rõl 2003. február 11-re halasztotta.
<br>A 2003. február 11-én tartott eredményhirdetésen az eljárás nyertesének a MASZER Rt-t hirdették ki. Az ajánlatkérõ képviselõje az összegzés felolvasásával ismertette az érvénytelen ajánlatokkal kapcsolatos döntést, amelyet a felperes esetében az alábbiakkal indokolt:
<br>- teljesítési és jótállási bankgarancia szándéknyilatkozat konkrét összeg és idõtartam megjelölése hiányában érvénytelen,
<br>- mûszaki tartalom az épületgépészeti munkáknál hiányos,
<br>- teljességi nyilatkozat nem valós.
<br>A felperes képviselõjének kérésére további indokok is elhangzottak, amelyek szerint az ajánlat nem tartalmazza a tender költségvetés 9. oldalán szereplõ központi porelszívó hálózatot, valamint a költségvetés 37., 38. és 39. tételében szereplõ 20 db radiátor beépítését.
<br>Az ajánlatkérõ a nyertes ajánlattevõvel 2003. február 19-én az eljárást lezáró szerzõdést megkötötte.
<br>A felperes (kérelmezõ) 2003. február 13-án jogorvoslati kérelmet nyújtott be az alpereshez.
<br>Elõadta, hogy az ajánlatkérõ megsértette a Kbt. 55. § (2) bekezdését, mivel az eredményhirdetést valótlan indokkal - az ajánlatok kiértékelésének jelentõs munkamennyiség megjelölésével - halasztotta el, amely arra figyelemmel, hogy csak egy érvényes ajánlat volt, jogsértõ indok, és ez közvetetten sérti a verseny tisztaságának alapelvét. Hivatkozott arra is, hogy az összegzésben az érvénytelenség indokai általánosak, azokból konkrét hiányosságokat megállapítani nem lehet, így az nem felel meg a Kbt. elõ írásainak.
<br>Sérelmezte az ajánlatának érvénytelenné nyilvánítását is, mert álláspontja szerint ajánlata megfelelt a felhívásban és a dokumentációban foglaltaknak mind a bankgarancia-szándéknyilatkozat, mind az épületgépészeti munkák tekintetében.
<br>A mûszaki érvénytelenségi okkal kapcsolatban a felperes kifejtette, hogy csak szöveges kiírás készült, amelyet az ajánlatkérõ már a tenderfüzetben, majd a kérdésekre adott válaszaiban pontosított. A központi porelszívó vezetékek esetében a vakolat alá kerülõ vezetékekrõl volt szó, de a központi porelszívó vezetékeit nem a vakolat alá kell elhelyezni. A radiátorokkal kapcsolatban elõadta, hogy a megjelölt tételek acéllemez lapradiátorok, amelyek csak a restaurátor mûhelyben kerültek kiírásra, de a tervezõ közlése szerint a restaurátor mûhely tételei elmaradnak. Az összes vizesblokkban ablakfülke van, és a kiírás szerint az ablakfülkékben öntöttvas radiátorokat kell elhelyezni, tehát lapradiátorokra nem kellett ajánlatot tenni.
<br>Hivatkozott arra is, hogy a dokumentációhoz kiadott 2 oldalas anyagban leírtakat úgy értelmezték, hogy a porelszívó hálózat nem része a kiírásnak. Csatolta továbbá a szándéknyilatkozatot adó bank 2003. február 12-én kelt azon nyilatkozatát, amely szerint a bank az ajánlat ismeretében és a céggel kialakított gyakorlatnak megfelelõen adta ki a 2002. december 10-én kelt szándéknyilatkozatot a saját szabályai, szokásai szerint. Arra vonatkozóan, hogy ajánlatának mûszaki tartalma teljes körû volt, igazságügyi mûszaki szakértõi véleményt csatolt.
<br>Kérte a jogsértés megállapítását, az eljárást lezáró döntés megsemmisítését, és ideiglenes intézkedésként a szerzõdéskötés megtiltását.
<br>Az alperes a 2003. március 21-én kelt D.69/17/2003. számú határozatával a felperes jogorvoslati kérelmét elutasította.
<br>A határozat indokolása szerint az ajánlatkérõ, ill. a lebonyolító jogosult a körültekintõ értékelés elkészítése érdekében külsõ szakértõi véleményt beszerezni. Az eredményhirdetés idõpontjának elhalasztása az érvénytelenségi okok vizsgálatát is magába foglaló, idõigényes értékelési folyamat miatt vált szükségessé, így az ajánlatkérõ a Kbt. 55. § (2) bekezdését nem sértette meg.
<br>Az alperes megállapította, hogy az ajánlatkérõ az összegzésben a kérelmezõ ajánlatának érvénytelenségével kapcsolatos döntését oly módon indokolta, hogy a jogszabályhely megjelölése nélkül azt tartalmilag idézte, az érvénytelenség három indokát megjelölte, de a mûszaki tartalom hiányosságait érintõen részletes indokolást nem közölt. Az alperes rámutatott arra, hogy a Kbt. 61. § (7) bekezdése követeli meg a részletes indokolást, az összegzésnek nem feltétlenül szükséges kimerítõ indokolást tartalmaznia az érvénytelenség okairól. Az alperes álláspontja szerint az ajánlatkérõ eljárása nem sértette meg a Kbt. 61. § (1) bekezdését, mert az ajánlatkérõ által készített összegzésben lévõ indokolás kielégítõ, megfelelõ tartalommal bír a kérelmezõ ajánlatának érvénytelenségét illetõen.
<br>Az alperes a felperes ajánlatával kapcsolatban megállapított három érvénytelenségi ok közül az elsõ kettõt megalapozottnak találta, míg a teljességi nyilatkozat valótlanságára vonatkozó indokot nem minõsítette önálló érvénytelenségi oknak.
<br>Az alperes megállapította, hogy a teljesítési és jótállási bankgarancia szándéknyilatkozat csatolása az ajánlati felhívás alapján egyértelmû követelmény volt.
<br>A nyilatkozat szövegére vonatkozóan elõ írást az ajánlatkérõ nem tett, de a bankgaranciák tartalmát illetõen közölte az igényét, amikor a biztosítékok minimális mértékét és idõtartamát meghatározta. Jelen esetben az elbírálás több részszempontja a teljesítési és jótállási bankgarancia vállalás adataira épült, amelyeket a szándéknyilatkozatokkal kellett megerõsíteni. Az ajánlatkérõ helyesen állapította meg, hogy a kérelmezõ által csatolt bankgarancia szándéknyilatkozat nem tartalmazza az összeghatárt és a határidõt, utalt viszont a kérelmezõ ajánlatának tartalmára, és a kérelmezõ az ajánlata más részeiben - az ajánlati levélben és a szerzõdéstervezetben - valóban meghatározta az általa vállalt garancia mértékét és idõtartamát. A banknak azonban azt kellett volna igazolnia a szándéknyilatkozattal, hogy az ajánlattevõ által vállalt mértékben és határidõkig az ott meghatározott feltétel bekövetkezése esetére kész a bankgarancia biztosítására. A bank azon nyilatkozata, hogy az ajánlat szerinti bankgarancia nyújtására vállalkozik, nem egyértelmû, mivel a bank a nyilatkozatot már 2002. december 10-én kiadta, az ajánlati levél és szerzõdés keltezése pedig 2002. december 13. napja, a bank tehát a kérelmezõ által benyújtott ajánlatot végleges formájában nem ismerhette. A nyilatkozatból az ajánlatkérõ számára nem volt megállapítható, hogy a szándéknyilatkozat valóban a kérelmezõ által késõbb elkészített, majd benyújtott ajánlatban tett vállalásokat igazolja vissza. A bankgarancia nyilatkozat tehát nem teljesíti az ajánlatkérõ többletbiztosíték iránti igényét, tartalmilag sem tekinthetõ az ajánlat részeként megkövetelt okmánynak, ezért jogszerû alapot szolgáltatott az ajánlat érvénytelenné nyilvánítására.
<br>Az alperes a kérelmezõ ajánlatának mûszaki hiányosságaival kapcsolatban megállapította, hogy az ajánlatkérõ a tenderdokumentáció címlapján tett nyilatkozatával egyértelmûen jelezte, hogy a szükséges kihúzásokat elvégezték, tehát a többi tételnek az ajánlatok mûszaki tartalmában szerepelnie kell. Az ajánlatkérõ nem tett olyan nyilatkozatot, hogy a központi porelszívó csatlakozásokra vonatkozó teljes tételt el kellene hagyni, hanem egyértelmûen azt válaszolta, hogy a porelszívó rendszer vezetéket ki kell építeni, annak csak a többi része nem képezi a beszerzés tárgyát.
<br>Az alperes megállapította, hogy a kérelmezõ ajánlatának 168. oldalán a porelszívó hálózat nem került beárazásra, illetve értéke 0 Ft, vagyis az ajánlat nem terjed ki a mûszaki tartalom ezen részére.
<br>A központi fûtéssel kapcsolatos ajánlat sem teljes körû, mivel a gépészeti tenderdokumentáció 37-39. tételeit az ajánlatkérõ nem húzta ki, így azt az ajánlatban szintén szerepeltetni kellett volna. A kérelmezõ ajánlata a 174. oldalon e tételeket 0 Ft értekkel tüntette fel, tehát az ajánlata nem terjed ki a mûszaki tartalom ezen részére sem.
<br>Az alperes ideiglenes intézkedést - törvényi feltételeinek hiánya miatt - nem alkalmazott.
<br>A felperes keresetet terjesztett elõ az alperes határozatának bírósági felülvizsgálata iránt. Az eredményhirdetés idõpontjának elhalasztását továbbra sem látta indokoltnak, mert álláspontja szerint a benyújtott hat ajánlat érvénytelenségi vizsgálata - az ajánlatkérõ által szükségesnek tartott 53 nappal szemben - kb. 3 nap alatt szakszerûen elvégezhetõ. Utalt arra, hogy a nyertes ajánlat elbírálása már csak formai feladat volt, mert egyetlen érvényes ajánlatként minden elbírálási részszempontra a legmagasabb pontszámot kellett kapnia. Hangsúlyozta, hogy a közbeszerzési eljárás lebonyolítója igen nagy közbeszerzési tapasztalattal rendelkezõ, kifejezetten az ajánlatok elbírálásra üzletszerûen szakosodott cég, amelytõl elvárható lett volna a felmerült mûszaki érvénytelenségi okok gyors eldöntése. A dokumentációt a lebonyolító maga készítette el, így az ajánlatok ehhez való hasonlítása nem tûnik bonyolult feladatnak, a jogi tartalmú érvénytelenségi okok vizsgálata pedig 30 nap alatt gond nélkül elvégezhetõ jogászi feladat. Utalt arra is, hogy az alperes nem az ajánlatok elbírálásához szükséges munkamennyiség nagyságával, hanem az elbírálás idõigénye miatt látta az eredményhirdetés elhalasztását igazoltnak, amely bizonyítja az ajánlatkérõi indok valótlanságát.
<br>Az eljárásról készült összegzéssel kapcsolatban sem fogadta el a felperes az alperesi határozatban foglaltakat. Hivatkozott arra, hogy a Kbt. 5. számú mellékletének harmadik pontja egyértelmûen megköveteli az érvénytelenség indokainak megjelölését. Az indokokat úgy kell megjelölni, hogy abból a jogsértés konkrétan megállapítható legyen. Amennyiben az ajánlatkérõ a Kbt. 61. § (7) bekezdés szerinti tájékoztatási kötelezettségét az ,,Összegzés, az eljárásról'' elnevezésû iratban kívánja teljesíteni, akkor ennek az iratnak az elkészítésekor nemcsak a Kbt. 61. § (1) bekezdését, hanem a (7) bekezdését is maradéktalanul be kell tartani. Hivatkozott arra, hogy maga az alperes is megállapította, hogy az összegzésben szereplõ indokolás nem kellõen részletes, ebbõl pedig egyértelmûen az következik, hogy az ajánlatkérõ az eljárása során megsértette a Kbt. 61. § (7) bekezdését is.
<br>A teljesítési és jótállási bankgarancia nyilatkozat hiányosságára alapított érvénytelenségi okkal kapcsolatban a felperes elõadta, hogy az ajánlatkérõ sem az ajánlati felhívásban, sem a dokumentációban nem határozta meg azt, hogy mi a bankgarancia szándéknyilatkozat általa elvárt kötelezõ tartalma, és erre jogszabályi elõ írás sincs. Erre tekintettel az ajánlatkérõ érvénytelenségi okként nem róhatta volna terhére azt, hogy a szándéknyilatkozatban a konkrét összeg és idõtartam nem szerepel. A szándéknyilatkozat lényege az, hogy nem konkrét kötelezettségvállalásról, hanem csupán szándék kifejezésérõl van szó, ennek pedig az általuk csatolt nyilatkozat megfelelt. A banki szándéknyilatkozat szövege szerint a Budapest Bank Rt. az Architekton Kft. felé kifejezi szándékát az ajánlat szerinti teljesítési, illetve jóteljesítési bankgarancia nyújtására, az ajánlatuk 7. oldala pedig nevesítve tartalmazta a teljesítési bankgarancia mértékét és idõtartamát.
<br>Az ajánlat mûszaki tartalmának hiányosságát illetõen elõadta, hogy az ajánlatkérõ tévesen állapította meg azt, hogy az ajánlata nem terjed ki a porelszívó-hálózatra és a 37-39. tételekre. Az ajánlatban szerepelnek ezek a tételek, a teljességi nyilatkozata azokra is kiterjed, e tételekhez rendelt ,,0'' érték megjelölést pedig jogszabály nem tiltja.
<br>Az alperes érdemi ellenkérelme a kereset elutasítására irányult. Elõadta, hogy az építési beruházásokra vonatkozó, közbeszerzési eljárások során benyújtott ajánlatok elbírálására a Kbt. is hosszabb idõt (60 napot ) biztosít, amit a benyújtott ajánlatok terjedelme, jellege, összetettsége indokol. Az ajánlatkérõ 2003. december 16-án bontotta fel az ajánlatokat, az elhalasztott eredményhirdetési idõpont a 60 napos határidõn belül volt. Az ajánlatkérõ által becsatolt iratokból egyértelmûen látszik, hogy körültekintõ, alapos munka elõzte meg az eljárást lezáró döntést, és az érvénytelenség körébe tartozó mûszaki, jogi kérdések vizsgálata bonyolult, idõigényes feladat volt. Az a körülmény, hogy hat ajánlatból öt ajánlat érvénytelennek minõsült, nem zárja ki azt, hogy erre a döntésre csak egy hosszabb elbírálási folyamat eredményeként lehet jutni és azt az ajánlatkérõ jelentõs munkamennyiségnek tekintsen. Az idõigényes értékelési folyamat és a kiértékelés jelentõs munkamennyisége tehát egymást nem kizáró fogalmak.
<br>Az alperes rámutatott arra, hogy a felperes a jogorvoslati kérelmében kifejezetten az összegzés tartalmát vitatta, fel sem merült a Kbt. 61. § (7) bekezdésének megsértése, így arról az alperesnek döntést nem kellett hoznia. A teljesítési és jóteljesítési bankgarancia szándéknyilatkozattal kapcsolatban a banknak az ajánlatban tett vállalásokkal kapcsolatos szándékát nem lehetett megállapítani, mivel a nyilatkozat kiadására az ajánlat keltezése elõtt került sor. Az ajánlatkérõ tehát a benyújtott banknyilatkozatból nem vonhatta le azt a következtetést, hogy a bank a benyújtott ajánlat ismeretében tette meg a nyilatkozatát.
<br>A felperes ajánlatával szemben megállapított mûszaki érvénytelenségi okkal kapcsolatban is fenntartotta az alperes a határozatában foglalt indokait. Hangsúlyozta, hogy a felperes jogorvoslati kérelem éppen azon alapult, hogy a felperesi álláspont szerint a porelszívó hálózatra és a költségvetés 37., 38. és 39. tételére az ajánlatkérõ nem kért ajánlatot így azokra az ajánlattevõknek nem kellett ajánlatot tenniük. Erre figyelemmel érthetetlennek tartotta azt a felperesi állítást, hogy ezeket a tételeket az ajánlata 0 Ft-tal beárazva tartalmazta.
<br>A perbe az alperes pernyertessége érdekében beavatkozó MÛBER-INVECON Kft. az alperesi állásponttal teljességgel egyetértett, ezért szintén a kereset elutasítását indítványozta. Elõadta, hogy a felperesi bankgarancia-szándéknyilatkozatból hiányoznak az ajánlatban feltüntetett teljesítési, jóteljesítési garanciaösszegek és idõtartamok. A garanciát vállaló bank a szándéknyilatkozat kiadásának idõpontjában tartalmilag nem ismerhették a felperes ajánlatát, ezért az ajánlat szerinti bankgarancia nyújtását érvényesen nem vállalhatták. A felperes mûszaki ajánlata is hiányos volt, mert a tenderben és a költségvetésben elõírt, központi porelszívó hálózat vezetéket és a 20 db radiátor beépítését az ajánlat nem tartalmazza, míg a többi ajánlattevõ e tételeket helyesen szerepeltette.
<br>A felperes keresete részben alapos.
<br>A bíróság az alperes határozatát az 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek és a beavatkozó nyilatkozatai, valamint a közigazgatási iratok alapján állapította meg.
<br>A bíróság rámutat arra, a bírósági felülvizsgálat a felperes jogorvoslati kérelme tárgyában hozott alperesi határozat jogszerûségére vonatkozik, a határozat jogszerûsége a felperes jogorvoslati kérelmében foglaltakra figyelemmel vizsgálható. A fel peres a jogorvoslati kérelmében a Kbt. 61. § (7) bekezdésének megsértésre nem hivatkozott, így arra az alperesi vizsgálat nem terjedt ki, így ezzel kapcsolatban a határozatban nincs olyan megállapítás, amelynek helytállósága a perben vizsgálható lenne.
<br>A Kbt. 55. § (2) bekezdése értelmében az ajánlatokat a lehetõ legrövidebb idõn belül el kell bírálni, az eljárás eredményét vagy eredménytelenségét legkésõbb az ajánlatok felbontástól számított harminc (építési beruházás esetén hatvan) napon belül - az ajánlati felhívásban meghatározott eredményhirdetési idõpontban - nyilvánosan ki kell hirdetni.
<br>A bíróság - osztva az alperes álláspontját - nem látta jogsértõnek az eredményhirdetés idõpontjának elhalasztását. A közbeszerzési eljárás tárgya, jellege, a benyújtott ajánlatok terjedelme miatt az ajánlatok érvényességének vizsgálata is összetett feladatnak tekintendõ. Az ajánlatkérõ feladata a megalapozott, felelõsségteljes döntés meghozatalához szükséges idõtartam felmérése, és amennyiben indokoltnak tartja, a Kbt. 55. § (2) bekezdésében foglalt lehetõséggel jogszerûen élhet.
<br>A Kbt. 43. § (1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 61. § (1) bekezdése értelmében az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.
<br>A Kbt. 5. számú melléklet 3. pontja értelmében az ajánlatkérõnek meg kell jelölnie az érvénytelenség, a kizárás vagy az alkalmatlanság indokait.
<br>A Kbt. 61. § (1) bekezdésében foglaltakra figyelemmel az ajánlatkérõnek valamely ajánlat érvénytelenné nyilvánításának okairól az eljárásról készült összegzésben számot kell adnia olyan részletességgel, hogy abból az érvénytelenségi okokat az érintett ajánlattevõ megismerhesse, és azok ismeretében döntsön azok elfogadásáról vagy vitatásáról. Jelen esetben az összegzés a felperes ajánlatával kapcsolatban mindössze azt tartalmazta, hogy teljesítési és jótállási bankgarancia szándéknyilatkozat a konkrét összeg és idõtartam megjelölése hiányában érvénytelen, a mûszaki tartalom az épületgépészeti munkáknál hiányos, és a teljességi nyilatkozat nem valós. A teljességi nyilatkozat nem valós voltát az alperes sem tekintette önálló érvénytelenségi oknak, de az elsõ két okot megalapozottnak találta annak ellenére, hogy a mûszaki tartalommal szemben meglévõ hiányosságokat az összegzés nem nevesítette.
<br>Mivel az összegzés a felperes ajánlatának mûszaki tartalmával kapcsolatos érvénytelenségi okot konkrétan nem jelölte meg, az ajánlatkérõ a Kbt. 61. § (1) bekezdését megsértette.
<br>Megállapította a bíróság, hogy a felperes ajánlatával kapcsolatos mûszaki tartalmi hiányosságok a felperes számára is - jóllehet nem az összegzésbõl - teljeskörûen ismertek voltak. A rendelkezésre álló iratok, jogorvoslati kérelemben foglalt felperesi elõadás alapján nem kétséges, hogy a határozatban megjelölt tételek a felperes ajánlatából hiányoznak, így az ajánlat nem felelt meg a dokumentációban meghatározott ajánlatkérõi elvárásoknak.
<br>A teljesítési és jóteljesítési bankgarancia szándéknyilatkozattal kapcsolatban is a bíróság az alperes és a beavatkozó álláspontját osztotta. Az ajánlathoz csatolt, 2002. december 10-én kiállított banki nyilatkozat akkor lett volna az ajánlatkérõ számára aggálytalanul elfogadható, ha abban az ajánlatnak a teljesítési, jóteljesítési garanciára vonatkozó összege és idõtartama is feltüntetésre kerül. Ennek hiányában az ajánlatkérõ számára nem volt egyértelmû az, hogy a bank az utóbb benyújtott ajánlatot megismerte-e és annak alapján tette-e meg a szándéknyilatkozatát.
<br>A kifejtettek alapján a bíróság a felperes keresetének részben helyt adva az alperes határozatát akként változtatta meg, hogy megállapította, az ajánlatkérõ a Kbt. 61. § (1) bekezdését megsértette. Ezt meghaladóan a felperes keresetét - mint megalapozatlant - elutasította.
<br>A bíróság a perköltség viselésérõl a Pp. 81. § (1) bekezdése alapján határozott.
<br>A kereseti illetékre vonatkozó rendelkezés 6/1986 (VI. 26.) IM rendelet 14. §-án alapul.
<br>
<br>Budapest, 2003. szeptember 17.
<br>
<br>Nagyné dr. Fürjes Erzsébet s. k.,
<br>bíró
<br><br></body></html>