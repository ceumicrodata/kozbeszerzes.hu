<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0229)
</h2>
<br>1024 Budapest, Margit krt. 85.
<br>Ikt. sz.: D.595/9/2003.
<br>
<br>Tárgy: az Elamen Rt. jogorvoslati kérelme Mezõkövesd Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az Elamen Kereskedelmi és Vendéglátó Rt. (1095 Budapest Soroksári út 98., képv.: dr. Zsoldos Mariann ügyvéd - továbbiakban: kérelmezõ) jogorvoslati kérelmének -, melyet Mezõkövesd Város Önkormányzata (3400 Mezõkövesd Mátyás király út 112., - továbbiakban: ajánlatkérõ) közétkeztetési szolgáltatás teljesítése az ajánlatkérõ kezelésében lévõ fõzõ- és melegítõkonyháknak a HACCP-programnak megfelelõ szintû felújítása mellett bérleti jogviszonyban való mûködtetéssel tárgyú közbeszerzési eljárása ellen indított - a Döntõbizottság részben helyt ad.
<br>Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 61. § (1) bekezdését. A jogsértés miatt a Döntõbizottság 1 000 000 Ft azaz egymillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361- 00000000 számú számlájára történõ átutalással.
<br>Kötelezi továbbá ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft igazgatási szolgáltatási díjat.
<br>Ezt meghaladóan a jogorvoslati kérelmet elutasítja.
<br>A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ augusztus 6-án megjelent számában a rendelkezõ részben megjelölt beszerzés tárgyában.
<br>A felhívás 16. pontját augusztus 21-én akként módosította, hogy annak 12. és 13. bekezdését törölte és új, 32. bekezdésként elõírta, ,,az ajánlattevõnek az ajánlatához szerzõdéstervezetet (vállalkozási) kell csatolnia, melynek részletesen tartalmaznia kell az ajánlatban leírt vállalásokat és nyilatkozatot a kötbér-felelõsségi és jólteljesítési garancia kötelezettség vállalásról."
<br>A felhívás 4. pontja a szerzõdés idõtartamát 5 évben határozta meg.
<br>Ajánlatkérõ az egyik ajánlattevõ kérdésére a szeptember 23-án kelt, a dokumentációt megvásárlók részére is megküldött válaszlevelében azt közölte, hogy a szerzõdés kezdõ idõpontja 2004. január 1., befejezõ idõpontja 2009. december 31.
<br>A felhívás 11. a) pontjában ajánlatkérõ meghatározta az ajánlattevõ pénzügyi, gazdasági és mûszaki alkalmassága igazolására kért igazolások, nyilatkozatok körét, a negyedik bekezdésben elõírta az elõzõ 3 év legjelentõsebb - a beszerzés tárgyára vonatkozó - szállításainak, szolgáltatásainak ismertetését az ellenszolgáltatás összege, a teljesítés ideje; a szerzõdést kötõ másik fél és a referenciaszemély telefonszámának megjelölésével legalább 2 db referencialevéllel igazoltan (1 db hasonló volumenû + 1 db a beszerzés legalább 50%-ával megegyezõ volumenû).
<br>Az ajánlati dokumentáció VI. 5. f) pontjában ajánlatkérõ elõírta, hogy a kért referenciákról a 7/ a) és 7/ b) mellékletek szerint kell az ismertetést megadni. A 7/ a) melléklet az ajánlattevõ referenciái ismertetésének formáját tartalmazza a szerzõdést kötõ másik fél, az ellenszolgáltatás összege és a teljesítés ideje rovatok kitöltésével.
<br>A felhívás 16. pontja szerint az ajánlatot 3 példányban, a cégjegyzésre jogosultak által oldalanként szignálással ellátottan és folyamatos oldalszámozással, zárt borítékban kellett benyújtani.
<br>A dokumentáció 5. oldalán a 3. pontban elõírta továbbá, hogy ,,az ajánlat részét képezõ mellékleteket is be kell számozni, és a megfelelõ oldalon egyértelmûen kell hivatkozni rá."
<br>Ajánlatkérõ a felhívás 9. pontjában közölte, hogy a szolgáltatás ellenértékét utólag, 1 hónapos idõtartamonként, az igazolt teljesítést követõen benyújtott számla ellenében maximum 30 napon belül banki átutalással egyenlíti ki. Az összességében legelõnyösebb ajánlat elbírálási szempont utolsó bírálati részszempontja "a kiírásban foglaltakhoz képest kedvezõbb fizetési feltételek" volt a ,,számlázási idõtartam" és az ,,átutalási határidõ" alszempontokkal.
<br>Az elsõ részszempont az ,,összes ételadag 1 napi bruttó ára (ajánlati ár) minimum a 80/1999. (XII. 28.) GM-EüM-FVM rendelet mellékleteiben, valamint a 6/2000. (VII. 6.) SzCsM rendeletben foglalt ajánlások szerint: 1 db ételadag árképzése = nyersanyagköltség + rezsiköltség, mely tartalmazza a vállalkozó hasznát + áfa."
<br>Az ajánlati dokumentáció 13. oldalán a ,,XI. Szolgáltatásra vonatkozó ajánlat" címen ajánlatkérõ elõírta, hogy az ajánlati adatlapon meg kell adni a szolgáltatás ellenértékét és részletesen ismertetni kell, hogy a szerzõdés idõtartama alatt a szolgáltatási díjat milyen mértékben és milyen idõközönként kívánja változtatni.
<br>Az ajánlattételi határidõre, október 1-jére a kérelmezõ és a Suli-Host Kft. nyújtott be ajánlatot.
<br>Ajánlatkérõ az október 31-én tartott eredményhirdetésen közölte, hogy az eljárást eredménytelennek nyilvánította, mert csak érvénytelen ajánlatok érkeztek hozzá.
<br>Az eredményhirdetésen a kérelmezõ képviselõje jelen volt. A jegyzõkönyv szerint kérte ajánlata érvénytelensége indokának ismertetését, válaszként ajánlatkérõ közölte, hogy azt 5 munkanapon belül meg fogja kapni.
<br>Ajánlatkérõ az összegzés az eljárásról dokumentumot november 5-én megküldte az ajánlattevõknek. A kérelmezõ ajánlata érvénytelenségét illetõen az összegzés a következõ indokokat tartalmazta:
<br>
<br>
<br>1. A felhívásban elõírt 5 év helyett 6 évre tett ajánlatot.
<br>
<br>2. A 187. oldalon lévõ referencianyilatkozat nem tartalmazza a referenciaszemély nevét és telefonszámát, csak a 191., 193. és 195. oldalon jelöli azokat. Azonban az ott közölt szolgáltatásokra vonatkozó adatok eltérnek a referencia- nyilatkozatban szereplõ adatoktól.
<br>
<br>3. A csatolt mellékletek nincsenek beszámozva.
<br>
<br>4. A fizetési feltételekre ellentétes nyilatkozat van az ajánlatban: a 296. oldalon 120 napot, míg a 312. oldalon ugyanerre 30 napot jelöl meg átutalási határidõként.
<br>
<br>5. Értékelhetetlen az ajánlatban lévõ egységár, mert meghatározták, hogy annak mit kell tartalmazni (nyersanyagnorma + rezsi, amiben benne van a vállalkozó haszna + áfa). Az ajánlatban lévõ szerzõdésben leírtak szerint a nyersanyagnormát 2004. december 31-ét követõen a képviselõ-testület határozza meg. Akkor viszont nem lehet megállapítani, hogy addig mit vett figyelembe az árképzésnél a kérelmezõ.
<br>
<br>Kérelmezõ november 14-én jogorvoslati kérelmet terjesztett elõ a Döntõbizottsághoz. Kifogásolta, hogy ajánlatkérõ az eredményhirdetésen nem ismertette ajánlata érvénytelenné nyilvánítása indokait, valamint sérelmezte, hogy ajánlatkérõ helytálló indokok nélkül nyilvánította érvénytelennek ajánlatát.
<br>Az érvénytelenné nyilvánítás indokaira nézve a kérelemben és a jogorvoslati eljárásban tartott tárgyaláson a következõket adta elõ:
<br>Azért tett 6 éves idõtartamra ajánlatot, mert erre nézve ajánlatkérõ a Junior Rt. kérdésére adott válaszában 6 évet jelölt meg. A válaszadás késõbb történt a felhívás megjelenésétõl, így ezt kellett alapul vennie. A válaszlevél kézhezvételekor már csak 6 nap volt hátra az ajánlattételi határidõig, így már nem volt módja tisztázó kérdés feltevésére.
<br>A referencianyilatkozat megtételére szolgáló 7. a) mellékletben nem szerepel olyan rovat, ahova a referenciaszemély nevét és telefonszámát kellene beírni, ezért írta azt be az ajánlatnak a referenciákat felsoroló részébe.
<br>Az ellenszolgáltatás vonatkozásában azért van eltérés a referencianyilatkozat és a referenciaismertetés adata között, mert a ,,szerzõdés" rovatba a megrendelõvel kötött szerzõdéses összeget írta, az ,,ellenszolgáltatás" rovatba a ténylegesen kifizetett ellenszolgáltatást. A teljesítés idõtartamát illetõ eltérések arra vezethetõk vissza, hogy az adott megrendelõnél (pl. Balmazújváros Önkormányzata) a referencia alapjául szolgáló szerzõdés megkötését követõen újabb tender nyertese lett, így a szerzõdéses idõtartam kitolódott.
<br>Elõadta, hogy mindezek figyelembevétele mellett is eleget tett a felhívásban foglalt alkalmassági feltételnek, miszerint rendelkeznie kell két referencialevéllel alátámasztott, a közbeszerzés tárgyával azonos tárgyú olyan referenciával, melyek közül az egyik a jelen beszerzés tárgyával azonos volumenû, a másiké pedig ennek 50%-a.
<br>A tárgyaláson elismerte, hogy nem a kiírásnak megfelelõen történt az oldalak számozása. Az ajánlat 3 kötetbõl áll. Az I. kötet 1-457-ig van számozva, a II. kötet 2-472-ig, de közbül hiányzik a 373-404. oldal, ezek az oldalak a következõ kötet elején vannak, majd abban a 404. oldalt a 473. oldal követi. Állította, hogy a mellékletek lapszámozása megtörtént, a kiírás nem írta elõ, hogy az adott mellékleten fel kell tüntetni annak a dokumentáció szerinti sorszámát.
<br>A fizetési határidõre vonatkozóan azért szerepel a szolgáltatási szerzõdésben 30 nap, mert a felhívás 16. pontja (módosított) 32. bekezdése csak a kötbérfelelõsség és a jóteljesítési garancia tekintetében adott lehetõséget a szolgáltatási szerzõdéstervezetben való szabályozásra, a felhívásban szereplõ elõ írásoktól - így a teljesítési határidõtõl - a szolgáltatási szerzõdéstervezetben nem lehetett eltérni. Mivel a fizetési határidõ bírálati részszempont volt, ajánlata ,,Szolgáltatási ajánlat" részében megajánlotta a 120 nap fizetési határidõt.
<br>Az egységárat a felhívás 13. b) pontja elsõ bekezdésében meghatározott módon képezte. Ajánlatkérõ érvelésére, miszerint csak kb. 38%-os, a vállalkozó hasznát és az áfát is tartalmazó rezsiköltség jön így ki, elõadta, hogy nem törekedett jelentõs haszonra, ésszerû mûködtetéssel pedig a haszon növelhetõ.
<br>Ajánlatkérõ észrevételében és a tárgyaláson kérte a jogorvoslati kérelem elutasítását.
<br>Elõadta, hogy elismeri, hogy az eredményhirdetésen nem ismertette az összegzésnek a kérelmezõ ajánlata érvénytelenségére vonatkozó részét.
<br>A válaszlevelében a szerzõdés idõtartamaként tévedésbõl adott meg 6 év idõtartamot, de mivel a felhívás és nem a válaszlevél tartalma irányadó, kérelmezõnek egyértelmûen 5 év idõtartamú szerzõdésre kellett volna ajánlatot tennie.
<br>A tárgyaláson lefolytatott vizsgálatra tekintettel elismerte, hogy a referencianyilatkozatok tekintetében nem érvénytelen az ajánlat, mert van a felhívásban elõírtnak megfelelõen két olyan referencia, melynek a volumene a beszerzés tárgyával azonos és ezen referenciákra kérelmezõ referencialevelet is csatolt.
<br>Az árképzést illetõen fenntartotta a kérelmezõ ajánlata érvénytelenségére vonatkozó álláspontját, közölte, hogy ilyen alacsony rezsiköltséggel kérelmezõ ellehetetlenítené a közétkeztetést.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>A Kbt. 61. § (1) bekezdése elõírja: ,,Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerinti írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül megküldeni az összes ajánlattevõnek."
<br>Az 5. sz. melléklet szerinti minta 3. pontja szerint az összegzésnek tartalmaznia kell ,,az érvénytelen ajánlatot tevõ, kizárt, illetve alkalmatlan ajánlattevõk" nevét és az érvénytelenség, a kizárás vagy alkalmatlanság indokait. Ebbõl következik, hogy ezen adatokat az eredményhirdetésen az ajánlattevõnek ismertetnie kell. Az ismertetés - az ajánlatkérõ által is elismerten - nem történt meg.
<br>A Döntõbizottság megállapította, hogy ajánlatkérõ a kérelmezõ ajánlata érvénytelensége indokainak az eredményhirdetésen való ismertetése elmulasztása által megsértette a Kbt. 61. § (1) bekezdését.
<br>Az érvénytelenséget a Kbt. 43. § (1) bekezdésében foglalt rendelkezésbõl kiindulva kell vizsgálni.
<br>A rendelkezés elõírja: ,,Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére."
<br>ad.1) Ajánlatkérõ a felhívás 4. pontjában a szerzõdés idõtartamát 5 évben határozta meg. A Junior Rt. kérdésére szeptember 23-án adott, a dokumentációt megvásárlók részére megküldött válaszában közölte, hogy a szerzõdés kezdõ idõpontja 2004. január 1., befejezõ idõpontja 2009. december 31. Ez az idõtartam 6 év, ami eltér a felhívásban meghatározott 5 évtõl. Az eltérést, illetõleg az idõtartam módosításának módját azonban az ajánlattevõk egyike sem kifogásolta a 15 napos jogvesztõ határidõben, ezért ajánlatkérõnek el kellett fogadnia a kérelmezõ 6 év idõtartamra tett ajánlatát.
<br>ad.2) Ajánlatkérõ a jogorvoslati eljárásban tartott tárgyaláson elismerte, hogy a referencianyilatkozatok tekintetében nem érvénytelen a kérelmezõ ajánlata.
<br>A Döntõbizottság álláspontja szerint sem volt helytálló ajánlatkérõ döntése, mert kérelmezõ eleget tett az alkalmasság igazolására elõírt azon követelménynek, hogy az ajánlattevõnek az alkalmasságát az elõzõ három évre vonatkozó legalább 2 referencia ismertetésével, 2 db referencialevéllel kell igazolni, megjelölve a referenciaszemély nevét és telefonszámát.
<br>Kérelmezõ ismertette a Szombathely Polgármesteri Hivatal megrendelõ részére 1996. augusztus 26-tól 2005. augusztus 31-ig tartó idõtartamra kötött szerzõdés alapján végzett 550 millió forint értékû, a beszerzés tárgyával azonos tárgyú szolgáltatását, csatolta a megrendelõ által kiállított referenciaigazolást és közölte a referenciaszemély nevét és telefonszámát. Ismertette továbbá a Nyíregyháza Megyei Jogú Város Önkormányzata megrendelõ részére a 2001. január 1-tõl 2006. január 1-ig tartó idõtartamra kötött szerzõdés alapján végzett 350 millió forint értékû, a beszerzés tárgyával azonos tárgyú szolgáltatását, csatolta a megrendelõ által kiállított referenciaigazolást és közölte a referenciaszemély nevét és telefonszámát.
<br>ad.3) A tárgyaláson kérelmezõ elismerte, hogy az ajánlat oldalai nem voltak folyamatos oldalszámozással ellátva. A mellékleteken viszont álláspontja szerint nem kellett feltüntetni azoknak a dokumentáció szerinti sorszámát.
<br>Kérelmezõ érvelése nem helytálló.
<br>Ajánlatkérõ a dokumentáció 5. oldalán a 3. pontban elõírta, hogy ,,az ajánlat részét képezõ mellékleteket is be kell számozni, és a megfelelõ oldalon egyértelmûen kell hivatkozni rá."
<br>A mellékletek lapszámozása kötelezettségérõl a felhívás 16. pontja rendelkezett, mivel az ajánlatnak szerves részét képezik a mellékletek is. A dokumentáció 5. oldalán a 3. pontban lévõ elõ írás nem a lapszámozásra, hanem a ,,beszámozásra" vonatkozott, azaz arra, hogy a mellékleteken fel kell tüntetni, hogy az a dokumentációban számozással meghatározott melyik mellékletnek felel meg.
<br>ad.4) A kérelmezõ ajánlata 290. oldalán 120 napban határozta meg a fizetési határidõt. A kiírás szerint az ajánlattevõ által megfogalmazandó szolgáltatási szerzõdéstervezet 1.8. pontja szerint (az ajánlat 312. oldalán) a fizetési határidõ 30 nap.
<br>Kérelmezõ az eltérés indokául azt hozta fel, hogy kötve volt az ajánlati felhívás 9. pontjában meghatározott 30 napos fizetési határidõhöz.
<br>Kérelmezõ érvelése nem helytálló. Ajánlatkérõ bírálati részszempontként határozta meg a fizetési határidõt (átutalási határidõt), ezáltal felmentést adott a 30 naphoz való kötöttség alól. Kérelmezõnek úgy a szolgáltatási ajánlatában, mint a szolgáltatási szerzõdéstervezetben egységesen kellett volna megadnia, hogy számlái ellenértékének kiegyenlítését milyen határidõre várja el az ajánlatkérõtõl.
<br>ad.5) Kérelmezõ a felhívásban meghatározott módon képezte az ajánlati árát. Ajánlatkérõ az ellenõrzõ számítása eredményeként arra a megállapításra jutott, hogy kérelmezõ olyan alacsony rezsiköltségért vállalja a munka elvégzését, hogy az alig tartalmaz vállalkozói nyereséget. Ebbõl a megfontolásból érvénytelennek nyilvánította a kérelmezõ ajánlatát.
<br>Ajánlatkérõ eljárása nem helytálló.
<br>A Kbt. 57. § (2) bekezdése elõírja: ,,Ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie." Ebbõl következik, hogy a kérdésre adott ajánlattevõi magyarázat nélkül nem dönthet az ár elfogadása kérdésében, így ezen a címen nem is nyilváníthatja érvénytelennek az ajánlatot.
<br>A Döntõbizottság megállapítja, hogy ajánlatkérõnek a kérelmezõ ajánlata érvénytelenné nyilvánítási indokai közül a harmadik és a negyedik volt jogszerû. Az ajánlat érvénytelenné nyilvánításához azonban ez a két indok elegendõ.
<br>A Döntõbizottság megállapította, hogy ajánlatkérõ helytállóan nyilvánította érvénytelennek a kérelmezõ ajánlatát, ezért a jogorvoslati kérelmet ebben a részében elutasította.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a), d), f) és h) pontja szerint rendelkezett.
<br>A Döntõbizottság 1 000 000 Ft bírságot szabott ki ajánlatkérõ terhére. A 88. § (4) bekezdése értelmében a bírság mértéke min. 1 000 000 Ft, max. a közbeszerzés értéke 30%-a.
<br>A Döntõbizottság a jogsértés csekély súlyára tekintettel elegendõnek tartotta a min. bírság kiszabását.
<br>A bírósági jogorvoslatot a 89. § (1) bekezdése biztosítja.
<br>
<br>Budapest, 2003. december 18.
<br>
<br>Dr. Csitkei Mária s. k., dr. Tukacs László s. k.,
<br>közbeszerzési biztos közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>