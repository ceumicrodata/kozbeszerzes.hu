<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0120)
</h2>
<br>1024 Budapest, Margit krt. 85.
<br>Ikt. sz.: D.637/5/2003.
<br>
<br>Tárgy: A Dr. Kupper András és Wintermantel Zsolt kérelmezõk jogorvoslati kérelme a Budapest Fõváros XI. Kerület Önkormányzata beszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõ bizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot.
<br>
<br>A Döntõbizottság a Dr. Kupper András és Wintermantel Zsolt, a Fõvárosi Közgyûlés képviselõi (1052 Budapest, Városház u. 9-11, a továbbiakban: kérelmezõk) által a Budapest Fõváros XI. Kerület Önkormányzata (1113 Budapest, Bocskai út 39-41., képviseli: Dr. Littmann Éva ügyvéd, 1055 Budapest, Szt. István krt. 3/1. 3/24., a továbbiakban: kérelmezett) " ingatlan adásvétel" tárgyú beszerzési eljárása ellen, benyújtott kérelmét
<br>
<br>elutasítja.
<br>
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell be nyújtani.
<br>
<br>INDOKOLÁS
<br>
<br>A Budapest Fõváros XI. Kerület Önkormányzata és az EX CLUZIV-GROUP Építõ és Asztalosipari Kft. 2003. szeptember 30-án ingatlan adásvételi szerzõdést kötött a Budapest Fõváros XI. Kerület Önkormányzata, mint eladó tulajdonában álló 43056/3. hrsz.-on nyilvántartott ingatlan 2439/5274 hányada, a természetben mindösszesen 5274 m 2 alapterületû ingatlanra vonatkozóan, mely az adásvételi szerzõdés tárgyát képezte. A vonatkozó szerzõdés szerint a vevõ EXCLUZIV-GROUP Építõ és Asztalosipari Kft. kötelezettséget vállalt arra, hogy az ingatlanon társasházat létesít.
<br>Az adásvételi szerzõdés szerint a felek az ingatlanhányad vételárát 118 M Ft-ban állapították meg, amelyet a vevõ az említett ingatlanon felépítendõ társasházból összesen minimum 400 m 2 lakóterületû, minimum 5, maximum 10 db összkomfortos lakásnak az eladó önkormányzat tulajdonba adásával egyenlíti ki akként, hogy az átadott lakás mindegyike teljes lakóegységet képez és mindegyik lakáshoz telken belül egy darab parkolóhely használati joga tartozik. A lakásokat a vevõ kulcsrakész állapotban a jogerõs építési engedély kiadásától számított 1 éven belül legkésõbb 2004. december 20-ig adja át az eladó részére. A vevõ a vételár megfizetésének biztosítékaként feltétel nélküli és 2004. december 31-ig lehívható bankgaranciát adott az eladó részére 130 M Ft erejéig, mely ügyvédi letétbe került elhelyezésre. A szerzõdõ felek az adásvételi szerzõdésben rögzítették, hogy annak hatályba lépésének feltétele a Fõvárosi Önkormányzat elõvásárlási jogról való lemondó nyilatkozata, melynek beszerzése az eladó önkormányzat kötelezettsége.
<br>A kérelmezõk 2003. december 4-én nyújtották be a Döntõbizottsághoz jogorvoslati kérelmüket, melyben kérték, hogy a Döntõbizottság állapítsa meg, hogy a vonatkozó adásvételi szerzõdéssel érintett és 118 M Ft értékû ingatlan értékesítése a közbeszerzési törvény szabályainak mellõzésével történt. Elõadták, hogy az ingatlan adásvétellel kapcsolatos tudomásszerzésük 2003. november 25. volt, mivel a Fõvárosi Önkormányzat Tulajdonosi Bizottsága, melynek a kérelmezõk, mint a Fõvárosi Közgyûlés képviselõi tagjai, ekkor tárgyalt az adott szerzõdéssel kapcsolatos elõvételi jog gyakorlásáról. Kérték, hogy a Döntõbizottság szabjon ki bírságot a szerzõdéskötésért felelõs személlyel, aki a szerzõdést az önkormányzat képviseletében aláíró Molnár Gyula polgármester. Kérték továbbá a jogsértõt kötelezni az eljárási díj és a jogorvoslati eljárással kapcsolatban felmerült költségek viselésére, illetve kérték az illetékes hatóságok felé a szignalizációt, amennyiben az eljárás során más jogszabály megsértésére utaló körülmény merül fel.
<br>A Döntõbizottság a közbeszerzési eljárás megindulását követõen a kérelmezettel szemben 200 000 Ft pénzbírságot rótt ki, tekintettel arra, hogy a Döntõbizottság által elõírt határidõben az iratmegküldési kötelezettségének nem tett eleget.
<br>A kérelmezett ezt követõen észrevételt terjesztett elõ, valamint megküldte a rendelkezésre álló iratokat. Észrevételében kérte a jogorvoslati kérelmek elutasítását elsõsorban arra alapozva, hogy a kérelmezõk a Kbt. 79. § (3) bekezdése szerinti ügyfélképességgel nem rendelkeznek. Másodlagosan elõadta, hogy a kérelmezett a tulajdonát képezõ ingatlan tulajdoni hányadot értékesítette és a vevõ az ingatlan vételárát az önkormányzat részére megtéríti, azonban nem készpénzben, hanem az általa felépítendõ lakóingatlanban lévõ lakások egy részének önkormányzati tulajdonba adása útján. A sérelmezett jogügylet álláspontjuk szerint nem jelent és nem eredményez önkormányzati pénzeszköz, mint közpénz felhasználást, hanem az a vagyongazdálkodás keretébe tartozó jogügylet és nem tartozik a Kbt. tárgyi hatálya alá. Elõadta, hogy az önkormányzat Vagyongazdálkodási Bizottsága, mint a tulajdonosi jogok gyakorlására hatáskörrel rendelkezõ önkormányzati szerv döntése alapján került sor az adásvételi szerzõdés megkötésére, ezért a szerzõdést aláíró polgármester személyi felelõssége nem állapítható meg.
<br>Kérte továbbá annak figyelembevételét is, hogy a Döntõbizottságnak a jelen ügyben álláspontjuk szerint a Kbt. 76. §-a alapján nincs az ügy elbírálására hatásköre.
<br>A Döntõbizottság megállapította, hogy a jogorvoslati kérelem megalapozatlan.
<br>A Döntõbizottságnak elsõdlegesen abban kellett állást foglalni, hogy a kérelmezõk rendelkeznek-e a jogorvoslati kérelem elõterjesztéséhez szükséges ügyfélképességgel a Kbt. 79. § (3) bekezdése szerint.
<br>A közbeszerzésekrõl szóló - többször módosított - 1995. évi XL. törvény (a továbbiakban: Kbt.) 79. § (3) bekezdése szerint a kérelmet az ajánlatkérõ, az ajánlattevõ, vagy az olyan egyéb érdekelt (a továbbiakban: kérelmezõ) nyújthatja be, akinek jogát, vagy jogos érdekét az e törvénybe ütközõ tevékenység, vagy mulasztás sérti, vagy veszélyezteti. Tekintettel arra, hogy a kérelmezõk az ügyben sem ajánlattevõnek, sem ajánlatkérõnek nem minõsülhetnek, ezért az egyéb érdekeltként való minõségük alapján vizsgálta a Döntõbizottság, hogy a kérelem elõterjesztésére jogosultak-e.
<br>A Döntõbizottság az ügyfélképesség vonatkozásában figyelembe vette a Kbt. 79. § (1) bekezdését, mely szerint, ha a Kbt. másként nem rendelkezik, az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni. Az Áe. az ügyfél fogalmát a 3. § (4) bekezdése szerint nevesíti, nevezetesen akként, hogy ügyfél az a magánszemély, jogi személy, jogi személyiséggel nem rendelkezõ más szervezet, melynek jogát, vagy jogos érdekét az ügy érinti. Az államigazgatási eljárási törvény a fentiek szerint tágabban határozza meg az ügyfélképességét, mint a speciális jogszabályként irányadó Kbt.
<br>E vonatkozásban a Döntõbizottság rámutat arra, hogy a Kbt. ezen rendelkezése szerint egyéb érdekeltként csak azok a személyek nyújthatnak be jogorvoslati kérelmet, akiknek jog- vagy érdeksérelme közvetlenül kimutatható a kérelmezõk által állított jogsértéssel, azaz a közbeszerzési eljárás mellõzésével összefüggésben.
<br>A Döntõbizottság megállapította, hogy nem minõsül közvetlen érdeknek az a körülmény, hogy a kérelmezõk a Fõvárosi Önkormányzat Képviselõi, illetve annak Tulajdonosi Bizottságának tagjai.
<br>A Fõvárosi Önkormányzat Szervezeti és Mûködési Szabályzatáról szóló 7/1992. (III. 26.) Fõv. Kgy. rendelet szerint a 44. § (1) bekezdésében elõírja, hogy a képviselõ jogait és kötelezettségeit az 1990. évi LXV. törvény, a 2000. évi XCVI. törvény és rendelet határozza meg.
<br>A helyi önkormányzatokról szóló 1990. évi LXV. törvény 19. § (2) bekezdés c) pontja szerint a települési képviselõ tanácskozási joggal részt vehet bármely bizottság ülésén. Kezdeményezheti, hogy a képviselõ-testület vizsgálja meg a bizottságának, a polgármesternek, a részönkormányzat testületének, a helyi kisebbségi önkormányzat testületének, - a képviselõ-testület által átruházott - önkormányzati ügyben hozott döntését, valamint a d) pont szerint megbízás alapján képviselheti a képviselõ-testületet.
<br>A helyi önkormányzati képviselõk jogállásáról szóló 2000. évi XCVI. törvény 7. § (1) bekezdése szerint az önkormányzati képviselõ, a képviselõ-testület bizottságának nem képviselõ tagja jogi képviselõként nem járhat el és perbeli képviseletet nem láthat el - a törvényes képviselet kivételével - az önkormányzattal, annak intézményével, illetve a képviselõ-testület hivatalával szemben. A képviselõk tehát még a saját önkormányzatukkal szemben sem járhatnak el, különösen nem másik önkormányzattal szemben.
<br>A 7/1992. (III. 26.) Fõv. Kgy. rendelet 43. § b) pontja szerint a képviselõ kezdeményezheti, hogy a Közgyûlés vizsgálja felül bizottságának, a fõpolgármesternek, a kisebbségi önkormányzat testületének - a Közgyûlés által átruházott - önkormányzati ügyben hozott döntését, illetve a c) pont alapján megbízás alapján képviselheti a közgyûlést.
<br>A fenti jogszabályi rendelkezések összevetése alapján nem nevezhetõ és nem minõsíthetõ közvetlen érdeknek az a körülmény, hogy a kérelmezõk a Fõvárosi Közgyûlés képviselõi, mint ilyenek a választók érdekeit általában is képviselik, illetve a vonatkozó SZMSZ-nek a Tulajdonosi Bizottságra vonatkozó rendelkezései szerint a Fõvárosi Önkormányzat vagyona vonatkozásában döntéshozóként eljárnak.
<br>A fenti jogszabályi rendelkezések szerint csak meghatározott körben adnak felhatalmazást az önkormányzati képviselõnek bármely jogorvoslati kérelem elõterjesztésére, az önkormányzat, illetve annak egyéb szervezetei ellen. A jelen esetben azonban nem a Fõvárosi Közgyûlés vagyonát érintõ beszerzésrõl. hanem a kerületi önkormányzat vagyonát érintõ beszerzésrõl van szó, tehát ilyen vonatkozásban sem áll fenn a kérelmezõk közvetlen érdekeltsége.
<br>A fenti indokok alapján a Döntõbizottság megállapította, hogy jelen jogorvoslati eljárásban kérelmezõk ügyfélképességgel nem rendelkeznek, ezért a jogorvoslati kérelem elbírálásának eljárásjogi akadálya van.
<br>A fentiekre tekintettel a Döntõbizottság a Kbt. 76. § (1) bekezdésében biztosított jogkörében eljárva a megalapozatlan kérelmet a Kbt. 88. § (1) bekezdés a) pontja szerint, tekintettel a Kbt. 79. § (3) bekezdésére és a 80. § (4) bekezdésében foglaltakra is elutasította.
<br>A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott figyelemmel a Kbt. 88. § (1) bekezdés h) pontjára.
<br>A bírósági jogorvoslat lehetõségét a Kbt. 89. § (1) bekezdése tartalmazza.
<br>
<br>Budapest, 2003. december 19.
<br>
<br>Dr. Csanádi Péter s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>