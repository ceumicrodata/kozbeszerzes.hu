<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0192)
</h2>
<br>1024. Budapest, Margit krt. 85.
<br>Ikt.sz.: D.604/12/2003.
<br>
<br>Tárgy: a Junior Rt. és Madaras Sándorné egyéni vállalkozó jogorvoslati kérelme Sajószentpéter Város Önkorm. közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Junior Vendéglátó Rt. (1095 Budapest Mester u. 29-31. képv.: dr. Szûcs Imre Zoltán ügyvéd (1142 Budapest Dorozsmai u. 37/A - továbbiakban: kérelmezõ I.) jogorvoslati kérelmét -, melyet Sajószentpéter Város Önkormányzata (3770 Sajószentpéter, Kálvin tér 4.) az ajánlatkérõ kezelésében lévõ közintézmények közétkeztetése tárgyú közbeszerzési eljárása ellen indított - a Döntõbizottság elutasítja.
<br>Madaras Sándorné egyéni vállalkozó (3525 Miskolc Széchenyi István u. 105., továbbiakban: kérelmezõ II.) jogorvoslati kérelmét - melyet Sajószentpéter Város Önkormányzata az ajánlatkérõ kezelésében lévõ közintézmények közétkeztetése tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ október 1-jén megjelent számában a rendelkezõ részben megjelölt beszerzés tárgyában.
<br>A felhívás szerint óvodák részére egész évben munkanapokon, általános iskolák részére a szorgalmi idõszak alatt munkanapokon, idõskorúak részére egész évben munka-, ünnepnapokon és hétvégén kellett étkezést biztosítani.
<br>A felhívás 6. a) pontjában az ajánlattételi határidõt ekként határozta meg: "Az ajánlattételi határidõ, mely azonos az ajánlatok felbontásának idõpontjával: jelen ajánlati felhívás Közbeszerzési Értesítõben történõ közzétételének napjától számított 41. nap 11.00 óra. Amennyiben ez nem munkanap, akkor az ezt követõ munkanap 11.00 óra."
<br>A 16. pont b) pontjában a kizáró okok fenn nem állása igazolására írásos nyilatkozatot kellett csatolni arra, hogy ajánlattevõ nem tartozik a Kbt. 46. § (1) bekezdés a), c) pontjai, illetve a (2) bekezdés hatálya alá, és hogy az (1) bekezdés b) pontjában említett állami pénzalapok közül melyik irányában áll fenn jogszabály alapján fizetési kötelezettsége.
<br>Az ajánlattevõ mûszaki alkalmassága igazolására - többek között - elõírta, hogy az ajánlatnak tartalmaznia kell azon szakemberek, illetve vezetõk megnevezését, képzettségük ismertetését, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek, továbbá külön kitérve arra, hogy a helyi lakosokat vagy más település lakosait tervezi foglalkoztatni.
<br>Az ajánlati dokumentáció része volt a bérleti szerzõdés, melytõl ajánlatkérõ eltérést nem engedett. A szerzõdés 4.9 pontja így szólt: az ajánlattevõ "A hulladék higiénikus tárolásáról és elszállításáról köteles gondoskodni."
<br>Ajánlatkérõ az ajánlatok elbírálására az összességében legelõnyösebb ajánlat elbírálási szempontot választotta, melyet a következõ bírálati részszempontok és azokhoz rendelt súlyszámok alapján kívánt kiválasztani:
<br>részszempontok
<br>súlyszámok
<br>- az ajánlati ár mértéke 7
<br>- szerzõdéses idõszakban tervezett áremelés mértéke az inflációhoz viszonyítva %-ban 2,5
<br>- foglalkoztatásba bevonni kívánt helyi munkaerõ aránya 0,5
<br>
<br>Az ajánlati ár megadásának módját a 3. sz. melléklet tartalmazta, miszerint intézmény (óvodák, iskolák, egyéb) és étkezési típusonként (reggeli, ebéd, vacsora), "nyersanyagnorma áfa nélkül", "nyersanyagnorma áfával", "eladási ár áfa nélkül", "eladási ár áfával" bontásban rovatokba kellett a megajánlott összegeket beírni.
<br>Az ajánlati dokumentációt 6 cég vásárolta meg.
<br>A felhívás szövegezése alapján számított ajánlattételi határidõre, november 10-én 11.00 órára a kérelmezõ II. és az Elemen Rt. és a PUB IV Bt. nyújtotta be ajánlatát.
<br>Kérelmezõ I. november 11-én adta le ajánlatát ajánlatkérõhöz.
<br>Ajánlatkérõ november 11-én értesítette kérelmezõ I.-et, hogy ajánlatát nem fogadja el, mert "a határidõk számítására vonatkozó szabályok értelmében az ajánlattételi határidõ 2003. november 10. napján délelõtt 11.00 órakor lejárt."
<br>Ajánlatkérõ december 11-én eredményt hirdetett, miszerint az eljárás nyertese az Elamen Rt., a második legkedvezõbb ajánlatot tevõ a kérelmezõ II. A PUB IV. Bt. ajánlatát érvénytelennek nyilvánította.
<br>Kérelmezõ I. november 19-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem fogadta be ajánlatát, álláspontja szerint a határidõk számításának a Kbt. 29. § (6) bekezdésében rögzített szabálya szerint az ajánlattételi határidõ nem november 10-én, hanem november 11-én volt. Kérte a Kbt. 24. § (1) és (2) bekezdése megsértése megállapítását, az eljárást lezáró döntés megsemmisítését, ideig lenes intézkedésként ajánlatkérõ kötelezését arra, hogy õt az eljárásba vonja be.
<br>A jogorvoslati eljárásban december 18-án tartott tárgyaláson kérte továbbá a Kbt. 25. §-a, a 29. § (6) bekezdése és az 52. § (2) bekezdés a) pontja megsértése megállapítását. Ez utóbbi jogsértés megállapítására irányuló kérelmét azzal indokolta, hogy ajánlatkérõ csak akkor zárhatta volna õt ki az eljárásból, ha kimondja ajánlata érvénytelenségét. Közölte, hogy ajánlatkérõ jogsértésérõl november 11-én szerzett tudomást, amikor is ajánlatkérõ közölte vele, hogy november 10-ét tekinti az ajánlattételi határidõ lejártának.
<br>Ajánlatkérõ észrevételében és a tárgyaláson kérte a jogorvoslati kérelem elutasítását. Elõadta, hogy a Kbt. 26. § (2) bekezdése alapján az ajánlati felhívásban közölt ajánlattételi határidõhöz kötve volt, így annak lejártát csak az abban foglaltak szerint számíthatta. A kérelmezõn kívüli ajánlattevõk is vele egyezõen értelmezték a felhívásnak az ajánlattételi határidõre vonatkozó elõírását. Közölte, hogy kérelmezõ I. október 10-ig vásárolta meg az ajánlati dokumentációt. Elõadta továbbá, hogy betartotta a Kbt. 47. § (1) bekezdésének az ajánlattételi határidõ mértékére vonatkozó rendelkezését, miszerint az 40 napnál nem lehet rövidebb.
<br>Kérelmezõ II. december 12-én terjesztette elõ jogorvoslati kérelmét.
<br>Sérelmezte, hogy az eredményhirdetésen ajánlatkérõ nem adta át részére az összegzést, nem adott tájékoztatást a nyertes ajánlat szerinti nyersanyagnormákról, haszonkulcsokról. Ajánlata 185 szolgáltatási napra vonatkozott, a nyertesé csak 180 napra. Álláspontja szerint ajánlata kedvezõbb volt a nyertesénél. Ajánlatkérõ nem vette figyelembe az értékelésnél az 59. § (2), (4) és (5) bekezdése rendelkezéseit, nevezetesen azt, hogy õ kizárólag BAZ megye környezetbarát védjegyhasználattal rendelkezõ magyar termékeit használja és egyéni vállalkozóként több millió Ft adót fizetett az ajánlatkérõ önkormányzatnak.
<br>Kifogásolta továbbá, hogy ajánlatkérõ nem nyilvánította érvénytelennek a nyertes ajánlatát, holott az több okból érvénytelen;
<br>
<br>- nem csatolta a helyi adóra vonatkozó igazolást,
<br>- nem csatolta a konyha dolgozóinak szakmai önéletrajzát, a bérleti szerzõdés 4.9. pontjára vonatkozóan nem csatolta a veszélyes hulladék megsemmisítésére kötött szerzõdést,
<br>- nem nevezte meg az általa a teljesítésbe bevonandó helyi lakosokból álló dolgozókat.
<br>
<br>Ajánlatkérõ kérte a jogorvoslati kérelem elutasítását.
<br>Elõadta, hogy az összegzést ismertette az eredményhirdetésen, azt öt munkanapon belül megküldte az ajánlattevõknek.
<br>Az összegzésnek nem kell tartalmaznia a nyersanyagnormák és a haszonkulcs adatait, mert az értékelés az ezeket magukban foglaló ajánlati árak alapján történt. Az értékelésnél annak nem volt jelentõsége, hogy 185 vagy 180 nap szolgáltatási napra vonatkozott-e az ajánlat, mert ez az eltérés az összes szolgáltatási napokhoz képest elenyészõ.
<br>Az 59. § (2), (4) és (5) bekezdésének nem volt szerepe az értékelésnél, mert mindegyik ajánlattevõ belföldi munkaerõ foglalkoztatása útján látja el a beszerzés tárgya szerinti szolgáltatást. Az ajánlatkérõ felé fizetett adónak az értékelésnél nincs jelentõsége.
<br>A nyertes ajánlat nem érvénytelen, mert a helyi adókra nézve a felhívásban nem kérte az igazolás csatolását; a konyha dolgozói szakmai önéletrajza csatolását nem írta elõ, csak a vezetõk és a minõség-ellenõrzésért felelõs személyekét, a bérleti szerzõdés 4.9. pontja alapján a veszélyes hulladék megsemmisítésére kötött szerzõdést nem kellett csatolni, valamint nem kellett megnevezni a helyi lakosokból álló dolgozókat.
<br>A Döntõbizottság a D.604/2003. és a D.651/2003. sz. alatt indult jogorvoslati eljárásokat D.604/2003. sz. alatt egyesítette.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>Kérelmezõ I. sérelmezte, hogy ajánlatkérõ az ajánlattételi határidõ lejártára hivatkozva nem fogadta be ajánlatát.
<br>A 26. § (2) bekezdése elõírja: "A nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltétetekhez, az ajánlattevõ pedig az ajánlatához kötve van."
<br>A 29. § (6) bekezdése alapján "a hirdetményben megjelölt határidõk a Közbeszerzési Értesítõ megjelenését követõ napon kezdõdnek, és legkorábban az e törvényben megjelölt legrövidebb idõtartamot követõ elsõ munkanapon járnak le."
<br>A két rendelkezés összevetésébõl megállapítható, hogy ajánlatkérõ a felhívásban a 29. § (6) bekezdésében elõírt határidõ- számítási módtól eltérõen határozta meg az ajánlattételi határidõ számításának módját. E számítási mód jogsértõ voltának megállapítása iránt az errõl való tudomásszerzéstõl számított 15 napon belül lehetett volna kérelmezni a jogorvoslati eljárást, ezzel a lehetõséggel egyik ajánlattevõ sem élt, a kérelmezõ kivételével ajánlatukat a felhívás szerint számított ajánlattételi határidõben adták be.
<br>Az ajánlati felhívásban foglaltakról való tudomásszerzés idõpontja legkésõbb az ajánlati dokumentáció megvásárlása lehetõségének idõpontjára, október 16-ra tehetõ, az ettõl számított 15 napos jogvesztõ határidõn belül lehetett elõterjeszteni az elkésettség jogkövetkezménye nélkül a jogorvoslati kérelmet.
<br>Kérelmezõ I. jogorvoslati kérelmét a 15 napos jogvesztõ határidõ lejárta után, november 19-én terjesztette elõ.
<br>A Döntõbizottság megállapította, hogy a kérelmezõ elkésetten terjesztette elõ jogorvoslati kérelmét, ezért azt elutasította.
<br>A Döntõbizottság nem fogadta el a kérelmezõ által megjelölt idõpontot a tudomásszerzés idõpontjaként. A jogsértést ajánlatkérõ nem azáltal követte el, hogy kötve magát az ajánlati felhívásban meghatározott számítási módhoz, november 10-én tekintette lejártnak az ajánlattételi határidõt és így a kérelmezõ november 11-én benyújtott ajánlatát nem fogadta be, hanem azáltal, hogy a felhívásban az ajánlattételi határidõ számítási módját a Kbt. 29. § (6) bekezdésében foglalt elõírástól eltérõen határozta meg.
<br>Kérelmezõ I. kérte a Kbt. 24. § (1) és (2) bekezdése, valamint az 52. § (2) bekezdés a) pontja megsértésének megállapítását is.
<br>A Kbt. 24. §-a alapelvi rendelkezéseinek megállapítására akkor kerülhet sor, ha ajánlatkérõ magatartása nem sérti ugyan a Kbt. valamelyik más rendelkezését, de arról mégis megállapítható az ajánlattevõk esélyegyenlõsége megsértése, illetve az, hogy ajánlatkérõ nem biztosította az eljárás nyíltságát vagy tisztaságát.
<br>Ajánlatkérõ nem sértette meg az esélyegyenlõséget, mert mindegyik ajánlattevõre azonosan alkalmazta az ajánlattételi határidõ számítására általa meghatározott szabályt.
<br>A verseny tisztasága nem sérült, mert ajánlatkérõ nem a Kbt. rendelkezését megsértõ célzattal, vagy valamelyik ajánlattevõ privilégizálása céljából, hanem a Kbt. 26. § (2) bekezdésében rögzített ajánlati kötöttségnek való megfelelése okán nem fogadta be a kérelmezõ I. ajánlatát.
<br>Ajánlatkérõ nem sértette meg a Kbt. 52. § (2) bekezdés a) pontját, mert az ajánlati felhívás szerinti számítási mód alapján november 10. és nem november 11. volt az ajánlattételi határidõ, így kérelmezõ I. november 11-én benyújtott ajánlatát helytállóan tartotta elkésetten benyújtottnak.
<br>A Döntõbizottság megállapította, hogy ajánlatkérõ a kérelmezõ I. ajánlata be nem fogadása által nem sértette meg sem a Kbt. alapelvi rendelkezéseit, sem a Kbt. 52. § (2) bekezdés a) pontját, ezért a jogorvoslati kérelmet elutasította.
<br>Kérelmezõ I. kifogásolta, hogy ajánlatkérõ a Kbt. 52. § (2) bekezdés a) pontja alapján nem mondta ki az ajánlata érvénytelenségét, e jogkövetkezmény alkalmazása nélkül tagadta meg ajánlata befogadását.
<br>A Döntõbizottság nem fogadta el kérelmezõ I. kifogását, mert ajánlatkérõ azon közlése, hogy "a határidõ számítására vonatkozó szabályok értelmében az ajánlattételi határidõ november 10-én" lejárt, tartalmilag az elkésettség miatti érvénytelenség kimondásának tekinthetõ.
<br>Ezért a Döntõbizottság a jogorvoslati kérelmet ebben a részében is elutasította.
<br>A Döntõbizottság megjegyzi, hogy ajánlatkérõnek az összegzés 3. pontjában a kérelmezõ I.-et is meg kellett volna jelölni mint "érvénytelen, és ezért kizárt ajánlattevõt", de mivel kérelmezõ I. nem sérelmezte ajánlatkérõ ezen mulasztását, a Döntõbizottság eltekintett a jogkövetkezmény alkalmazásától.
<br>Kérelmezõ II. sérelmezte, hogy ajánlatkérõ nem adta át részére az eredményhirdetésen az összegzést.
<br>A Kbt. 61. § (1) bekezdése elõírja: "Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."
<br>A rendelkezés nem írja elõ, hogy az ajánlatkérõnek összegzést az eredményhirdetéskor kell átadni az ajánlattevõknek, így ajánlatkérõ eljárása nem e tekintetben nem volt jogsértõ. Ezért a Döntõbizottság a jogorvoslati kérelmet ebben a részében elutasítja.
<br>Kérelmezõ II. sérelmezte, hogy ajánlatkérõ az eredményhirdetésen nem adott tájékoztatást a nyertes ajánlat szerinti nyersanyagnormákról, haszonkulcsokról.
<br>A 61. § (1) bekezdése alapján az eredményhirdetésen azokat az adatokat kell ismertetni, amelyek az összegzésben szerepelnek. Az 5. sz. melléklet e vonatkozásban az összegzés tartalmaként az ajánlatok részszempontjai szerinti tartalmi elemeinek ismertetését írja elõ. A nyersanyagnorma és a haszonkulcs nem volt bírálati részszempont, hanem az ezek figyelembevételével is képzett ajánlati ár.
<br>A Döntõbizottság megállapította, hogy ajánlatkérõ nem követett el jogsértést azáltal, hogy az eredményhirdetésen nem ismertette a nyertes ajánlatokban szereplõ nyersanyagnormákat és haszonkulcsokat, ezért a jogorvoslati kérelmet ebben a részében elutasította.
<br>Kérelmezõ II. sérelmezte, hogy ajánlatkérõ nem vette figyelembe, hogy az õ ajánlata 185 szolgáltatási napra vonatkozó ajánlati árat tartalmazott, a nyertesé csak 180 napra vonatkozó ajánlati árat.
<br>A Döntõbizottság megvizsgálta az ajánlott szolgáltatási napokat illetõen a kérelmezõ II. és a nyertes ajánlatát és megállapította, hogy helytálló az ajánlatkérõ hivatkozása, miszerint az összes szolgáltatási napok számához képest az 5 nap eltérés elenyészõ.
<br>A felhívás szerint óvodai, iskolai és szociális étkeztetésre kellett ajánlatot tenni. A kérelmezõ II. bruttó ajánlati ára 130 530 107 Ft, a nyertesé 122 716 195 Ft volt, ami kérelmezõ II. vonatkozásában 210 nap óvodai, 185 nap iskolai és 365 nap szociális étkeztetés (összesen 760 nap), a nyertes vonatkozásában 210 nap óvodai, 180 nap iskolai és 365 nap szociális étkeztetés (összesen 755 nap) árát foglalja magában.
<br>A szolgáltatási napok számában kérelmezõ II.-nél mutatkozó 5 napos többlet nem kompenzálja a 8 millió Ft-os árkülönbözet fennállását, ezért a Döntõbizottság a jogorvoslati kérelmet ebben a részében elutasította.
<br>Kérelmezõ II. kérte annak megállapítását, hogy ajánlatkérõ jogsértõen járt el, mert az ajánlatok értékelésénél nem vette figyelembe a Kbt. 59. § (2), (4) és (5) bekezdésében foglalt szabályokat.
<br>A Döntõbizottság ezen rendelkezések egyenértékûségi, illetõleg elõnyben részesítési szabályait az ajánlatkérõ által hivatkozottakkal azonos okból nem tartja alkalmazhatónak, ezért a jogorvoslati kérelmet ebben a részében elutasította.
<br>Az ajánlatkérõ által hivatkozott indokokból a Döntõbizottság nem állapította meg a nyertes ajánlat érvénytelenségét, így a jogorvoslati kérelmet ebben a részében elutasította.
<br>
<br>A bírósági jogorvoslatot a 89. § (1) bekezdése biztosítja.
<br>
<br>Budapest, 2003. december 22.
<br>
<br>Dr. Csitkei Mária s. k., Dr. Tukacs László s. k.,
<br>közbeszerzési biztos közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>