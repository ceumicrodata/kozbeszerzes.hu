<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type"
 content="text/html; charset=iso-8859-2">
  <title></title>
</head>
<body 
 text="black" link="black" alink="blue" vlink="black">
<h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0275) </h2>
<br>
1024 Budapest, Margit krt. 85. <br>
Ikt. sz.: D.600/11/2003. <br>
<br>
Tárgy: a Biomedical Hungary Kft. jogorvoslati kérelme a Budapest
Fõváros Önkormányzata közbeszerzési eljárása ellen. <br>
<br>
A Közbeszerzési Döntõbizottság (a továbbiakban: Döntõbizottság) a
Közbeszerzések Tanácsa nevében meghozta az alábbi <br>
<br>
HATÁROZAT-ot <br>
<br>
A Biomedical Hungary Kft. (1149 Budapest, Róna u. 75., képviseli: dr.
Holló Dóra ügyvéd, 1055 Budapest, Honvéd u. 40., a továbbiak ban:
kérelmezõ) jogorvoslati kérelmét, melyet a Budapest Fõváros
Önkormányzata (1052 Budapest, Városház u. 9-11., képviseli: dr. Molnár
Judit ügyvéd, 1065 Budapest Bajcsy-Zsilinszky út 21. IV. em. 1., a
továbbiakban: ajánlatkérõ) ,,aneszteziológiai és intenzív terápiás
berendezések" tárgyú közbeszerzési eljárása ellen nyújtott be, a
Döntõbizottság elutasítja. <br>
A jogorvoslati eljárás során felmerült költségeiket a felek maguk
viselik. <br>
A határozat ellen fellebbezésnek helye nincs. A határozat
felülvizsgálatát, annak kézhezvételétõl számított 15 napon belül
keresettel a Fõvárosi Bíróságtól lehet kérni. A keresetlevelet a
Fõvárosi Bírósághoz címezve, de a Döntõbizottsághoz kell benyújtani. <br>
<br>
<br>
INDOKOLÁS <br>
<br>
Ajánlatkérõ ajánlati felhívást tett közzé nyílt eljárás megindítására a
Közbeszerzési Értesítõ 2003. november 5-én megjelent 45. számában
8148/2003 szám alatt a rendelkezõ részben megjelölt tárgyban. <br>
Ajánlatkérõ a felhívás 3. a) pontjában részletezte a beszerzés tárgyait
és azok darabszámait, a b) pontban pedig a teljesítési helyeket. <br>
A felhívás d) pontjában meghatározta a részajánlattétel szempontjait.
Ezek között 5. részfeladatként 2 db magas tudásszintû
vérgáz-analizátor, 6. részfeladatként 2 db közepes tudásszintû
vérgáz-analizátor szerepel. <br>
Ajánlatkérõ dokumentáció is készített, mely tartalmazza a beszerezni
kívánt készülékek mûszaki paramétereit, részletes specifikációit. <br>
A magas tudásszintû vérgáz-analizátorok elõírt mûszaki
alapkövetelményeit a dokumentáció 111. 9. pontja, a közepes tudásszintû
vérgáz-analizátorok elõírt mûszaki alapkövetelményeit a dokumentáció
111. 10. pontja tartalmazza. Mindkét esetben az oldat- és gázellátásra
vonatkozó elõírt követelmény az, hogy a folyadékok cserélhetõsége
önállóan, reagensként történjen ne együtt, ún. reagenskitben. <br>
Ajánlatkérõ a felhívás 13. pontjában meghatározta, hogy az ajánlatokat
az összességében legelõnyösebb ajánlat szempontja szerint fogja
elbírálni. Az elbírálás részszempontjai és súlyszámai az 5. és 6.
részfeladatnál a következõk: <br>
<br>
részszempontok <br>
súlyszámok <br>
- ajánlati ár	60 <br>
- jótállási idõ	6 <br>
- 1 vizsgálatra esõ bruttó költség (reagens, elektróda) napi 10 mérés
mellett	12 <br>
- napi kalibrációk minél kevesebb összesített ideje	4 <br>
- bevihetõ paraméterek minél nagyobb száma	3 <br>
- glükóz mérésmód minél kisebb volumene	3 <br>
<br>
A dokumentációt 11 cég vásárolta meg, közöttük a kérelmezõ is. Az
ajánlattételi határidõ 2003. december 15. <br>
Kérelmezõ 2003. november 18-án terjesztett elõ jogorvoslati kérelmet,
melyben a Döntõbizottság intézkedését kéri, hogy ajánlatkérõ az
ajánlattételi határidõ lejárta elõtt a közbeszerzésekrõl szóló -
többször módosított - 1995. évi XL. törvény (a továbbiakban: Kbt.) 48.
§ (1) bekezdés alapján módosítsa ajánlati felhívását, biztosítva az
esélyegyenlõséget az ajánlattevõk számára. Amennyiben a felhívás
módosítására nem hajlandó, kötelezze a kiírót új hirdetmény
közzétételére, amelyben a Kbt. 24. § (2) bekezdés és a 33. § (1)
bekezdés nem sérül. <br>
Indoklásul elõadja, hogy a 2 db vérgáz-analizátor (magas szintû) és a 2
db vérgáz-analizátor (közepes tudásszintû) dokumentációban
meghatározott alapkövetelmények között az szerepel, hogy a folyadékok
cserélhetõsége önállóan, reagensként történjen, ne ún. reagenskitben.
Álláspontjuk szerint ez a kiírt feltétel versenysemlegességet sértõ,
mivel az oldatok bármely módon történõ behelyezése semmilyen módon nem
befolyásolja a mûködés kimenetelét. <br>
Az ügyben 2003. december 9-én megtartott tárgyaláson elõadta, hogy a
kites és az önállóan cserélhetõ folyadékos készülékek között nem
tudásszintben van különbség, hanem abban, ahogy az oldatokat adagolják
be. A kiírást azért tartják sérelmesnek, mert õk a kiszerelés miatt nem
tudnak a pályázaton részt venni, mivel õk kizárólag kites
vérgáz-analizátorokat forgalmaznak. Elõadta továbbá, hogy a gyártó
sokéves tapasztalat alapján úgy alakította ki a vegyszeres kitet, hogy
a reagensek egyszerre fogynak ki, így az általa megajánlani kívánt
készülék ugyanolyan gazdaságos, mint a reagensenként önállóan
cserélhetõ vérgáz-analizátor. Állítása szerint a tapasztalat azt
mutatja, hogy a kites készülékek annál gazdaságosabban mûködnek, minél
nagyobb a mintaszám, és ilyen módon a mérésszám növelése nem lineáris a
költségek növekedésével. Álláspontjuk szerint azok a készülékek,
amelyeket a jelen közbeszerzési eljárásban szerepeltetni kívánnak,
teljes mértékben egyenértékûek a reagensek egyedi kiszerelését
biztosítani tudó készülékkel mind a bekerülési, mind a fenntartási
költségek, mind pedig a vizsgálatok mérési eredményei tekintetében.
Ennek igazolásaképpen becsatoltak két darab referencialevelet, az
egyikben az Euro Care Rt. nyilatkozik, hogy jelenleg a
dialízishálózatukban 15 db reagenskittel mûködõ NOVA vérgáz-analizátor
mûködik, a másikban a Fresenius Medical Magyarország Egészségügyi Kft.
nyilatkozik, hogy az általuk üzemeltetett mûvese-állomásokon 11 db
reagenskittel mûködõ Nova típusú vérgáz-analizátort mûködtetnek. <br>
Ajánlatkérõ észrevételében elõadja, hogy álláspontjuk szerint a
készülék tudásszintjének a meghatározása ajánlatkérõ kompetenciája.
Jelen eljárásban a Kbt. 40. §-ában elõírtaknak megfelelõen részletes
mûszaki leírást készítettek meghatározva abban a megajánlani kért
készülék paramétereit. A sérelmezett elõ írást gazdaságossági és
szakmai szempontokra figyelemmel tették. Ugyanis a kitben történõ
cserélhetõség egyszerûsíti ugyan a felhasználó számára a készülék amúgy
sem túl bonyolult kezelését, hátránya viszont az, hogy ha a
reagenskitben tárolt többféle folyadék közül bármelyik kifogy, úgy az
egész kitet ki kell dobni. Mivel a készülékekben használt különbözõ
folyadékok más-más célt szolgálnak és a reagenskitet mindig a
leggyorsabban fogyó oldat fogyásának a függvényében kell cserélni, így
annak használata kevésbé gazdaságos, mint amikor az oldatok külön-külön
cserélhetõek. <br>
Álláspontjuk szerint az ajánlati dokumentáció megfelelt a Kbt.
rendelkezéseinek, biztosította az ajánlattevõk esélyegyenlõségét, a
törvény alapelveinek érvényesülését. <br>
Az ügyben tartott tárgyaláson ajánlatkérõ szakértõje, dr. prof. Pénzes
István nyilatkozott, hogy szakmai tapasztalatok alapján a reagensenként
cserélhetõ vérgáz-analizátorok mûködtetése két-háromszor olcsóbb, mint
a kites készülékeké. Ez abból adódik, hogy a reagensenként cserélhetõ
vérgáz-analizátoroknál a vizsgálat célirányának megfelelõ oldatot
tudják a gépbe helyezni, illetve kifogyás esetén cserélni. A kites
készülék olyan mutatókat is kiad, amire esetleg az adott
célvizsgálatnál nincs is szükség és az egyik oldat kifogyása esetén az
egész kitet ki kell cserélni. <br>
Bizonyításképpen becsatolják a Bajcsy-Zsilinszky Kórház által készített
költségkimutatást, mely szerint: <br>
<table cellpadding="2" cellspacing="2" border="1"
 style="text-align: left; width: 60%;">
  <tbody>
    <tr>
      <td style="text-align: center; vertical-align: middle;">Reagensköltség,
Ft</td>
      <td style="text-align: center; vertical-align: middle;">NOVA
ULTRA K típ. /kites/ 568 beteg/év</td>
      <td style="text-align: center; vertical-align: middle;">ABL 505
típ. (reagensként) 839 beteg/év</td>
    </tr>
    <tr>
      <td style="text-align: center; vertical-align: middle;">2002. év</td>
      <td style="text-align: center; vertical-align: middle;"><br>
      </td>
      <td style="text-align: center; vertical-align: middle;"><br>
      </td>
    </tr>
    <tr>
      <td style="text-align: center; vertical-align: middle;"><br>
      </td>
      <td style="text-align: center; vertical-align: middle;">1 598 775
Ft<br>
25 doboz,<br>
63 951 Ft/doboz</td>
      <td style="text-align: center; vertical-align: middle;">626 500 Ft<br>
50 doboz<br>
12 530 Ft/doboz</td>
    </tr>
    <tr>
      <td style="text-align: center; vertical-align: middle;">2003.
okt. 30-ig</td>
      <td style="text-align: center; vertical-align: middle;"><br>
      </td>
      <td style="text-align: center; vertical-align: middle;"><br>
      </td>
    </tr>
    <tr>
      <td style="text-align: center; vertical-align: middle;"><br>
      </td>
      <td style="text-align: center; vertical-align: middle;">1 279 020
Ft</td>
      <td style="text-align: center; vertical-align: middle;">150 360 Ft</td>
    </tr>
  </tbody>
</table>
&nbsp;<br>
Ajánlatkérõ elõadja, hogy kérelmezõ egy korábbi eljárásban nyertes
készüléke mûködik a Budai Gyermekkórházban, ahol az éves vizsgálati
darabszám igen alacsony, ezért itt megfelel a kites analizátor. Ennek
az egy vizsgálatra esõ költsége 2000 Ft, illetve kéthavonta 70 000 Ft. <br>
Ajánlatkérõ szakértõje írásban is kifejtette a véleményét, mely szerint
a fogyasztók igényeihez alkalmazkodva többféle megoldást alkalmaznak a
gyártók a készülékek reagensekkel történõ ellátására. A reagenskit
típusú megoldás elsõsorban a sürgõsségi ellátó egységekben terjedt el,
ahol a leglényegesebb szempont a megtakarítható idõfaktor. A külön
cserélhetõ reagensek több felhasználói tevékenységet, viszont kevesebb
feleslegesen kidobott reagenst eredményeznek. Egy laboratóriumban, vagy
egy intenzív osztályon, ahol amúgy is rendelkezésre áll a különféle
készülékek fenntartását végzõ személyzet, viszont ez a hátrány
kiküszöbölõdik. Megjegyzi, hogy a gyártók többsége alkalmazkodva a
vevõk különbözõ elvárásaihoz, mindkét megoldást alkalmazzák, különbözõ
termékcsaládokat kínálva a vevõknek. Álláspontja szerint a gyártó
üzletpolitikai döntése, hogy melyik megoldást alkalmazza, azonban egy
beszerzés kapcsán a vevõ igénye és nem a gyártó üzletpolitikája kell
hogy meghatározó szempont legyen. Jelen beszerzés kapcsán egyetlen
készülék sem kerül sürgõsségi ellátó egységbe, ennek megfelelõen a
hosszú távú üzemeltetés költségei fontos szempontot jelentenek. Ezért
ajánlatkérõ - figyelembe véve a leendõ felhasználók igényeit - a
külön-külön cserélhetõ reagensekkel történõ oldatellátást tekintette a
felhasználók számára a legmegfelelõbb megoldásnak. <br>
Kérik a kérelmet megalapozatlanság címén elutasítani, és a kérelmezõt a
költségek viselésére kötelezni. <br>
A Döntõbizottság a rendelkezésére álló iratok, valamint az írásbeli és
szóbeli nyilatkozatok alapján a jogorvoslati kérelmet megalapozatlanság
miatt az alábbiak szerint elutasítja. <br>
A Kbt. 24. § (2) bekezdés szerint az ajánlatkérõnek biztosítania kell
az esélyegyenlõséget az ajánlattevõk számára. <br>
A Kbt. 33. § (1) bekezdés szerint az ajánlati felhívás tartalmát - a 2.
számú mellékletben meghatározott minta szerint - úgy kell meghatározni,
hogy annak alapján az ajánlattevõk egyenlõ eséllyel megfelelõ ajánlatot
tehessenek. <br>
A Döntõbizottságnak abban kellett állást foglalnia, hogy a felhívásban
meghatározott azon mûszaki feltétel, hogy a beszerezni kívánt
vérgáz-analizátorban a folyadékok cserélhetõsége önállóan reagensenként
történjen, ne ún. reagenskitben, sérti-e a Kbt. 24. § (2) bekezdés és a
33. § (1) bekezdés rendelkezéseit. <br>
Nem vitás, hogy ajánlatkérõ joga meghatározni, hogy az igényeinek
megfelelõ tudásszintû készülék milyen mûszaki és egyéb paraméterekkel
rendelkezzen, azonban ezen feltételek meghatározásánál nem lehet cél a
verseny szûkítése a készülék tudásszintjét, minõségét,
használhatóságát, gazdaságos mûködtetését stb. nem befolyásoló
paraméterek, feltételek kikötésével. <br>
A becsatolt iratokból és nyilatkozatokból megállapítható, hogy a mérés
eredményét semmilyen módon nem befolyásolja, hogy a készülékbe a
méréshez szükséges segédanyagokat kitben, vagy önállóan reagensenként
helyezik be, ez a készülékek tudásszintjét szintén nem befolyásolja.
Jelenleg a forgalomban mindkét típusú készülék megtalálható. A gyártók
egy részénél csak az egyik, míg más részénél mindkét típusú készülék
megtalálható a felhasználók igényeinek megfelelõen. Ugyanis a
reagenskitben, illetve az önállóan reagensenként történõ cserélhetõség
esetében nem tudásszintbeli, hanem használatbeli különbség van.
Ajánlatkérõ által sem vitatottan a kites készülék használata
egyszerûbb, gyorsabb, mint az olyan készüléké, ahol reagensenként
történik a csere. Az eltérés az üzemeltetési költség oldalán
jelentkezik. Állítását ajánlatkérõ a használatukban lévõ készülékek
költségeinek összehasonlításával igazolta. Az összehasonlításból
kitûnik, hogy 2002. évben a NOVA ULTRA K típusú kites készülékkel 568
vizsgálatnál az egy vizsgálatra esõ reagensköltség 2814 Ft volt, míg az
ABL 505 típusú reagensenként cserélhetõ készülék esetében 746 Ft. <br>
Kérelmezõ azt állítja, hogy az általa megajánlani kívánt készülék
ugyanolyan gazdaságos, mintha reagensenként történne a folyadékok
cserélhetõsége. Ezt az állítását azonban gyakorlati példával nem tudta
alátámasztani. Az általa becsatolt referencialevelek csak azt
bizonyítják, hogy a mûvese-állomásokon használnak kites készülékeket a
vizsgálatokhoz. <br>
Ajánlatkérõ viszont kellõen bizonyította, hogy a beszerezni kívánt
készülékkel szemben támasztott azon feltétellel, hogy a folyadékok
cserélhetõsége önállóan reagensenként történjen, ne reagenskitben, nem
a verseny korlátozása volt a célja, hanem jelentõs gazdasági érdeke
fûzõdik ahhoz, hogy az azonos tudásszintû készülékek esetében azok
közül választhassa ki a számára legelõnyösebbet, amelynek üzemeltetési
költsége gyakorlati tapasztalatai alapján kedvezõbb. <br>
Önmagában az, hogy a kérelmezõ olyan készüléket forgalmaz, amely nem
elégíti ki a dokumentációban meghatározott feltételeket és õ nem tud
ajánlatot tenni, nem jelenti azt, hogy a felhívás sérti az
esélyegyenlõséget. A Döntõbizottság álláspontja szerint ajánlatkérõ
joga, hogy - a Kbt. 24. §-ának, illetve 33. § (1) bekezdésének
figyelembevételével - meghatározza az igényeinek megfelelõ készülék
paramétereit. <br>
A Döntõbizottság a fentiekre tekintettel ajánlatkérõ eljárásában
jogszabálysértést nem állapított meg, és ezért a Kbt. 76. § (1)
bekezdésének c) pontjában biztosított jogkörében eljárva a jogorvoslati
kérelmet a Kbt. 88. § (1) bekezdés a) pontja alapján elutasította. <br>
A Döntõbizottság a jogorvoslati eljárásban felmerült költségek
viselésérõl a Kbt. 88. § (1) bekezdés h) pontja alapján, mivel
jogsértés megállapítására nem került sor, a rendelkezõ részben
foglaltak szerint határozott. <br>
A bírósági jogorvoslatot a Kbt. 89. § (1) bekezdése biztosítja. <br>
<br>
Budapest, 2003. december 29. <br>
<br>
Dr. Szaller Ottó s. k., Divinyi Péterné s. k., <br>
közbeszerzési biztos közbeszerzési biztos <br>
<br>
Hámori András s. k., <br>
közbeszerzési biztos <br>
<br>
A határozatot a bíróság elõtt keresettel támadták. <br>
<br>
</body>
</html>
