<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0121)
</h2>
<br>1024 Budapest, Margit krt. 85.
<br>Ikt. sz.: D.628/6/2003.
<br>
<br>Tárgy: Az ÁMI Általános Mérnöki Iroda Kft. jogorvoslati kérelme az Országos Vízügyi Fõigazgatóság közbeszerzési eljárása ellen
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot.
<br>
<br>A Döntõbizottság az ÁMI Általános Mérnöki Iroda Kft. (1117 Budapest, Dombóvári út 17-19., a továbbiakban: kérelmezõ) jogorvoslati kérelmét, melyet az Országos Vízügyi Fõ igazgatóság (1011 Budapest, Márvány u. 1/c., a továbbiakban: ajánlatkérõ) "a Vásárhelyi terv továbbfejlesztése I. ütemével kapcsolatos teljes körû lebonyolítói feladatok ellátása" tárgyú közbeszerzési eljárása ellen nyújtott be elutasítja.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a felek írásban tett beadványai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. augusztus 21-én megjelent 34. számában tett közzé ajánlati felhívást nyílt eljárás megindítására. Az ajánlatkérõ a beszerzés tárgyát és mennyiségét az alábbiak szerint határozta meg:
<br>A Vásárhelyi terv I. ütemével kapcsolatos teljes körû lebonyolítói feladatok ellátása:
<br>
<br>- a Vásárhelyi terv továbbfejlesztése I. ütemében szereplõ létesítmények megvalósítását célzó engedélyezési feladatok felügyelete,
<br>- a létesítmények kivitelezésével kapcsolatos közbeszerzési eljárások szakmai elõkészítése és lefolytatása,
<br>- a kivitelezõkkel történõ szerzõdéskötés elõkészítése és lebonyolítása,
<br>- a kivitelezés mûszaki ellenõrzése, az utó-felülvizsgálati eljárás lebonyolítása,
<br>- az elkészült mûvek üzembe helyezésének lefolytatása és vagyonkezelõ kijelöléséhez szükséges dokumentáció összeállítása.
<br>
<br>A Vásárhelyi terv továbbfejlesztése I. ütemének finanszírozása részben a Magyar Köztársaság költségvetésébõl, részben az Európai Unió közösségének társfinanszírozásával valósul meg. A jelenlegi tervek szerint: 2004-ben 8 Mrd Ft, 2005-ben 15 Mrd Ft, 2006-ban 15 Mrd Ft, 2007-ben 12 Mrd Ft fog rendelkezésre állni a mûvek megvalósítására. Ebbõl a most készülõ tanulmányokban kiválasztásra kerülõ árapasztó tározókra és mûtárgyaikra mintegy 30 Mrd Ft és a nagyvízi meder vízszállító képességének javítását szolgáló beavatkozásokra mintegy 16 Mrd Ft van elõirányozva. A lebonyolítás tárgya tehát 46 Mrd Ft építési munka a hozzá tartozó tervezési, kisajátítási és kártalanítási feladatokkal, ezen felül a területfejlesztés és régészeti feltárás és az egyéb, kapcsolódó feladatok.
<br>Ajánlatkérõ az ajánlati felhívás szerint 2008. december 31-ig 5 éves idõtartamú megbízási szerzõdést kívánt kötni.
<br>Az ajánlati felhívás szerint ajánlatkérõ ajánlati biztosíték nyújtását is igényelte 2 M Ft összegben. Az ajánlati biztosíték bankgarancia formájában is biztosítható volt a dokumentációban meghatározott minta szerint.
<br>Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, a szerzõdés teljesítésére alkalmassá, illetve alkalmatlanná minõsítés szempontjait. Ajánlatkérõ a pénzügyi, gazdasági és mûszaki alkalmasság igazolása körében a 11. a) pontban többek között kérte az ajánlattevõ nyilatkozatát az elmúlt 3 év teljes árbevételére vonatkozóan, valamint ezen belül nyilatkozatot a beszerzés tárgyára vonatkozó bevételérõl évenkénti bontásban. Ajánlatkérõ ehhez az igazolási módhoz alkalmatlansági szempontot is fûzött, mely szerint alkalmatlannak minõsül a szerzõdés teljesítésére az az ajánlattevõ, akinek árbevétele a lebonyolítói/mûszaki ellenõrzési tevékenységbõl a 2000., 2001., 2002. évben nem érte el évenként a 100 M Ft-ot.
<br>Az ajánlati felhívás 13. pontja alapján az ajánlatok elbírálásának szempontja az összességében legelõnyösebb ajánlat volt.
<br>Ajánlatkérõ az ajánlati felhívás "egyéb információk" körében rögzítette, hogy hiánypótlási lehetõséget nem biztosít.
<br>Ajánlatkérõ az ajánlattevõk részére dokumentációt is biztosított, mely tartalmazta az ajánlatkérõ részletes ajánlati és szerzõdési feltételeit. A dokumentáció egyik elõírása szabályszerûen, hirdetmény közzétételével módosításra került.
<br>A dokumentáció I. fejezet 15.2. pontja a kapcsolattartás vonatkozásában rögzítette, hogy az eljárás lezárásáig minden, az eljárással összefüggõ kapcsolattartásra kizárólag írásban kerülhet sor. Valamennyi, az eljárás során megküldésre kerülõ okmányon, levélen, faxon fel kell tüntetni az eljárás tárgyát és az azonosító számot.
<br>A dokumentáció 12. oldala tartalmazta az ajánlati biztosíték bankgarancia-mintáját, melyhez ajánlatkérõ azt a figyelmeztetést fûzte, hogy a minta szövegének módosítása az ajánlat érvénytelenítését okozza, eltérni esetlegesen csak formailag lehetséges.
<br>A dokumentáció II.B. 3. pontjában ajánlatkérõ részletezte a "jólteljesítés biztosítékaival" kapcsolatos elvárásait, amely egyben elbírálási részszempont is volt. Ezt bankgarancia formájában kérte, amelyrõl az ajánlatban banki ígérvényt kellett csatolni azzal, hogy az ajánlattevõ nyertessége esetén a bank a bankgaranciát a vállalt feltételekkel ajánlatkérõ rendelkezésére bocsátja.
<br>A dokumentáció II.B. 4. pontja az "elállási biztosítékra" vonatkozott, amely szintén részszempontként került megjelölésre. Az elállási biztosítékkal kapcsolatos elõírások lényegében megegyeztek a jólteljesítés biztosítékainál tett elõírásokkal.
<br>A dokumentáció V/4. pontja az ajánlattal kapcsolatos formai és tartalmi követelményekkel foglalkozott, ezen belül a 4/1. pont az ajánlatra vonatkozó formai elõírásokat tartalmazta. Ezek között elõírás volt, hogy az oldalakat folyamatosan sorszámozva (1., 2., 3 stb.) gépelt, vagy nyomtatott formában (az oldalszámozás kivételével, mely tekintetben elfogadott a kézzel írt oldalszámozás) utólagos javítások és beszúrások nélkül kell elkészíteni.
<br>Ajánlatkérõ a közbeszerzési eljárás menetében több feltett kérdésre is válaszolt.
<br>Az ajánlattételi határidõre, 2003. november 4-re ajánlatot nyújtott be a FÕBER Rt., az UTIBER Kft. és kérelmezõ.
<br>A bontási határidõn túl ajánlatot nyújtott be az OVIBER Kft., mely ajánlatot ajánlatkérõ - figyelemmel arra, hogy az ajánlattételi határidõ lejártát követõen került benyújtásra - érvénytelenné nyilvánított.
<br>Ajánlatkérõ a lebonyolító, a CEU Tender Kft. bevonásával végezte el az ajánlatok értékelését. A szakértõi értékelés eredménye alapján minden ajánlat formai okokból érvénytelen, ezért a közbeszerzési eljárás eredménytelen. Az ajánlatkérõ fõigazgatója, mint az eljárást lezáró döntésre jogosult személy, a szakértõi javaslatot 2003. november 24-én elfogadta, majd ugyanezen napon került sor az eredményhirdetésre is, mely szerint a közbeszerzési eljárás a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 60. § (1) bekezdés b) pontja alapján eredménytelen.
<br>Ajánlatkérõ a kérelmezõ ajánlatát az elkészült összegzés alapján az alábbi okok miatt minõsítette érvénytelennek a Kbt. 52. § (2) bekezdés d) pontja alapján.
<br>
<br>
<br>1. Ajánlattevõ nem tüntette fel az ajánlatán az eljárás azonosítóját.
<br>
<br>2. Ajánlatában a csatolt ajánlati biztosítékra vonatkozó banki nyilatkozat eltért a megadott bankgarancia-mintától.
<br>
<br>3. Az elmúlt 3 év teljes árbevételére vonatkozó nyilatkozatot nem az elõírt formában és tartalommal tette meg.
<br>
<br>4. A jólteljesítés biztosítéka körében adott bankgarancia-nyilatkozat nem tartalmazza a kötelezõen elõírt elemeket.
<br>- 2003. december 9. és december 31. között az ajánlattevõ nem szerzõdésszerû teljesítésére nem lenne biztosíték,
<br>- csak az ütemezésnek nem megfelelõ teljesítés esetén hívható le, - a bankgarancia kibocsátásra kerül-e, nem egyértelmû,
<br>- a dokumentációban elõírt többi nyilatkozatnak sem felel meg.
<br>
<br>5. Az elállási biztosíték körében adott bankgarancia-nyilatkozat nem tartalmazza a kötelezõen elõírt elemeket.
<br>- 2003. december 9. és december 31. között az ajánlattevõ nem szerzõdésszerû teljesítésére nem lenne biztosíték,
<br>- csak az ütemezésnek nem megfelelõ teljesítés esetén hívható le,
<br>- a bankgarancia kibocsátásra kerül-e, nem egyértelmû,
<br>- a dokumentációban elõírt többi nyilatkozatnak sem felel meg.
<br>
<br>6. Az ajánlattevõ lapszámozást alkalmazott oldalszámozás helyett.
<br>
<br>Kérelmezõ 2003. december 2-án nyújtott be jogorvoslati kérelmet a Döntõbizottsághoz, melyben kérte az ajánlatkérõ eljárást lezáró döntésének a megsemmisítését, jogsértés megállapítását. Álláspontja szerint az ajánlatkérõ jogsértõen nyilvánította a közbeszerzési eljárását eredménytelennek az ajánlata érvénytelenségére hivatkozva, mert ajánlata érvényes volt, azt érdemben el kellett volna bírálni. Az egyes érvénytelenségi okokat illetõen kifejtette, hogy azok nem valósak. Az ajánlaton ugyan valóban nem tüntették fel az eljárás azonosítószámát, de az ajánlat így is azonosítható volt az ajánlatkérõ számára. A banknyilatkozat tartalmazta a lényeges elemeket, az eltérés csak formai volt. Az árbevételre vonatkozó nyilatkozat megfelelt az elõírásoknak. A banki nyilatkozat nem volt hiányos, tévesen állapította meg az ajánlatkérõ, hogy a banki garancia nem érvényes a 2003. december 9-i és 31-i napok közötti idõszakra. A bankgaranciák szövegezése tartalmilag az ajánlatkérõ elõírásának megfelelõ. Az ajánlata oldalait folyamatosan számozták az üres oldalak kihagyásával, ez nem volt ellentétes az ajánlatkérõ követelményeivel. Az ajánlata minden tekintetben megfelelt az ajánlati felhívás és dokumentáció elõírásainak, csak vitatható formai szempontok miatt került elutasításra, holott egyébként az eljárás nyertese lehetett volna.
<br>Ajánlatkérõ érdemi észrevételében kérte a megalapozatlan jogorvoslati kérelem elutasítását. Indoklásként elõadta, hogy a közbeszerzési eljárásban jogszerû döntéseket hozott, még azt is vállalva, hogy a beszerzési igénye késedelmet szenved. Az ajánlatok mindegyikét érvénytelenítenie kellett, mert azok több szempontból sem feleltek meg az ajánlatkérõ elõírásainak. Az összegzésében hivatkozott érvénytelenségi okokat továbbra is fenntartotta. Az árbevétellel kapcsolatosan egészítette ki ajánlatkérõ az indokolását arra tekintettel, hogy a beszerzés tárgyának minõsülõ beruházásokat a kérelmezõ nyilatkozata nem tartalmazza. A kérelmezõ ajánlatában fellelhetõ beruházások egy része autópálya építéssel kapcsolatos, a másik része pedig nem is beazonosítható. Ennek alapján döntött úgy az ajánlatkérõ, hogy a beszerzés tárgyára vonatkozóan nem tett nyilatkozatot az ajánlattevõ. Ajánlatkérõ megítélése szerint kérelmezõ a referenciák tekintetében a nagytömegû földmunkákra vonatkozókat helyettesítette be tévesen kifejezetten vízügyi létesítmények építésének bonyolítói tevékenységével. A referencia és az árbevétel azonban nem felcserélhetõ. A jólteljesítési és elállási bankgaranciával kapcsolatosan ajánlatkérõ becsatolt egy táblázatot annak alátámasztásául, hogy a megajánlott kérelmezõi bankgarancia között milyen idõbeli különbségek állnak fenn.
<br>A Döntõbizottság a közbeszerzési eljárásban keletkezett iratok, a felek írásbeli nyilatkozatai alapján megállapította, hogy a jogorvoslati kérelem nem megalapozott.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 60. § (1) bekezdés b) pontja szerint eredménytelen az eljárás, ha kizárólag érvénytelen ajánlatok érkeztek.
<br>A Döntõbizottság kizárólag azt vizsgálta, hogy ajánlatkérõ jogszerûen döntött-e kérelmezõ ajánlatának érvénytelenné nyilvánításáról.
<br>A Döntõbizottság az ajánlatkérõ által megjelölt valamennyi érvénytelenségi okot a jogorvoslati kérelem alapján vizsgálat tárgyává tette és e körben érdemben döntött.
<br>Ajánlatkérõ a kérelmezõ ajánlatát az alábbi okokra tekintettel nyilvánította érvénytelenné.
<br>
<br>
<br>1. A kérelmezõ nem tüntette fel ajánlatán az eljárás azonosító számát.
<br>A rendelkezésre álló iratokból megállapíthatóan az ajánlatkérõ által hiányolt azonosító szám a Közbeszerzési Értesítõben feltüntetett 6260/2003 szám volt. Ez az azonosító szám kérelmezõ által sem vitatottan nem került az ajánlatán feltüntetésre.
<br>A Döntõbizottság a rendelkezésre álló iratok alapján megállapította, hogy ajánlatkérõ a dokumentáció I. fejezet 15.2. pontjára hivatkozással nyilvánította az ajánlatot ez okból érvénytelenné. A dokumentáció hivatkozott fejezete a kapcsolattartásra vonatkozott, azaz a közbeszerzési eljárás során felmerülõ esetleges "kapcsolattartás" szokásos formáira. Ajánlatkérõ az 1. pontban kiemelte, hogy a kapcsolattartásra kizárólag írásban kerülhet sor. A megküldésre kerülõ okmányon, levélen, faxon tüntessék fel az eljárás tárgyát és az azonosítóját. Ezen szövegbõl egyértelmû utalást találni arra nem lehet, hogy az ajánlatkérõ magát az ajánlatot is a kapcsolattartás egyik formájának tekintené, hiszen az ajánlat maga nem is minõsülhet a kapcsolattartás formájának. Az ajánlatkérõ a dokumentáció V.4.1. pontjában kimondottan az ajánlatokkal kapcsolatos formai és tartalmi elvárásait közli és e körben nem nevesíti, hogy az ajánlaton is kéri feltüntetni az azonosító számot. Ennek alapján - a Döntõbizottság álláspontja szerint - az azonosító szám elmaradása nem minõsül érvénytelenségi oknak.
<br>
<br>
<br>2. Az ajánlati biztosíték nem felelt meg a dokumentációban szereplõ mintának.
<br>A Kbt. ajánlatkérõ számára lehetõvé teszi, hogy az eljárásban való részvételt ajánlati biztosíték adásához kösse. Az ajánlati biztosíték célja és rendeltetése az ajánlati szándék komolyságának a biztosítása, hiszen az ajánlattevõ - amennyiben ajánlatát az ajánlati kötöttség ideje alatt visszavonja, vagy a szerzõdés megkötése az õ érdekkörében felmerült okból hiúsul meg - a biztosítékot elveszítheti. Az ajánlati biztosíték meglétét, a Kbt. elõírásának megfelelõ biztosítását olyan szigorú követelménynek tekinti a Kbt., hogy az ajánlati biztosíték nem megfelelõ teljesítéséhez külön nevesített érvénytelenségi okot is fûz. Ugyanis a Kbt. 52. § (2) bekezdés c) pontja kimondja, hogy érvénytelen az ajánlat, ha az ajánlatevõ a biztosítékot nem, vagy nem az elõírtaknak megfelelõen bocsátotta rendelkezésre.
<br>A Döntõbizottság ennek alapján vizsgálta, hogy a dokumentációban szereplõ minta, illetõleg az ajánlatban fellelhetõ bankgarancia között lényeges eltérés található-e, hiszen az ajánlatkérõ csak formai eltérésre adott lehetõséget és nyomatékosan kiemelte, hogy a mintától való eltérés az ajánlat érvénytelenségét vonja maga után. A mintául szolgáló bankgarancia alapján a kedvezményezettnek, azaz az ajánlatkérõnek csupán arról kell nyilatkozatot tennie, hogy a garancia lehívásának feltételei beálltak. Ezzel szemben a kérelmezõ által benyújtott bankgarancia amellett, hogy tartalmazta a megbízó nevét, adatait, a kedvezményezett megnevezését, azt, hogy milyen közbeszerzési eljáráshoz kapcsolódik, a garanciavállalás összegét, a garanciavállalás kezdõ idõpontját, a lejártának idõpontját, egy olyan szûkítõ feltételt is tartalmaz, mely szerint a bank csak abban az esetben teljesít, ha a kedvezményezett kijelenti, hogy a kérelmezõ "a szerzõdésben vállalt ütemezésnek megfelelõ kötelezettségének nem tett eleget", továbbá hogy a garanciavállaló az igénybejelentés alapján 5 banki munkanapon belül fizet. Ebbõl következõen megállapítható, hogy a kérelmezõ által benyújtott bankgarancia lényegi tartalmában tért el a dokumentációban foglaltaktól, ugyanis nem az ajánlat fenntartását, hanem a szerzõdés teljesítését kívánja biztosítani. Tehát ez okból ajánlatkérõ érvénytelenné nyilvánító döntése jogszerû volt.
<br>
<br>
<br>3. Nem az elõírásnak megfelelõ nyilatkozat az elmúlt 3 év árbevételére.
<br>Ajánlatkérõ az összegzésben arra hivatkozott, hogy kérelmezõ ezt a nyilatkozatot nem az elõírt formában és tartalommal tette meg, míg észrevételében azt hiányolta, hogy a beszerzés tárgyában nem tett árbevételi nyilatkozatot. A Döntõbizottság álláspontja szerint a jelen közbeszerzés eljárásának tárgya az ajánlati felhívás alapján teljes körû lebonyolítói feladatok ellátása, míg a lebonyolítás tárgya "46 Mrd Ft építési munka a hozzá tartozó tervezési, kisajátítási és kártalanítási feladatokkal, ezen felül a területfejlesztés és régészeti feltárás és az egyéb kapcsolódó feladatok". Ennek alapján a beszerzés tárgya nem vízvédelmi beruházás. A kérelmezõ ajánlata 334. oldalán nyilatkozott a 2000-2001-2002. évi, a lebonyolító mûszaki tevékenységébõl származó árbevételérõl, egyben közölve azt is, hogy a teljes árbevétele a beszerzés tárgyára vonatkozik. A beszerzés tárgyának megfelelõen építési beruházások lebonyolítói tevékenységeit nevesítette. Az ajánlat e körben megfelelt a kiírás feltételeinek, így ezen ok érvénytelenséget nem eredményez.
<br>
<br>4-5. Jólteljesítési és elállási bankgarancia.
<br>Ajánlatkérõ a dokumentáció II.B.3. pontjában határozta meg a jólteljesítési, a 4. pontban pedig az elállási biztosítékra vonatkozó követelményeit. E körben egyértelmû elõírás nem található arra vonatkozóan, hogy nyertesség esetén kibocsátott bankgaranciának milyen idõponttól kell érvényesnek lennie, csak annyi egyértelmû, hogy a banki ígérvény érvényességének kezdõ idõpontja az ajánlattételi határidõ, végsõ idõpontja pedig az ajánlati kötöttség lejártának idõpontja, azaz 2003. december 25-e. Ezen idõtartamon belül kell a bankgaranciát nyertesség esetén kibocsátani és a jólteljesítési bankgaranciának legalább az I. ütem utó-felülvizsgálati eljárás lezárásáig; azaz 2008. december 31-ig, míg az elállási bankgaranciának a kivitelezési munkák befejezéséig, azaz 2007. december 31-ig - mindkét esetben + 10 napig - kell érvényben maradnia. A kérelmezõ által becsatolt bankgaranciák a fenti követelményeknek eleget tesznek, ugyanis vállalja az ígérvényben, hogy amennyiben az ajánlatkérõ a bankot értesíti a kérelmezõ nyertességérõl, úgy akkor az ajánlatkérõ által meghatározott idõponttól kibocsátja a bankgaranciát. A bankgarancia kibocsátását annak érvényességi idõtartamán belül bármilyen, az ajánlatkérõ által igényelt idõpontra vállalja a bank, az ajánlatkérõ által kifogásolt mondat csak arra utal, hogy a lejárat elõtt is sor kerülhet erre az aktusra. Nem valós az az ajánlatkérõi megjelölés, mely szerint a bankgarancia azt a szövegrészt tartalmazza, hogy "nem a szerzõdésben vállalt ütemezésnek" megfelelõ teljesítéshez köti, míg az ajánlatkérõ elvárása a "nem szerzõdésszerû" teljesítés volt. A teljesítés nyilvánvalóan akkor felel meg a szerzõdésnek, ha az abban meghatározott ütemezéssel összhangban maradéktalanul teljesülnek az ott meghatározott feladatok. Elõbbiekre tekintettel a bankgarancia ígérvények nem alapozták meg a kérelmezõ ajánlatának érvénytelenségét.
<br>
<br>
<br>6. Lapok oldalszámozása.
<br>A Döntõbizottság megállapította, hogy a kérelmezõ ajánlatának minden olyan oldala folyamatosan megkapta a sor számot, amely nem volt üres. Az ajánlatban két olyan bal oldal (243-245.) van, amely a rajta levõ hitelesítés miatt kapott számozást, az összes többi bal oldal üres. A Döntõbizottság álláspontja szerint kérelmezõ az oldalszámozás követelményének eleget tett, az üres oldal számozása nem volt kifejezett elõírás, így ez okból sem minõsülhet az ajánlat érvénytelennek.
<br>A Döntõbizottság összességében megállapította, hogy az ajánlatkérõ által megjelölt 6 érvénytelenségi ok közül egy valóban fennáll, viszont egy érvénytelenségi ok már az ajánlat érvénytelenségét vonja maga után, így ajánlatkérõ döntése a kérelmezõ ajánlatának érvénytelenné nyilvánítása tárgyában jogszerû volt.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította és a h) pont alapján döntött a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 17.
<br>
<br>Dr. Engler Magdolna s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Bátorligeti Márta s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>