<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5869/2004)
</h2>
<br>1024 Budapest, Margit krt.85.
<br>Ikt.sz.: D.3031/12/2004.
<br>
<br>Tárgy: a Gergely Air Kft. jogorvoslati kérelme a Balatoni Szövetség közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Gergely Air Kft (2481 Velence Nyár u. 13., képv.: dr. Sári Péter ügyvéd, továbbiakban: kérelmezõ) jogorvoslati kérelmének, melyet a Balatoni Szövetség (8230 Balatonfüred, Kossuth u. 3. - továbbiakban: ajánlatkérõ) csípõszúnyog-gyérítés biológiai és kémiai módszerrel 2004., 2005., 2006. évekre tárgyú közbeszerzési eljárása ellen indított - a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 53. § (1) bekezdését.
<br>A jogsértés miatt a Döntõbizottság 1 000 000 Ft, azaz egymillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára történõ átutalással.
<br>Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft igazgatási szolgáltatási díjat. Ezt meghaladóan a jogorvoslati kérelmet elutasítja.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2004. március l2-én megjelent számában a rendelkezõ részben megjelölt beszerzés tárgyában.
<br>A felhívás 11. b) pontjában ajánlatkérõ kikötötte, hogy mûszakilag alkalmatlannak nyilvánítja az ajánlattevõt a szerzõdés teljesítésére, ha:
<br> - az elmúlt 3 évben (2001., 2002., 2003.) nem rendelkezik legalább 2, fõvállalkozásban elvégzett, a közbeszerzés tárgyának nagyságrendjét elérõ pozitív légi biológiai, illetve légi kémiai referenciamunkával a szúnyoggyérítés tárgykörében,
<br>- nem rendelkezik legalább 3, szúnyogirtáshoz alkalmas (mûhold alapú adatrögzítõvel felszerelt) légi jármûvel,
<br>- a teljesítésbe bevont szakemberek (legalább 3 eü. gázmester) nem rendelkeznek 5 éves, az OEK által igazolt légi biológiai és légi kémiai szúnyogirtási gyakorlattal, érvényes oklevéllel,
<br>- szúnyogirtásra vonatkozó minõségbiztosítási rendszere nem rendelkezik - bármely nemzeti rendszerben akkreditált - tanúsító általi tanúsítással."
<br>Közölte, hogy az ajánlattevõnek és a közbeszerzés értékének 10%-át meghaladó mértékben igénybe venni kívánt alvállalkozónak együttesen kell megfelelniük a mûszaki alkalmassági feltételeknek.
<br>Ajánlatkérõ az ajánlattevõ általi kérdésfeltevésre írt válaszában közölte, hogy a referenciák vonatkozásában a közbeszerzés tárgyának nagyságrendjét alkalmanként kell érteni.
<br>Az ajánlattételi határidõre, április 22-re a kérelmezõ, a Corax Kft. és az RSz-Coop Kft. nyújtott be ajánlatot.
<br>Ajánlatkérõ az április 27-én tartott eredményhirdetésen a Corax Kft. ajánlatát hirdette ki nyertesnek. A kérelmezõt alkalmatlannak nyilvánította a szerzõdés teljesítésére azzal az indokkal, hogy nem rendelkezik kellõ nagyságú (1606 alkalom) légi biológiai referenciával, valamint három legalább ötéves légi biológiai gyakorlattal rendelkezõ gázmesterrel. Kérelmezõt egyben kizárta a közbeszerzési eljárásból, mivel álláspontja szerint kérelmezõ ajánlatában jogtalanul tüntette fel Kiss Antal eü. gázmester adatait.
<br>Kérelmezõ május 7-én jogorvoslati kérelmet terjesztett elõ a Döntõbizottsághoz.
<br>Sérelmezte alkalmatlanná nyilvánítását, valamint azt, hogy ajánlatkérõ kizárta a közbeszerzési eljárásból. Elõadta, hogy a kiírás szerint a mûszaki alkalmassági feltételeknek a 10%-ot meghaladó alvállalkozóval együttesen kell megfelelnie ajánlattevõnek. Alvállalkozója, az Air-Doktor Kft. együttmûködési megállapodást kötött Kiss Antallal az egészségügyi gázmesteri teendõk ellátására, így jogszerûen szerepeltette ajánlatában nevezett eü. gázmestert. Sérelmezte továbbá, hogy ajánlatkérõ nem nyilvánította alkalmatlannak a Corax Kft.-t annak ellenére, hogy repülõgépe nincs, gépparkot bemutatni nem tud, nincs üzembentartási és mûködési engedélye.
<br>Kifogásolta, hogy ajánlatkérõ az ajánlati felhívás 11. a) pontjában a balatoni térség nagyságrendjének megfelelõ területi referenciát írt elõ, ezzel a Corax Kft. számára elõnyt biztosított, mert a Balaton térségében eddig csak a Corax Kft. végezte a beszerzés tárgya szerinti szolgáltatást.
<br>Ajánlatkérõ kérte a jogorvoslati kérelem elutasítását.
<br>Elõadta, hogy kérelmezõ kizárását illetõ döntésénél Kiss Antal gázmester nyilatkozatát vette alapul, aki közölte, hogy kérelmezõvel nem áll fenn munkavégzésre irányuló jogviszonya. Amennyiben viszont Kiss Antal nem szerepel eü. gázmesterként az ajánlatban, akkor nem teljesült az az alkalmassági feltétel, hogy min. 3 eü. gázmesternek kell részt venni a teljesítésben. Közölte, hogy a nyertessel a szerzõdést megkötötte.
<br>Kérelmezõnek az ajánlati felhívás 11. a) pontjával kapcsolatos kifogására közölte, hogy a Balaton térségében nemcsak a Corax Kft., hanem az RSz-Coop Kft. is végzett szúnyogirtási munkát.
<br>A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>Az ajánlattevõ alkalmassága megítélésének módját a Kbt. 44. § (1) és (2) bekezdése szabályozza. A 44. § (6) bekezdése elõírja: "Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére."
<br>A (8) bekezdés alapján ajánlatkérõ az (1), (2) és (6) bekezdés szerinti adatok, tények és körülmények alapján dönt az ajánlattevõ alkalmasságáról vagy alkalmatlanságáról.
<br>Ajánlatkérõ az elõírt referenciák elégtelensége és a 3 fõ eü. gázmester hiánya miatt mondta ki kérelmezõ alkalmatlanságát.
<br>A referenciáknak a közbeszerzés nagyságrendje szerinti munkákat kellett igazolnia.
<br>A beszerzés nagyságrendje légi biológiai irtásra nézve 1600 ha, légi kémiai irtásra nézve 5300 ha.
<br>Az elõírt referenciaszám: 2.
<br>Kérelmezõ ajánlatában (kérelmezõre és az Air-Doktor Kft. alvállalkozóra vonatkozóan) légi biológiai és légi kémiai irtást illetõen a következõ referenciák találhatók:
<br>Megrendelõ	Légi biológiai irtás	Légi kémiai irtás
<br>Magyar Turizmus Rt.	500 ha/alkalom	4400 ha/alkalom
<br>Magyar Turizmus Rt.	1764 ha/alkalom
<br>Szegedi Körny. Gazd. Kht.	max. 340 ha/alkalom	7323 ha/alkalom
<br>Magyar Turizmus Rt.	400 ha/alkalom	2841 halalkalom
<br>Dunasziget Önkorm.	2237 ha/alkalom	2079 ha/alkalom
<br>Dunaföldvár Önkorm.	max. 800 ha/alkalom
<br>Csepel-Sziget Önk. Társ.	2330 halalkalom
<br>Sopron Város Önk.	1714 halalkalom
<br>Szegedi Körny. Gazd. Kht.	237 ha/alkalom	6129 halalkalom	6130 ha/alkalom
<br>A Döntõbizottság fenti adatok alapján megállapította, hogy kérelmezõ csak a légi kémiai irtásra vonatkozóan igazolta mûszaki alkalmasságát, így ajánlatkérõ döntése helytálló volt. Ezért a Döntõbizottság a jogorvoslati kérelmet ebben a részében elutasította.
<br>A Döntõbizottság nem vizsgálta a másik alkalmatlansági indok helytállóságát, mert a referenciák elégtelensége önmagában megalapítja az alkalmatlanná nyilvánítást.
<br>Ajánlatkérõ kérelmezõt kizárta a közbeszerzési eljárásból. Indoka az volt, hogy Kiss Pál eü. gázmester úgy nyilatkozott, hogy közte és kérelmezõ között az eü. gázmesteri tevékenység ellátására nem áll fenn munkavégzésre irányuló jogviszony, így kérelmezõ jogtalanul tüntette fel nevét az ajánlatban.
<br>A Kbt. 46. § (1) bekezdés c) pontja szerint nem lehet ajánlattevõ a közbeszerzési eljárásban aki "korábbi - három évnél nem régebben lezárult - közbeszerzési eljárásban általa a valóságnak megfelelõen ismert, de eltérõen közölt adatot szolgáltatott és ezért az eljárásból kizárták".
<br>A 53. § (1) bekezdés c) pontja szerint ajánlatkérõnek ki kell zárnia az eljárásból, aki hamis adatot szolgáltatott.
<br>A Döntõbizottság megvizsgálta, hogy kérelmezõ részérõl megállapítható-e a hamis adatszolgáltatás ténye.
<br>Kérelmezõ 10%-ot meghaladó mértékû alvállalkozója volt az Air-Doktor Kft.
<br>A felhívás szerint az ajánlattevõnek és a 10% feletti alvállalkozónak együttesen kell megfelelni a mûszaki alkalmassági feltételeknek.
<br>Az Air-Doktor Kft. a Döntõbizottság felhívására nyilatkozott, hogy 1997 óta szerzõdéses jogviszony áll fenn közte és Kiss Pál eü. gázmester között. Kérelmezõ csatolt egy 3 749 780 Ft összegû számlát, amit Kiss Pál eü. gázmester nyújtott be az Air-Doktor Kft. felé. A számlával kapcsolatban az Air-Doktor Kft. közölte, hogy az eü. gázmesteri teendõk ellenszolgáltatása fejében került kiállításra.
<br>A Döntõbizottság álláspontja szerint az Air-Doktor Kft. jogszerûen adta meg az ajánlatban való feltüntetés céljából Kiss Pál eü. gázmester adatait, mert vele hosszú ideje szerzõdéses kapcsolatban áll a beszerzés tárgya szerinti tevékenység végzésére. Így kérelmezõ jogszerûen szerepeltette nevezett gázmestert a teljesítésben való közremûködõként.
<br>A Döntõbizottság megállapította, hogy kérelmezõ nem a valóságtól eltérõ adatot közölt alvállalkozója és Kiss Pál szerzõdéses jogviszonyát illetõen, így ajánlatkérõ jogszerûtlenül zárta ki kérelmezõt a közbeszerzési eljárásból. Ezáltal ajánlatkérõ megsértette a Kbt. 53. § (1) bekezdését.
<br>Kérelmezõ vitatta a Corax Kft. alkalmasságát az elõírt géppark hiánya és a mûködési engedély hiányára hivatkozva.
<br>A Döntõbizottság megvizsgálta a Corax Kft. ajánlatát és megállapította, hogy a Corax Kft. igazolta, hogy 10% feletti alvállalkozója, az Aero Média Kft. rendelkezik az elõírt számú és felszereltségû repülõgéppel, valamint csatolta a repülõgépekre a Polgári Légiközlekedési Hatóság által kiadott mûködési és légijármû-üzembentartási engedélyeket.
<br>A Döntõbizottság megállapította, hogy a Corax Kft. - az alvállalkozójával együttesen - megfelel a repülõgépekkel való rendelkezést illetõen elõírt alkalmassági feltételeknek, ezért a jogorvoslati kérelmet elutasította.
<br>Kérelmezõ kifogásolta az ajánlati felhívásnak a referenciaterület nagyságrendjére vonatkozó elõírását.
<br>A Kbt. 79. § (7) bekezdése szerint a jogorvoslati kérelmet a jogsértésrõl való tudomásszerzéstõl számított 15 napon belül lehet elõterjeszteni. A határidõ jogvesztõ.
<br>Kérelmezõ legkésõbb az ajánlattételi határidõben, április 22-én tudomást szerzett a felhívás tartalmáról, kérelmét május 12-én, a jogvesztõ határidõ letelte után nyújtotta be a Döntõbizottsághoz.
<br>A Döntõbizottság megállapította, hogy kérelmezõ a felhívás tartalmát kifogásoló kérelmét elkésetten terjesztette elõ, ezért azt elutasította.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a), d), f) és h) pontja szerint rendelkezett.
<br>A Döntõbizottság 1 000 000 Ft bírságot szabott ki ajánlatkérõ terhére.
<br>A Kbt. 88. § (1) bekezdés f) pontja szerint jogsértés megállapítása esetén kötelezõ a bírság kiszabása.
<br>Az (5) bekezdés alapján a bírság összegét az eset összes körülményeire - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A jogsérelem súlyos, mert kérelmezõt 3 évre elzárná a közbeszerzési eljárásban való részvétel lehetõségétõl.
<br>A beszerzés értéke - nyertes ajánlati ára - 31 815 000 Ft, a kiszabott bírság ennek 3,1%-a.
<br>Ajánlatkérõ korábbi közbeszerzési eljárásával kapcsolatban a Döntõbizottság még nem állapított meg jogsértést.
<br>A Döntõbizottság e tényezõkre tekintettel az 1 000 000 Ft bírság kiszabását tartotta indokoltnak.
<br>A bírósági jogorvoslatot a 89. § (1) bekezdése biztosítja.
<br>
<br>Budapest, 2004. június 11.
<br>
<br>Dr. Csitkei Mária s. k.,	Dr. Tukacs László s. k.,
<br>közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>