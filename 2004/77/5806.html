<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5806/2004)
</h2>
<br>1024 Budapest, Margit krt. 85.
<br>Ikt.sz.: D.275/14/2004.
<br>
<br>Tárgy: a JUMA 2000 Kft. és a Karakter 95 Kft. jogorvoslati kérelmei Nyírbéltek Nagyközség Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a JUMA 2000 Kft. (2170 Aszód, Petõfi u. 48., a továbbiakban: I. r. kérelmezõ) és a Karakter 95 Építõ és Szakipari Kft. (4400 Nyíregyháza, Szarvas u. 43. II/3., a továbbiakban II. r. kérelmezõ) által a Nyírbéltek Nagyközség Önkormányzata (4372 Nyírbéltek, Kossuth u. 5-7., nevében és megbízásából eljár: Szomják és Tsa. Bt. 4027 Debrecen, Hadházi u. 59., továbbiakban: ajánlatkérõ) "Szent László Általános Iskola rekonstrukciója" tárgyú közbeszerzési eljárása ellen benyújtott jogorvoslati kérelmek alapján megindult jogorvoslati eljárás során I. r. kérelmezõ jogorvoslati kérelmének részben helyt ad, míg II. r. kérelmezõ kérelmének helyt ad és megállapítja, hogy ajánlatkérõ megsértette a Kbt. 55. § (6) bekezdését és a Kbt. 59. § (1) bekezdését, ezért ajánlatkérõ eljárást lezáró döntését megsemmisíti és ajánlatkérõvel szemben 1 000 000 Ft, azaz egymillió forint bírságot szab ki, a továbbiakban I. r. kérelmezõ jogorvoslati kérelmének ezt meghaladó részét elutasítja.
<br>A Döntõbizottság kötelezi továbbá ajánlatkérõt, hogy I. és II. r. kérelmezõk részére a határozat kézhezvételétõl számított 15 napon belül 150 000-150 000 Ft, azaz egyszázötvenezer-egyszázötvenezer forint igazgatási szolgáltatási díjat fizessen meg. A jogorvoslati eljárás során ezen felül felmerült költségeiket a felek maguk viselik.
<br>A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a rendelkezésére álló iratok és a felek nyilatkozatai alapján az alábbi tényállást állapította meg.
<br>Ajánlatkérõ 2004. március 17-én a Közbeszerzési Értesítõ 30. számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.
<br>Ajánlatkérõ a beszerzés tárgyát az ajánlati felhívás 3. a) pontjában az alábbiak szerint határozta meg:
<br>"Szent László Általános Iskola rekonstrukciója, melynek megvalósítása során:
<br>- a 4 tantermes iskolarész, beépített összes alapterület: 820 m2
<br>- a 6 tantermes iskolarész, beépített összes alapterület: 2314 m2"
<br>Ajánlatkérõ az ajánlati felhívás 4. pontjában az alábbiakat határozta meg:
<br>"A teljesítés határideje vagy a szerzõdés idõtartama: legkésõbb 2005. március 31. Az ajánlatkérõ elõteljesítést elfogad."
<br>Ajánlatkérõ az ajánlati felhívás 11. a) pontjának második francia bekezdésében az alábbiakat tüntette fel:
<br>"- azoknak a mûszaki szakembereknek vagy mûszaki egységeknek a megnevezése, akiket az ajánlattevõ be kíván vonni a teljesítésbe. Ismertetni kell az ajánlattevõ cég szervezeti felépítését, a felelõs vezetõ állású személyek szakmai önéletrajzát, a kivitelezésért felelõs mûszaki vezetõi névjegyzékben szereplés meglétét."
<br>Ajánlatkérõ az ajánlati felhívás 11. b) pontjának harmadik francia bekezdésében a szerzõdés teljesítésére alkalmatlanná minõsítés szempontjai között az alábbiakat tüntette fel:
<br>"- nem rendelkezik az elõzõ 3 évben min. legalább nettó 15 M Ft értékû építõipari, ezen belül belsõ felújítási kivitelezési referenciával, kivitelezésért felelõs, mûszaki vezetõi névjegyzékben szereplõ személlyel. Ezen esetekben az ajánlatkérõ alkalmatlannak minõsíti az ajánlattevõt ezen feladat megvalósítására."
<br>Ajánlatkérõ az ajánlati felhívás 13. pontjában az alábbiakat határozta meg:
<br>"a) Az ajánlatok elbírálásának szempontjai: az összességében legelõnyösebb ajánlat.
<br>b) A Kbt. 34. § (3) bekezdésében foglaltak:
<br>részszempontok
<br>súlyszámok
<br>- az ajánlattevõ fizetési ütemezési kedvezménye az ajánlatkérõ felé
<br>9
<br>- a vállalási ár
<br>6
<br>- teljesítési határidõ
<br>1
<br>- 1 éves garanciális idõtartamot meghaladó, vállalt többletgaranciális idõtartam (maximum 9 év)
<br>1
<br>- késedelmi kötbér mértéke (Ft/nap, az ajánlati ár végösszegének minimum 0,1%-a/nap, összesen maximum az ajánlati ár végösszegének 10%-a)
<br>2
<br>Az értékelés során adható pontszám részszempontonként: 1-10.
<br>A Kbt. 34. § (3) bekezdése d) pontjára tekintettel az ajánlatok pontozásának módszere: az elbírálási részszempontok alapján a legkedvezõbb ajánlat kap 10 pontot, a többi ajánlat pontszáma arányosítással kerül meghatározásra. Az így 1-10 pont között kapott értékeket kell beszorozni az adott súlyszámmal."
<br>Ajánlatkérõ az ajánlati felhívás 16.3. pontjában az alábbiakat határozta meg:
<br>"Az ajánlattevõ az építés, szerelés idõtartama alatt az intézmény mûködését nem akadályozhatja, köteles és felelõs a munkavédelmi és tûzvédelmi szabályokat, az intézmény sajátosságait figyelembe véve betartani."
<br>Ajánlatkérõ az ajánlati felhívás 16.11. pontjában az alábbiakat tüntette fel:
<br>"Az ajánlattevõ köteles igazolni, hogy a kivitelezésért felelõs mûszaki vezetõ rendelkezik szakirányú felsõfokú végzettséggel és hogy a felelõs mûszaki vezetõi névjegyzékbe történõ regisztrálása megtörtént."
<br>Ajánlatkérõ ajánlati dokumentációt is készített, mely útmutatót adott az ajánlat tartalmi és formai követelményeirõl, tervdokumentációt, költségvetési kiírást, szerzõdéstervezetet, továbbá kitöltendõ adatlapokat is tartalmazott.
<br>A dokumentáció "Bevezetés általános alapadatok" címû részének IV. pontjában ajánlatkérõ elõírta, hogy a beruházás megvalósításának határideje 2005. március 31. A megjelölt idõpontra üzembe helyezhetõ állapotot kell biztosítani, és csatolni kell a mûködéshez szükséges bizonylatokat, mérési jegyzõkönyveket, garanciajegyeket is.
<br>Ajánlatkérõ 2004. április 13-án tartott helyszíni konzultációt, melyen a jegyzõkönyv alapján érdemi kérdés nem vetõdött fel a teljesítési határidõvel, illetve az ajánlatok értékelésével kapcsolatban.
<br>2004. április 27-ig, az ajánlattételi határidõig 5 db ajánlat érkezett. Ajánlatot tett I. és II. r. kérelmezõ, az Eu-Comfort Kft., a RÉLA Kft., valamint a Kovács és Fia Kft.
<br>Ajánlatkérõ 2004. május 4-én tartotta az eredményhirdetési eljárást, melyen az eredményhirdetési jegyzõkönyv alapján kihirdette az alábbiakat: "A képviselõ-testület a tegnapi ülésén meghozta döntését, mely szerint a képviselõ-testület Nyírbéltek Szent László Általános Iskola rekonstrukciós munkáira beérkezett érvényes pályázatok közül a Kovács és Fia Kft. 4372 Nyírbéltek, Bajcsy Zs. u. 22. ajánlatát fogadta el, és a Kovács és Fia Kft.-vel kíván építési vállalkozási szerzõdést kötni tárgyi munkák vonatkozásában. A Kovács és Fia Kft. szerzõdéskötéstõl történõ elállása esetén a képviselõ-testület által második helyen rangsorolt RÉLA Kft. 4024 Debrecen, Dósa nádor tér 7. szám alatti pályázó a rekonstrukciós munkálatok kivitelezõje. Kérjük az esetlegesen felmerülõ kérdéseiket feltenni szíveskedjenek.
<br>Tömöri Lajos, a RÉLA Kft. képviselõje: Azt lehet-e tudni most, hogy ez a döntés a pontszámok tekintetében mit takar? A testület figyelembe vette-e a döntés-elõkészítõ javaslatot?
<br>Majoros László bonyolító: A törvény elõírásainak megfelelõen minden pályázót ki kell értesíteni írásban, ebben az értékelésben minden pályázó részére a betekintés biztosított.
<br>Az értékelés során alkalmazandó számítási módszer alapján a részszempontokra adható pontszámok összesítése más nyertest prognosztizált volna, de a képviselõ-testület mérlegelése alapján az összpontszámot tekintve a harmadik helyen rangsorolt pályázóval kíván szerzõdést kötni, a második helyen prognosztizált pályázót kívánja másodikként megjelölni."
<br>Ajánlatkérõ a Kbt. 5. sz. melléklete szerinti Összegezés az eljárásról címû iratot nem készített, helyette az "Összefoglaló jelentés és döntés-elõkészítõ javaslat" címû iratot küldte meg az ajánlattevõknek, melyben az alábbiakat is feltüntette: "A beérkezett ajánlatok részletes értékelését a Kbt. 34. § (3) bekezdés d) pontjában meghatározottak szerint és az elõzõekben bemutatott módszer használatával elvégeztük.
<br>Az összességében legelõnyösebb ajánlat kiválasztásánál a megbízó érdekeit figyelembe véve két fontos tényezõt kellett vizsgálni:
<br>- A felújítandó iskolában 2004. szeptember 1-jén a tanítást meg kell kezdeni, kivitelezési munka ezen idõpont után nem folytatható.
<br>- A rekonstrukció bekerülésének forrásoldalán mintegy 28 M Ft 2005-ben használható fel.
<br>E két szükséges, de nem elégséges feltételrendszernek a legtöbb pontszámot elért pályázó - a Karakter 95 Kft. - nem felelt meg, tekintettel arra, hogy az általa megajánlott 2005. február 28-i befejezési határidõ az önkormányzat számára elfogadhatatlan.
<br>A forrásoldalon részükrõl megajánlott mintegy 35 M Ft 2005-ben történõ kifizetésének sincs meg a feltétele, hiszen 2005-ben a rekonstrukciós munkálatokra kifizethetõ összeg ennél lényegesen kevesebb.
<br>Elõzõ követelményeknek a Kovács és Fia Kft. és a RÉLA Kft. ajánlata felelt meg maradéktalanul, az objektív értékelés során elért pontszámok: RÉLA Kft. 106 pont, Kovács és Fia Kft. 100 pont.
<br>Elõzõek alapján a döntés-elõkészítõ javaslatunk az eredményhirdetést megelõzõen az alábbi:
<br>A Szent László Általános Iskola rekonstrukciós munkálataira érkezett pályázatok közül az összességében legelõnyösebb ajánlatot benyújtó pályázó:
<br>RÉLA Kft. 4024 Debrecen, Dósa nádor tér 7., az összességében második legelõnyösebb ajánlatot benyújtó pályázó: Kovács és Fia Kft. 4372 Nyírbéltek, Bajcsy Zs. u. 22.
<br>Kérjük döntés-elõkészítõ javaslatunk elfogadását."
<br>Ajánlatkérõ ezen irata mellékleteként "Értékelés" címû iratot is készített és azt is megküldte az ajánlattevõknek. Ezen iratban az alábbiakat is feltüntette:
<br>" Fizetési ütemezési kedvezmény
<br>Az értékelés során az adható pontszámok két részbõl tevõdnek össze:
<br>- a megajánlott kedvezmény összegszerûsége szerint,
<br>- a kedvezményezett összeg fizetési határideje szerint.
<br>Legalacsonyabb összeg: EU KOMFORT Kft.
<br>19 364 182, 1 pont x 9, ssz. = 9 pont
<br>Legmagasabb összeg: Karakter 95 Kft.
<br>35 752 564, 10 pont x 9, ssz. = 90 pont
<br>Legkorábbi kifizetés: EU KOMFORT Kft.
<br>2004. november 30., 1 pont x 9, ssz. = 9 pont
<br>Legkésõbbi kifizetés: Kovács és Fia Kft.
<br>2005. március 31., 10 pont x 9, ssz. = 90 pont
<br>Határidõ
<br>Legkorábbi befejezési határidõ: Kovács és Fia Kft.
<br>2004. augusztus 15., 10 pont
<br>Legkésõbbi befejezési határidõ: Karakter 95 Kft.
<br>2005. február 28., 1 pont
<br>Többletgaranciális idõtartam
<br>Legmagasabb idõtartam: Kovács és Fia Kft., EU KOMFORT Kft. és RÉLA Kft. + 3 év, 10 pont
<br>Legalacsonyabb idõtartam: Karakter 95 Kft. és JUMA 2000 Kft. + 2 év, 1 pont
<br>Napi kötbér mértéke
<br>Legalacsonyabb összeg: Kovács és Fia Kft.
<br>400 000, 1 pont x 2, ssz. = 2 pont
<br>Legmagasabb összeg: JUMA 2000 Kft.
<br>3 000 000,10 pont x 2, ssz. = 20 pont
<br>EU KOMFORT Kft. 537 638, 6 pont
<br>
<br>	537 638
<br>-------------------------- x 9 + 1 =2,861 pont x 2 = 5,722
<br>3 000 000 - 400 000
<br>
<br>
<br>RÉLA Kft. 1 000 000
<br>
<br>	1 000 0000
<br>-------------------------- x 9 + 1 = 4,461 pont x 2 = 9 pont
<br>3 000 000 - 400 000
<br>
<br>A Karakter 95 Kft. a kiírásban meghatározott max. feletti összeget jelölt meg, így ez a részszempont nem értékelhetõ.
<br>Az összes pontszám meghatározása
<br>Karakter 95 Kft. 81+60+1+1+0 = 143 pont
<br>RÉLA Kft. 63+14+10+10+9 = 106 pont
<br>Kovács és Fia Kft. 72+6+10+10+ 2 = 100 pont
<br>EU KOMFORT Kft. 9+45+7+10+6 = 77 pont
<br>JUMA 2000 Kft. 23+15+8+1+20 = 67 pont"
<br>I. r. kérelmezõ 2004. május 6-án nyújtott be jogorvoslati kérelmet, melyet a 2004. május 21-én tartott tárgyaláson kiegészített és pontosított. I. r. kérelmezõ jogorvoslati kérelmében kérte jogsértés megállapítását, ajánlatkérõ eljárást lezáró döntésének megsemmisítését, bírság kiszabását és ajánlatkérõ kötelezését a költségek viselésére. Kérte továbbá ideiglenes intézkedéssel a szerzõdéskötés megtiltását.
<br>I. r. kérelmezõ kérelmének indokolásául elõadta, hogy álláspontja szerint a nyertesnek kihirdetett ajánlat benyújtója, a Kovács és Fia Kft. alkalmatlan a szerzõdés teljesítésére, mert nem felel meg az általa megjelölt felelõs vezetõ az építõipari kivitelezési, valamint a felelõs mûszaki vezetõi tevékenység gyakorlásának részletes szakmai szabályairól és az építési naplóról szóló 51/2000. (VIII. 9.) FVM-GM-KöVíM együttes rendelet (továbbiakban: rendelet) szabályainak, ugyanis a beszerzés tárgya szerinti munkákra, azaz minden egyes munkarészre, (villamos, gépészeti és építési területre) megfelelõ végzettséggel rendelkezõ felelõs mûszaki vezetõvel kell rendelkezni. Ezzel pedig tudomása szerint a Kovács és Fia Kft. nem rendelkezik, ezért ez a cég alkalmatlan a szerzõdés teljesítésére.
<br>Elõadta, hogy álláspontja szerint a RÉLA Kft. ajánlata érvénytelen, mert ajánlatában a felolvasólapon 1+3 év, míg az ajánlathoz csatolt szerzõdéstervezetben l+1 év garanciális idõtartamot vállalt, ez pedig nem felelt meg a felhívás azon elõírásának, hogy az ajánlathoz csatolni kell az építési vállalkozási szerzõdéstervezetet, amelynek összhangban kell lenni a benyújtott ajánlattal.
<br>Sérelmezte azt, hogy ajánlatkérõ megsértette a Kbt. 55. § (6) bekezdését, mert a fizetési ütemezési kedvezmény bírálati részszempont keretében két alszempontot vett figyelembe az értékelés során, melyet elõre nem határozott meg, és e bírálati részszempontnál csak a végszámlákra adott kedvezményt vette figyelembe, pedig ezt nem határozta meg elõre. Sérelmezte továbbá a többletgaranciális idõtartam bírálati részszempont értékelését is, mert a RÉLA Kft. esetében nem 3 év, hanem csak 1+1 év volt a megajánlás. Ennek alapján ajánlatkérõ e bírálati részszempontban a RÉLA Kft. esetében - amennyiben a RÉLA Kft. ajánlata érvényes - nem valós tartalmi elemet vett figyelembe. Hivatkozott továbbá arra, hogy az Értékelés címû irat alapján összességében legelõnyösebb ajánlat helyett a harmadik helyezést elérõ ajánlatot hirdette ki ajánlatkérõ az eljárás nyertesének. Sérelmezte azt is, hogy ajánlatkérõ nem ismertette az ajánlatok tartalmi elemeit és az ezekkel kapcsolatos értékelést az eredményhirdetés során, valamint a Kbt. 5. sz. melléklete szerinti összegezést nem kapott.
<br>II. r. kérelmezõ 2004. május 14-én nyújtott be jogorvoslati kérelmet, melyben sérelmezte ajánlatkérõ pontozásos értékelését a napi kötbér mértéke bírálati részszempontban. Elõadta, hogy e bírálati részszempont elõírásainak is megfelelt ajánlata, és ennek alapján nem kaphatott volna 0 pontot e körben tett vállalása, továbbá amennyiben ajánlata e bírálati részszempontban a legkedvezõtlenebb lett volna, akkor is legalább 1 pontot kellett volna kapnia, de õ tette a legmagasabb kötbérvállalást.
<br>Elõadta továbbá, hogy álláspontja szerint ajánlatkérõ megsértette a Kbt. 59. § (1) bekezdését, mert a pontozásos értékelés alapján az õ ajánlata a legkedvezõbb és ajánlatkérõ ehelyett nem az összességében legelõnyösebb ajánlatot, hanem a pontozásos értékelés alapján a harmadik legkedvezõbbnek tekinthetõ ajánlatot hirdette ki az eljárás nyertesének. Hivatkozott arra, hogy ajánlatkérõ olyan elemeket tüntetett fel a "Döntéselõkészítõ javaslat" címû iratban - melyet az Összegezés helyett küldött meg részükre -, amelyet elõzetesen nem határozott meg az ajánlati felhívásban. Elõadta, hogy a teljesítési határidõ és a fizetési ütemezési kedvezmény tekintetében is megfelelt az ajánlata az ajánlatkérõ által a felhívásban és a dokumentációban meghatározottaknak. A negatív megállapításokat ajánlatával kapcsolatban ajánlatkérõ jogsértõen tüntette fel ebben az iratban. Ennek alapján kérte jogsértés megállapítását, ajánlatkérõ eljárást lezáró döntésének megsemmisítését és ideiglenes intézkedésként a szerzõdéskötés megtiltását.
<br>A Döntõbizottság II. r. kérelmezõ jogorvoslati kérelme alapján a D.293/2004. számon megindított jogorvoslati eljárást az I. r. kérelmezõ kérelme alapján korábban megindított D.275/2004. számú eljáráshoz egyesítette az azonos közbeszerzési eljárásra tekintettel.
<br>Ajánlatkérõ a jogorvoslati kérelmekre tett észrevételeiben és nyilatkozataiban elõadta, hogy a Kbt.-ben meghatározottak szerint járt el, az összességében legelõnyösebb ajánlatot választotta ki és azt nyilvánította az eljárás nyertesévé. A fizetési ütemezési kedvezmény bírálati részszempont esetében nem alszempontokat vett figyelembe az értékelésnél, hanem két tartalmi elemként kezelhetõ elemet értékelt, ugyanis e két elem adta ténylegesen az általa feltüntetett fizetési ütemezési kedvezmény bírálati részszempont tartalmát, és ezek közül csak a végszámlákhoz kötõdõ fizetési kedvezmény volt számára lényeges, ezért nem vette figyelembe a részszámlák kedvezményeit. A többletgaranciális idõtartammal kapcsolatban elõadta, hogy a RÉLA Kft. ajánlatának a felolvasólapján 3 éves többletvállalás szerepel. Álláspontja szerint a RÉLA Kft. pontos ajánlata ezt az 1+3 évet jelenti. Õ ezt vette figyelembe az ajánlatok értékelése során. A napi kötbér mértékével kapcsolatban elõadta, hogy II. r. kérelmezõ ajánlatában a nettó vállalási ár 10%-át meghaladóan tett megajánlást, és ezért ezt nem lehetett figyelembe venni. Ezért kapott ez az ajánlat ebben a bírálati részszempontban 0 pontot. Elõadta továbbá, hogy a Kovács és Fia Kft. ajánlata érvényes és alkalmas a szerzõdés teljesítésére a cég, ugyanis megfelel az ajánlati felhívásban és dokumentációban meghatározott feltételeknek, mert rendelkezik felelõs mûszaki vezetõvel. Álláspontja szerint a RÉLA Kft. ajánlata nem érvénytelen, abban található olyan tartalmi elem, amely megfelel az ajánlati felhívásban meghatározottaknak. Hivatkozott arra, hogy az ajánlatok értékelése után az eredményhirdetési eljáráson szóban ismertette az ajánlatok tartalmi elemeit és az értékelés módszerét, ezt rögzítette is az eredményhirdetési jegyzõkönyvben.
<br>A fentiek alapján kérte a megalapozatlan jogorvoslati kérelmek elutasítását.
<br>Egyéb érdekeltek az ügy szempontjából releváns észrevételt nem tettek.
<br>A Döntõbizottság D.275/5/2004. sz. határozatával ideiglenes intézkedésként a szerzõdés megkötését megtiltotta.
<br>A Döntõbizottság megállapította, hogy I. r. kérelmezõ jogorvoslati kérelme részben, míg II. r. kérelmezõ jogorvoslati kérelme teljes egészében megalapozott az alábbiak alapján.
<br>A Kbt. 26. § (2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Döntõbizottság elõször a Kovács és Fia Kft.-nek a szerzõdés teljesítésére alkalmatlanságára vonatkozó kérelmi elem megalapozottságát vizsgálta meg.
<br>A felhívás 16.11. pontjában elõírta ajánlatkérõ, hogy az ajánlattevõ köteles igazolni, hogy a kivitelezésért felelõs mûszaki vezetõ rendelkezik szakirányú felsõfokú végzettséggel, és hogy a felelõs mûszaki vezetõi névjegyzékbe történõ regisztrálása megtörtént.
<br>I. r. kérelmezõ szerint az A2 kategóriájú felelõs mûszaki jogosultság igazolása nem feltétlenül jelent felsõfokú végzettséget, továbbá az átalakítással érintett 3334 m2-en teljesen új elektromos hálózat épül, melynek felelõs mûszaki vezetõi teendõit nem láthatja el az A2 kategóriával rendelkezõ mûszaki vezetõ.
<br>A Kovács és Fia Kft. ajánlatában a 22-25. oldalakon található Somogyvári Jánosné É/A2 felelõs mûszaki vezetõi névjegyzékbe való felvétel irata, önéletrajza és a felsõfokú szakképesítését igazoló oklevél másolata, mely szerint magasépítõ üzemmérnöki képesítést szerzett 1990-ben.
<br>A felhívás szerint jelen beszerzés tárgya egy meglevõ 2490 m2-es iskolaépület teljes rekonstrukciója, ami a következõ munkákból tevõdik össze: az elavult külsõ fa nyílászárók helyett új hõszigetelt mûanyag nyílászárók, valamint a belsõ ajtók cseréje, burkolatok cseréje, új épület körüli járda építése, ereszcsatorna cseréje, a vizes csoportok felújítása teljes csõcserével, a fûtési rendszer csõvezetékei és radiátorok mázolása, szükség esetén radiátorszelepek cseréje és új villamos hálózat kialakítása.
<br>Az elvégzendõ feladat a meglevõ épület teherhordó és szakipari szerkezeteinek megváltoztatására nem irányuló karbantartási és felújítási munkákat jelent. A vonatkozó rendelet 8. § (4) bekezdése szerint a Kbt. által az építési beruházásokra megállapított értékhatár alatti beruházások esetében a rendelet I. sz. mellékletének I. fejezet "C" kategóriájában meghatározott épületnagyság esetén az építményfajta fõ jellemzõje szerint névjegyzékben szereplõ felelõs mûszaki vezetõ egyedül is elláthatja a különbözõ szakterületek felelõs mûszaki vezetõi feladatait. A "C" kategóriában alapterületi korlátozás nélkül szerepel a meglevõ épület teherhordó és szakipari szerkezeteinek megváltoztatására nem irányuló karbantartási és felújítási munka.
<br>A jelen eljárásban beadott ajánlatok nettó ajánlati ára alacsonyabb, mint az építési beruházásokra a Kbt.-ben a 2004. évre meghatározott nettó 60 millió Ft értékhatár. Ezért a fenti jogszabályi rendelkezésbõl következik, hogy a beszerzés tárgyaként megjelölt feladatok elvégzéséhez az építési munkák elvégzésre jogosult felelõs mûszaki vezetõn kívül még más - ÉG vagy ÉV kategóriába felvett - mûszaki vezetõ megléte nem szükséges.
<br>A Kovács és Fia Kft. az ajánlati felhívás elõírásának megfelelõen igazolta a kivitelezési jogosultságát, a megfelelõ mûszaki vezetõ tekintetében az alkalmasságát, ezért az I. r. kérelmezõ jogorvoslati kérelmének ezzel kapcsolatos része megalapozatlan.
<br>A Kbt. 57. § (1) bekezdése szerint az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.
<br>A Döntõbizottság ezt követõen a RÉLA Kft. ajánlatának érvénytelenségével kapcsolatos kérelmi elem megalapozottságát vizsgálta meg.
<br>A RÉLA Kft. ajánlatának felolvasólapján 3 év többletgarancia-vállalási idõ szerepel.
<br>A RÉLA Kft. ajánlatában található szerzõdéstervezetben l + l év többletgaranciális idõtartam került feltüntetésre.
<br>A Döntõbizottság megállapította - a RÉLA Kft. által is elismerten és ajánlatkérõ által sem vitatottan - hogy a RÉLA Kft. ajánlatában a garanciavállalás tekintetében nem egyértelmû kijelentés található. A Kbt. 57. § (1) bekezdés rendelkezése szerint ajánlatkérõ a nem egyértelmû kijelentések tisztázására jogosult. Ajánlatkérõ a jelen eljárásban a nem egyértelmû kijelentést - elõadása szerint - tisztázta az értékelés során, és ennek alapján az ajánlatkérõ számára kedvezõbb megajánlást vette figyelembe a RÉLA Kft. ajánlatában. Ennek alapján a RÉLA Kft. ajánlatában található a felolvasólapon és a szerzõdéstervezetben szereplõ nem egyértelmû kijelentések tisztázása után az ajánlat összhangba hozható a szerzõdéstervezettel. Ezen ajánlati elemek megfelelnek az ajánlati felhívás és dokumentáció elõírásainak, így az ellentmondás a nem egyértelmü kijelentések tisztázása után nem eredményezi az ajánlat érvénytelenségét. Ennek alapján az I. r. kérelmezõ jogorvoslati kérelmének e része is megalapozatlan.
<br>A Döntõbizottság ezt követõen az ajánlatok pontozásos értékelését vizsgálta meg a jogorvoslati kérelmek által sérelmezett bírálati részszempontokban.
<br>A Kbt. 55. § (6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így, az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.
<br>Az ajánlattevõ fizetési ütemezési kedvezménye ajánlatkérõ felé:
<br>Ajánlatkérõ a fizetési ütemezési kedvezmény bírálati részszempontban az értékelés címû irat alapján két elemet vett figyelembe, melyeket 1-10-ig hasonlított össze és az így kapott összeget átlagolta. E két elem a fizetési kedvezmény összegszerûsége és a kedvezményezett összeg fizetési határideje voltak.
<br>Ajánlatkérõ nem határozta meg elõre a felhívásban vagy a dokumentációban, hogy csak a végszámlákhoz kapcsolódó fizetési határidõket kívánja értékelni. A benyújtott ajánlatok eltérõ számú részszámlát és hozzájuk kapcsolódó szintén eltérõ fizetési határidõket tartalmaznak, azonban ajánlatkérõ ezeket nem vette figyelembe, pedig az általa e bírálati részszempontban értékelni kívánt "kedvezményezett összeg fizetési határideje" tartalmi elem két részbõl, a részszámlák és végszámlák fizetési kedvezményébõl tevõdik össze. Ajánlatkérõ az általa elõzetesen meghatározottak szerint köteles az ajánlatok értékelését elvégezni, és amennyiben nem határozza meg elõre, hogy egy bírálati részszempontnak csak valamely tartalmi elemét fogja értékelni, akkor az e bírálati részszemponthoz tartozó valamennyi tartalmi elemet értékelnie kell. Ajánlatkérõ jelen közbeszerzési eljárása során e bírálati részszempont értékelése során figyelmen kívül hagyta az egyik tartalmi elemet (részszámlák kedvezménye), pedig ezt elõre nem határozta meg, így ezen eljárása sérti a Kbt. 55. § (6) bekezdését, ezért I. r. kérelmezõ jogorvoslati kérelmének e része megalapozott.
<br>1 éves garanciális idõtartamot meghaladóan vállalt többletgaranciális idõtartam (maximum 9 év):
<br>I. r. kérelmezõ csak a RÉLA Kft. ajánlatának tartalmi eleme megállapítása körében sérelmezte e bírálati részszempontot, ezért a Döntõbizottság csak e tekintetben vizsgálta az ajánlatkérõ által végzett értékelést.
<br>E bírálati részszempontban a RÉLA Kft. ajánlatában a felolvasólaphoz (1+3 év) képest a szerzõdéstervezetben szereplõ l+1 év vállalása nem egyértelmû kijelentést jelent, melyet ajánlatkérõ tisztázott és a számára kedvezõbb megajánlást vette figyelembe az ajánlatban. A Kbt. lehetõséget ad a nem egyértelmû kijelentések tisztázására. Ajánlatkérõ eljárása alapján az ajánlatban szereplõ konkrét tartalmi elem került megállapításra, és ezt az ajánlati elemet értékelte a RÉLA Kft. esetében. A Döntõbizottság ennek alapján megállapította, hogy ajánlatkérõ a RÉLA Kft. ajánlatának e bírálati részszempontban való értékelésekor az ajánlat tényleges tartalmi elemét vette figyelembe, így I. r. kérelmezõ e kérelmi eleme is megalapozatlan.
<br>A késedelmi kötbér mértéke (Ft/nap, az ajánlati ár végösszegének minimum 0,1%-a/nap, összesen maximum az ajánlati ár végösszegének 10%-a)
<br>II. r. kérelmezõ bruttó vállalási ára 50 817 351  Ft, míg napi késedelmikötbér-megajánlása 5 000 000 Ft.
<br>E bírálati részszempont esetében ajánlatkérõ a II. r. kérelmezõ ajánlatára 0 pontot adott, holott elõzetesen az ajánlati felhívásban az 1-10-ig terjedõ ponttartományt jelölte meg kiadható pontszámoknak. Ajánlatkérõ a II. r. kérelmezõ ajánlatát nem nyilvánította érvénytelenné. Ennek alapján az ajánlatban található valós tartalmi elemek alapján az ott meghatározott ponthatárok között kellett volna értékelnie. Ajánlatkérõ az ajánlatok értékelése során az általa meghatározott ponttartományban adhat pontot az egyes ajánlatok tartalmi elemeire, azonban II. r. kérelmezõ esetében ajánlatkérõ a ponttartományon túlterjeszkedve adott 0 pontot az ajánlatra, mely eljárása sérti a Kbt. 55. § (6) bekezdését.
<br>E tekintetben irreleváns az, hogy II. r. kérelmezõ 1 napi késedelmi kötbére felel meg a lehetséges maximális kötbérelõírásnak, mivel ezzel ellenkezõ elõírást ajánlatkérõ az ajánlati felhívásban, illetve dokumentációban nem határozott meg.
<br>Ajánlatkérõ nem határozta meg a felhívásban vagy a dokumentációban azt, hogy a napi kötbér mértéke esetében a 10%-os felsõ határ a nettó ajánlati árat figyelembe véve értendõ, csupán annyit jelölt meg, hogy a maximum az ajánlati ár végösszegének 10%-a. Ennek alapján ajánlatkérõ - mivel nem zárta ki a bruttó alapra vetítést - nem hivatkozhat arra, hogy a nettó vállalási ár 10%-át meghaladó, de a bruttó vállalási ár 10%-át meg nem haladó kötbérvállalás értékelhetetlen lenne.
<br>Ajánlatkérõ azon nyilatkozata, hogy késedelmi kötbért a szakmai szokások szerint nem alkalmaznak áfa után, megalapozatlan, mert a felhívásban meghatározottak szerint kell az ajánlatokat benyújtani. Ajánlatkérõ pedig a felhívásban nem rendelkezett arról, hogy a vetítési alap a nettó ajánlati ár. Ajánlatkérõ azon álláspontja, hogy a felolvasólapon nettó ár + áfa = bruttó ár bontásban kérte az ajánlat árat és ezzel meghatározta azt is, hogy csak a nettó vállalási ár lesz a kötbér alapja, szintén megalapozatlan, ugyanis e rendelkezés semmilyen formában nem utalt a kötbéralap nettó vagy bruttó voltára.
<br>Így ajánlatkérõnek azon megállapítása, hogy a Karakter 95 Kft. a kiírásban meghatározott maximum feletti összeget jelölt meg és ezért e bírálati részszempontban nem értékelhetõ, megalapozatlan és sérti a Kbt. 55. § (6) bekezdésének rendelkezését. Ennek alapján a II. r. kérelmezõ jogorvoslati kérelmének e része megalapozott.
<br>A Döntõbizottság ezt követõen az eljárás nyertesére vonatkozó döntés jogszerûségét vizsgálta meg.
<br>A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.
<br>Ajánlatkérõ pontozásos értékelése alapján az összességében legelõnyösebb ajánlatot, illetve a legmagasabb pontszámot elérõ ajánlatot - még a II. r. kérelmezõ ajánlatának hátrányt jelentõ jogsértõ értékelés mellett is - a Karakter 95 Kft. tette 143 ponttal, míg második a RÉLA Kft. ajánlata 106 ponttal, a harmadik pedig a Kovács és Fia Kft. ajánlata 100 ponttal.
<br>Ajánlatkérõ azonban ehelyett a 100 pontos Kovács és Fia Kft. ajánlatát hirdette ki az eljárás nyertesének, míg második legkedvezõbb ajánlatként a RÉLA Kft. ajánlatát jelölte meg. Ajánlatkérõ ezen döntését az általa végzett pontozásos értékelés nem támasztja alá, és ajánlatkérõ a pontozásos értékelése szerint legmagasabb pontszámot elérõ ajánlat érvénytelenné nyilvánításáról nem is döntött.
<br>Ajánlatkérõ II. r. kérelmezõ ajánlatával kapcsolatban kifogásolta, hogy az nem felel meg a 2004. szeptember 1-je elõtti teljesítési határidõnek és a fizetési ütemezésnek.
<br>Ajánlatkérõ a felhívásban és a dokumentációban 2005. március 31-i teljesítési határidõt határozott meg. A felhívás azon rendelkezései, hogy elõteljesítésre van lehetõség és hogy ajánlatkérõ az építés-szerelés idõtartama alatt az intézmény mûködését nem akadályozhatja, nem jelenti azt, hogy ajánlatkérõ az iskolakezdés (2004. szeptember 1.) elõtti teljesítési határidõt jelölt meg. Ajánlatkérõ azon nyilatkozata, hogy a helyszíni konzultáció során 2004. szeptember 1-jei teljesítési határidõt közölt az ajánlattevõkkel, nem releváns, egyrészrõl ez az ajánlati felhívás módosítását jelentené, amely jogszerûen nem történt meg, másrészrõl a helyszíni konzultáció jegyzõkönyvében ilyen tájékoztatás nem szerepel, továbbá a II. r. kérelmezõ - aki jelen volt a helyszíni konzultáción - nyilatkozata szerint ilyen tájékoztatást nem hallott a konzultáción. A RÉLA Kft. képviselõje is úgy nyilatkozott, hogy csak az iskola igazgatójával való beszélgetésbõl szerzett tudomást, hogy 2004. szeptember 1-je elõtt be kell fejezni a kivitelezést, továbbá ajánlatkérõ a helyszíni konzultáción jelen nem lévõ I. r. kérelmezõ részére sem adott tájékoztatást errõl az igényérõl.
<br>A Döntõbizottság ennek alapján megállapította, hogy nincs ajánlatkérõnek olyan igazolható és joghatályos rendelkezése, elõírása, amelyben a teljesítési határidõt 2004. szeptember 1-jére módosította, így a felhívásban meghatározott 2005. március 31. az irányadó teljesítési határidõ, és ennek II. r. kérelmezõ 2005. február 28-as teljesítési határideje megfelel.
<br>A fizetési ütemezéssel, a rendelkezésre álló pénzügyi forrás éves bontásával kapcsolatban ajánlatkérõ arra hivatkozott, hogy az Önkormányzati Közlönybõl vagy az internetrõl tudomást lehetett szerezni az ajánlatkérõ által elnyert támogatásról, annak összegérõl és ütemezésérõl. A Kbt. rendelkezései szerint ajánlatkérõ a felhívásához és dokumentációjához kötve van, ennek alapján az ajánlatok értékelése során csak a felhívásban és dokumentációban meghatározottak teljesítését, az azoknak való megfelelõséget követelheti meg az ajánlattevõktõl. Ajánlatkérõ - általa is elismerten - nem közölte az ajánlattevõkkel a pénzügyi ütemezéssel kapcsolatos elvárásait, a támogatás ütemezését. A Döntõbizottság álláspontja szerint - elõírás hiányában - az annak való megfelelõséget ajánlatkérõ nem vizsgálhatja és ezt nem veheti figyelembe az ajánlatok értékelése során.
<br>A Kbt. 59. § rendelkezései alapján az az ajánlat az eljárás nyertese, amelyik az ajánlatkérõ által elõzetesen meghatározott bírálati szempont szerint a legkedvezõbb. Jelen esetben, tekintettel arra, hogy az összességében legelõnyösebb ajánlat bírálati szempontot választotta ajánlatkérõ, ezért a legmagasabb pontszámmal rendelkezõ ajánlatot kell az eljárás nyertesének mint az összességében legkedvezõbb ajánlatnak tekinteni. Ajánlatkérõ pontozásos értékelése alapján az összességében legkedvezõbb ajánlat, illetve a legmagasabb pontszámot elérõ ajánlat a II. r. kérelmezõ ajánlata. Ajánlatkérõ azonban nem ezt az ajánlatot, hanem egy másik ajánlatot hirdetett ki az eljárás nyertesének. A fentiek alapján a Döntõbizottság megállapította, hogy ajánlatkérõ ezzel megsértette a Kbt. 59. § (1) bekezdésének rendelkezését, így a jogorvoslati kérelmek e része is megalapozott.
<br>A Döntõbizottság ezt követõen az eredményhirdetéssel és az Összegezés az eljárásról címû irattal kapcsolatos kérelmi rész megalapozottságát vizsgálta meg.
<br>A Kbt. 61. § (1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.
<br>Ajánlatkérõ a Kbt. 5. sz. melléklete szerint Összegezés az eljárásról címû iratot nem készített, helyette az Összefoglaló jelentés és döntéselõkészítõ javaslat címû iratot, valamint az ennek mellékletét képezõ Értékelés címû iratot adta át az ajánlattevõknek.
<br>Ajánlatkérõ ezen iratokban az ajánlatok tartalmi elemeit, az értékelés módszerét, a pontozásos eljárás menetét, valamint az eljárás alapján az egyes ajánlatokra adott pontszámokat és az összpontszámokat is feltüntette. Ajánlatkérõnek ajánlatot érvénytelenné, illetve valamely ajánlattevõt a szerzõdés teljesítésére alkalmatlanná nyilvánító döntése nem volt, így ezen iratok tartalmilag megfelelnek az Összegezés az eljárásról címû iratnak, így a Döntõbizottság álláspontja szerint ajánlatkérõ az Összegzés az eljárásról címû irat elkészítési kötelezettségének - tartalmát tekintve - eleget tett.
<br>Az eredményhirdetés során ajánlatkérõ ismertette az ajánlatok tartalmi elemeit, valamint részletesen az eljárás értékelését, és ezt az eredményhirdetési jegyzõkönyvben rögzítette. A Döntõbizottság ennek alapján, miután megállapította, hogy az összefoglaló jelentés és a döntés-elõkészítõ javaslat, annak mellékletével együtt megfelel az Összegezés az eljárásról címû irat tartalmának, megállapította, hogy ajánlatkérõ az eredményhirdetés során is eleget tett a Kbt. 61. § (1) bekezdése rendelkezésének, így az I. r. kérelmezõ jogorvoslati kérelmének e része is megalapozatlan.
<br>A Döntõbizottság egyebekben rámutat arra, hogy az ajánlatkérõ által készített összefoglaló jelentés és döntés-elõkészítõ javaslat nem támasztja alá a közbeszerzési eljárás általa kihirdetett végeredményét.
<br>A Kbt. 2002. január 1-jétõl 2004. május 1-jéig hatályos rendelkezésre kötelezõen elõírja az ezen idõszakban kezdeményezett közbeszerzési eljárásokkal kapcsolatban a Kbt. szabályait megszegõ szervezettel és a jogsértésért felelõs személlyel, illetve szervezettel szemben a bírság alkalmazását.
<br>A Kbt. 31. § (6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.
<br>A Kbt. 88. § (1) bekezdés f) pontja szerint a bizottság a határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése szerint:
<br>(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a jelen közbeszerzési eljárásban megállapította, hogy a lebonyolító a Szomják és Tsa. Bt. készítette az Összefoglaló jelentés és döntéselõkészítõ javaslat címû iratot, mely az ajánlatok pontozásos értékelését is tartalmazza. Ajánlatkérõ azonban ezen irattól függetlenül döntött az eljárás eredményérõl, ezért személyi bírság alkalmazására a lebonyolítóval szemben a Döntõbizottság álláspontja szerint nincs lehetõség.
<br>A Döntõbizottság az eset összes körülményei között mérlegelte a Kbt. 88. § (4) és (5) bekezdésében meghatározottakat. Így többek között a közbeszerzés tárgyát, annak értékét, valamint sajátosságait. Figyelembe vette a Döntõbizottság azt is, hogy ajánlatkérõnek a Kbt.-be ütközõ magatartását 2002. január 1-jét követõ eljárásban elõször állapította meg, valamint azt, hogy a kötelezõen kiszabandó bírság a beszerzés értékének 30%-áig terjedhet. A Döntõbizottságnak az az álláspontja, hogy jelen jogorvoslati eljárás során, tekintettel arra, hogy az ajánlatkérõ által elkövetett jogsértés kirívóan súlyos - hiszen az értékeléstõl függetlenül, egyéb szempontok alapján hirdette ki az eljárás nyertesét - ezért ajánlatkérõvel szemben 1 000 000 Ft, azaz egymillió forint bírság kiszabása áll arányban az elkövetett jogsértések jelentõs súlyával.
<br>A Döntõbizottság a bírság összegének megállapításakor azt is figyelembe vette, hogy a jogsértés az ajánlatkérõ eljárást lezáró döntésének megsemmisítése alapján reparálható, a Kbt. 88. § (8) bekezdésének rendelkezésére tekintettel jogszerûen elvégezhetõ az ajánlatok értékelése és ajánlatkérõ jogszerû eljárást lezáró döntést hozhat.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a költségek viselésérõl is, míg I. r. kérelmezõ megalapozatlan kérelmi elemeit a Kbt. 88. § (1) bekezdés a) pontja alapján elutasította.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 3.
<br>
<br>Dr. Nagy László Gábor s. k.,	Bújdosó Gézáné s. k., 
<br>közbeszerzési biztos	közbeszerzési biztos
<br>
<br>Erdei Beáta s. k.,
<br>közbeszerzési biztos
<br>
<br>
<br><br></body></html>