<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5870/2004)
</h2>
<br>1024 Budapest, Margit krt. 85.
<br>Ikt.sz.: D.326/6/2004.
<br>
<br>Tárgy: a Gergely Air Kft. jogorvoslati kérelme a Körös-völgyi Települések közbeszerzési eljárása ellen.
<br>
<br>A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Gergely Air Kft. (2481 Velence, Nyár u. 13., képv.: dr. Sári Péter ügyvéd, továbbiakban: kérelmezõ) jogorvoslati kérelmét, melyet a Körös-völgyi települések (5500 Gyomaendrõd, Szabadság tér 1., továbbiakban: ajánlatkérõ) vegyszeres és biológiai, földi gépes és légi úton történõ szúnyoglárvairtás és -imágóirtás komplex elvégzése 2004., 2005., 2006. években tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>INDOKOLÁS
<br>
<br>Ajánlatkérõ a tárgyi közbeszerzési eljárás lefolytatására korábban indított nyílt eljárását pénzügyi fedezet elégtelensége miatt eredménytelennek nyilvánította, e döntés ellen jogorvoslati eljárás és a jogorvoslati eljárásban hozott határozattal szemben bírósági felülvizsgálati eljárás indult.
<br>Ajánlatkérõ a Közbeszerzési Értesítõ 2004. április 16-án megjelent számában tárgyalásos eljárásra tett közzé részvételi felhívást.
<br>Az ajánlattevõk keretszáma öt volt, elõzetesen a kérelmezõt, a Szemp-Air Kft.-t, az RSz-Coop Kft.-t és a Corax Kft.-t hívta fel ajánlattételre.
<br>A részvételi felhívás 13. pontjában az ajánlati dokumentációra nézve elõírta: "A dokumentáció megvásárlásának feltételei: a dokumentáció ára 40 000 Ft + áfa, amelynek megfizetése készpénzben, a dokumentáció átvételének helyszínén történik. A dokumentáció megvásárlása az ajánlattevõ számára kötelezõ, másra át nem ruházható, a pályázaton való részvétel feltétele. Közös ajánlattétel esetén elegendõ a dokumentációt a konzorcium egyik tagjának kiváltani. Az ajánlatkérõ által már kiválasztottak részére a dokumentáció újbóli megvásárlása nem kötelezõ."
<br>Ajánlatkérõ április 22-én a tárgyalásos eljárásra meghívott 4 cég részére közvetlenül is felhívást küldött. A felhívásban a "c) Beadandó iratok megjelölése" cím alatt közölte: "Amennyiben a K. É. -  0450/2004 számon megjelent nyílt eljárás ajánlati felhívásra beadott pénzügyi, gazdasági és mûszaki alkalmasság igazolására kért adatok és tények a részvételi jelentkezés idõpontjában érvényesek és teljeskörûek, és erre az ajánlattevõ a részvételi jelentkezés határidejéig írásban nyilatkozik, akkor az ajánlatkérõ azok újbóli benyújtását nem kéri."
<br>Az ajánlatkérési dokumentáció egy, a részvételi és az ajánlattételi eljárással kapcsolatos dokumentumot, a mûszaki specifikációt, a teljesítési határidõket és a szerzõdési feltételeket tartalmazta.
<br>A jelentkezési határidõre, április 27-re a kérelmezõ, a Corax Kft. jelentkezése, valamint a Szemp-Air Kft. és az RSz-Coop Kft. közös jelentkezése került benyújtásra ajánlatkérõhöz.
<br>Ajánlatkérõ a részvételi szakasz május 3-án tartott eredményhirdetésén a Corax Kft.-t és a közös jelentkezõket hirdette ki alkalmasnak. A kérelmezõ jelentkezését érvénytelennek nyilvánította azzal az indokkal, hogy jelentkezése ajánlati elemeket is tartalmazott.
<br>Ajánlatkérõ május 5-én lefolytatta a tárgyalásokat az ajánlattevõkkel és a Szemp-Air Kft.-RSz-Coop Kft. közös ajánlatát hirdette ki nyertesnek. A nyertesekkel május 13-án megkötötte a szerzõdést.
<br>Kérelmezõ május 18-án jogorvoslati kérelmet terjesztett elõ a Döntõbizottsághoz. Kérte a jogsértés megállapítását, az eljárást lezáró döntés megsemmisítését, ideiglenes intézkedéssel a közbeszerzési eljárás felfüggesztését. Kérelmét a következõkkel indokolta:
<br>- A korábbi nyílt közbeszerzési eljárás még tart, ennek ellenére ajánlatkérõ új, tárgyalásos eljárásra felhívást tett közzé, ezáltal megsértette a Kbt. 63. § (5) bekezdését.
<br>- Az RSz-Coop Kft. és a Szemp-Air Kft. közösen indult a közbeszerzési eljárásban, pedig a folyamatban lévõ nyílt eljárásban külön-külön nyújtottak be ajánlatot. Ezáltal csökkent a verseny az ajánlattevõk között.
<br>- A Corax Kft. fenntartotta korábbi ajánlatát, ennek ellenére ajánlatkérõ nem zárta ki az eljárásból, holott az ajánlata fenntartása által a jelentkezése ajánlati elemeket is tartalmazott.
<br>- Kérelmezõ részvételi jelentkezése érvénytelenné nyilvánítása jogsértõ volt, mert jelentkezése nem tartalmazott ajánlati elemeket. Az ajánlatkérõ által az ajánlatkérési dokumentáció 22. oldalán lévõ 2. sz. mellékletben elõírtak szerint állította össze jelentkezését, így az a kiírásnak megfelelõ volt.
<br>A Döntõbizottság ideiglenes intézkedést nem alkalmazott, mert a rendelkezésére álló dokumentumokból e kérelem indokoltsága nem volt megállapítható.
<br>A jogorvoslati eljárásban június 16-án tartott tárgyaláson kérelmezõ kiegészítette kérelmét, álláspontja szerint megkérdõjelezhetõ a pénzügyi fedezet rendelkezésre állása, tekintettel arra, hogy a korábbi nyílt eljárásban az 56 millió Ft-os legkedvezõbb ajánlathoz nem tartotta elegendõnek a fedezetet, és ebben a közbeszerzési eljárásban 56 millió Ft-os a nyertes ajánlat.
<br>Ajánlatkérõ kérte a jogorvoslati kérelem elutasítását, indokolásként a következõket adta elõ:
<br>A korábbi közbeszerzési eljárás lezárult, mert a Döntõbizottság az az ellen indult jogorvoslati eljárásban D.200/14/2004. sz. alatt határozatot hozott. A határozat szerint nem volt jogsértõ a nyílt eljárás eredménytelenné nyilvánítása. A döntõbizottsági határozat ellen fellebbezésnek nincs helye, úgy az jogerõs és végrehajtható. Amennyiben kérelmezõ jogsértõnek tartja, hogy új közbeszerzési eljárás indult, úgy az ellen a részvételi felhívás megjelenésétõl, április 16-tól számított 15 napon belül kellett volna a jogorvoslati eljárást megindítania.
<br>A Kbt. 71/A. § (2) bekezdése alapján a tárgyalásos eljárásban való részvételre mindazok jelentkezhetnek, akik alkalmasak a szerzõdés teljesítésére, így nemcsak a meghívottak, hanem mások is. A Szemp-Air Kft. és RSz.-Coop Kft. mint közös ajánlattevõk ilyen nem meghívott jelentkezõnek minõsülnek.
<br>A hirdetményben meghívottak részére biztosítva volt, hogy pénzügyi és mûszaki alkalmasságuk a megelõzõ nyílt eljárás során becsatolt dokumentumokban foglaltaknak a jelen tárgyalásos eljárásban tett írásos nyilatkozattal tett megerõsítése alapján kerüljön elbírálásra. A Corax Kft. élt ezzel a lehetõséggel, a nyilatkozat ajánlati elemet nem tartalmazott. Egyébként a Corax Kft.-t az ajánlattételi szakaszban szakhatósági engedélyek hiánya miatt kizárta.
<br>Kérelmezõ jelentkezését jogszerûen nyilvánította érvénytelennek. A Kbt. 63. § (1) bekezdése szerint a részvételi szakaszban a részvételi jelentkezõ nem tehet ajánlatot. A kérelmezõ részvételi jelentkezése 86-90. oldala szerzõdéskötési elemeket, a 92-94. oldala mûszaki adatokat tartalmaz. Ezek ajánlati elemek, melyeket csak a második szakaszban benyújtandó ajánlat tartalmazhatott volna.
<br>Kérelmezõ kiegészítõ kérelmére közölte, hogy a nyílt eljárást követõen a társult települések biztosították a hiányzó összeget.
<br>A Döntõbizottság a felek írásbeli és a jogorvoslati eljárásban tartott tárgyaláson elõadott szóbeli észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>Kérelmezõ sérelmezte, hogy ajánlatkérõ tárgyalásos eljárást indított az azonos tárgyú nyílt eljárás befejezetlensége ellenére.
<br>A kérelmezõ kérelme elkésett.
<br>A Kbt. 79. § (7) bekezdése alapján a jogorvoslati kérelmet a jogsértõ cselekményrõl való tudomásszerzéstõl számított 15 napon belül lehet elõterjeszteni. A határidõ jogvesztõ.
<br>Kérelmezõ legkésõbb az ajánlati dokumentáció megvásárlásakor, április 23-án tudomást szerzett az általa jogsértõnek tartott eseményrõl, ennek ellenére csak a 15 napos jogvesztõ határidõ lejárta után, május 18-án terjesztette elõ jogorvoslati kérelmét.
<br>A Kbt. 80. § (4) bekezdése elõírja: ha a bizottság megállapítja, hogy a kérelem nem felel meg a 79. § (7) bekezdése szerinti feltételnek, a kérelmet elutasítja.
<br>A Döntõbizottság megállapította, hogy kérelmezõ az új, tárgyalásos eljárás megindítását sérelmezõ kérelmét elkésetten terjesztette elõ, ezért azt elutasította.
<br>A Döntõbizottság megjegyzi, hogy a Kbt. 89. § (1) és 90. § (2) bekezdése rendelkezései értelmében ajánlatkérõnek nem kellett bevárni a nyílt eljárás ellen indult jogorvoslati eljárásban született döntõbizottsági határozat bírósági felülvizsgálati eljárás jogerõs befejezését az újabb eljárás megindításához.
<br>Kérelmezõ sérelmezte, hogy a tárgyalásos eljárásban a Szemp-Air Kft. és az RSz-Coop Kft. közös jelentkezést nyújtott be, ezáltal csökkentette a közbeszerzési eljárásban a versenyhelyzetet.
<br>A Kbt. 36. § (2) bekezdése alapján a közbeszerzési eljárásban több ajánlattevõ közösen is tehet ajánlatot. A Kbt. 63. § (8) bekezdése szerint a két szakaszból álló eljárás részvételi szakaszában a 37-38. §-t megfelelõen alkalmazni kell, azaz a két szakaszból álló eljárásban több jelentkezõ közösen is nyújthat be jelentkezést.
<br>A korábbi nyílt eljárás és a jelen tárgyalásos eljárás önálló, egymástól független közbeszerzési eljárásnak minõsül annak ellenére, ha a két eljárásban azonos a beszerzés tárgya. Az önállónak minõsülõ tárgyalásos eljárásban tehát helye volt két cég közös jelentkezésének akkor is, ha a korábbi nyílt eljárásban a két cég önálló ajánlattevõ volt.
<br>A Döntõbizottság megállapította, hogy ajánlatkérõ nem járt el jogsértõen, amikor befogadta a Szemp-Air Kft. RSz-Coop Kft. közös jelentkezését, ezért a jogorvoslati kérelmet elutasította.
<br>Kérelmezõ sérelmezte, hogy a Corax Kft. jelentkezését ajánlatkérõ nem nyilvánította érvénytelennek, pedig a tárgyalásos eljárásban fenntartotta az ajánlatát, ennélfogva a jelentkezése ajánlati elemeket tartalmazott.
<br>A jelentkezés érvénytelenné nyilvánítására ajánlatkérõnek nem volt jogalapja. Ajánlatkérõ a részvételre kiválasztott cégek részére április 22-én küldött felhívásában közölte, hogy amennyiben a pénzügyi, gazdasági és mûszaki alkalmasság igazolására vonatkozóan kért adatok és tények a korábbi nyílt eljárásban benyújtott ajánlatban foglaltakhoz képest nem változtak, és erre a jelentkezõ írásban nyilatkozik, akkor a jelentkezést nem kell újból benyújtani.
<br>A Corax Kft. ezért a tárgyalásos eljárásban április 16-án oly módon nyújtotta be jelentkezését, hogy közölte részvételi szándékát, mellékelt egy nyilatkozatot az alkalmasság igazolására nézve, valamint mellékelte az aktuális pénzintézeti nyilatkozatot és cégkivonatot, valamint egy igazolást a "veszélyes anyaggal és veszélyes tevékenységgel végzett tevékenység ÁNTSZ-hez történõ bejelentésérõl". A pénzintézeti nyilatkozatban foglaltak szerint a Corax Kft. a fizetési kötelezettségeinek pontosan eleget tesz, a csatolt cégkivonat 60 napon belüli. A jelentkezés ajánlati elemet nem tartalmazott.
<br>A Corax Kft. tehát az ajánlatkérõ által elõírtak szerint nyújtotta be részvételi jelentkezését, így abban a tekintetben helytálló volt ajánlatkérõ döntése, hogy azt nem nyilvánította érvénytelennek.
<br>Ezért a Döntõbizottság a jogorvoslati kérelmet elutasította.
<br>E kérdéskörben a Döntõbizottság megjegyzi, hogy nem volt helytálló a tárgyalásos eljárásra vonatkozó kiírásban (felhívásban és dokumentációban) a jelen tárgyalásos eljárásba mintegy bevonni a korábbi nyílt eljárás elemeit, mint pl. az alkalmasságnak a nyílt eljárásban való igazolása elfogadását a jelen tárgyalásos eljárásban.
<br>A Döntõbizottság ez irányú kérelem hiányában ajánlatkérõvel szembeni jogkövetkezmény alkalmazásától eltekintett.
<br>Kérelmezõ sérelmezte a jelentkezése érvénytelenné nyilvánítását.
<br>A Döntõbizottság megvizsgálta a kérelmezõ jelentkezését, és elfogadta e kérelmi elemre vonatkozóan ajánlatkérõ észrevételében foglaltakat, annál is inkább, mert kérelmezõ a jogorvoslati eljárásban tartott tárgyaláson elismerte, hogy jelentkezése 86-90. oldala a megkötendõ szerzõdés tervezetét, a 92-94. oldala a mûszaki leírást tartalmazta.
<br>Kérelmezõ arra hivatkozott, hogy az ajánlatkérõ által kibocsátott ajánlatkérési dokumentációnak tett eleget, amikor a jelentkezésben szerepeltette a szerzõdéstervezetet és a mûszaki leírást.
<br>A hivatkozás nem helytálló.
<br>Az ajánlatkérési dokumentációban meghatározottakat nem a részvételi jelentkezésnek, hanem az ajánlatnak kellett tartalmaznia.
<br>Kérelmezõnek a kétszakaszos eljárásra figyelemmel meg kellett volna várnia az alkalmassá nyilvánítását követõ ajánlati felhívást, és az erre tett ajánlat részét kellett volna hogy képezze a szerzõdéstervezet és a mûszaki leírás.
<br>A Döntõbizottság megállapította, hogy ajánlatkérõ helytállóan nyilvánította kérelmezõ jelentkezését érvénytelennek, ezért a jogorvoslati kérelmet elutasította.
<br>A Döntõbizottság elutasította kérelmezõnek a jogorvoslati eljárásban tartott tárgyaláson elõterjesztett kiegészítõ kérelmét, mert nem tartozik hatáskörébe annak megállapítása, hogy ajánlatkérõ a nyílt eljárásban rendelkezésére álló pénzügyi fedezetet miért és milyen módon tudta a tárgyalásos eljárás kiírásáig kiegészíteni a szükséges mértékûre.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a) pontja szerint rendelkezett.
<br>A bírósági jogorvoslatot a 89. § (1) bekezdése biztosítja.
<br>
<br>Budapest, 2004. június 17.
<br>
<br>Dr. Csitkei Mária s. k., 	Hámori András s. k.,
<br>közbeszerzési biztos 	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>