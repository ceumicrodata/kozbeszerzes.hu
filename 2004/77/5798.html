<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5798/2004)
</h2>
<br>1024 Budapest, Margit krt. 85.
<br>Ikt.sz.: D.315/9/2004.
<br>
<br>Tárgy: a Pannon Cold Kft. jogorvoslati kérelme a Nógrád Megyei Állami Közútkezelõ Kht. beszerzése ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Pannon Cold Kft. (1104 Budapest, Harmat u. 65/C, képviseli: dr. Huszár Zita ügyvéd, 1042 Budapest, Jókai u. 4., A lh. fszt. 2., a továbbiakban: kérelmezõ) által a Nógrád Megyei Állami Közútkezelõ Kht. (3100 Salgótarján, Meredek út 31., képviseli: dr. Titkos Károly ügyvéd, 3121 Salgótarján, Bocskai u. 7., a továbbiakban: kérelmezett) "hidegaszfalt-kátyúzókeverék (max. szemnagyság 12 mm), 500 t, hidegaszfalt-kátyúzókeverék (max. szemnagyság 8 mm) 1000 t + 100 t beszerzése" tárgyú beszerzésével kapcsolatban benyújtott jogorvoslati kérelemnek helyt ad és megállapítja, hogy kérelmezett megsértette a közbeszerzésekrõl szóló 1995. évi XL. törvény (a továbbiakban: Kbt.) 5. § (1) és (2) bekezdésére tekintettel a 2. § (1) bekezdését, ezért elrendeli a Kbt. 5. § (4) bekezdés alkalmazását, továbbá kérelmezettel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi kérelmezettet, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá kérelmezettet, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg. A jogorvoslati eljárásban ezen felül felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>Kérelmezett 2004. március 10-én a Közbeszerzési Értesítõ 28. számában a rendelkezõ részben meghatározott tárgyú nyílt közbeszerzési eljárást kezdeményezett ajánlati felhívás közzétételével.
<br>Ennek során ajánlatot tett a kérelmezõ, a Soltút Kft., a Finn-Út Kft. és a Mr. Block Kft.
<br>Kérelmezett 2004. április 27-én tartotta a közbeszerzési eljárás eredményhirdetését, melyen kihirdette, hogy a közbeszerzési eljárás eredménytelen, mert csak érvénytelen ajánlatok érkeztek.
<br>Kérelmezett 2004. április 29-én az eredménytelenül zárult közbeszerzési eljárás során ajánlatot benyújtó valamennyi ajánlattevõnek megküldte az alábbi felhívást:
<br>"A Nógrád Megyei Állami Közútkezelõ Közhasznú Társaság fenntartási munkáinak elvégzéséhez árajánlatot kér 1500/E/nap forgalomnagyságig 1500 tonna hidegen bedolgozható kátyúzókeverékre szállítással együtt salgótarjáni (750 t) és balassagyarmati (750 t) telephelyeire leszállítva. 1500  nap forgalomnagyság alatt és felett is használható kátyúzókeverékre 100 tonna mennyiségre szállítással együtt salgótarjáni (50 t) és balassagyarmati (50 t) telephelyeire leszállítva, mely legalább alkalmas legyen -5 °C-os hõmérsékleten történõ bedolgozásra.
<br>Szállítási határidõ: 2004. szeptember 30-ig a kht. ütemezése szerint. Beküldési határidõ: 2004. május 7. 10.00 óra
<br>Bontás: 2004. május 7., 11.00 óra
<br>Eredményhirdetés: 2004. május 10., 10.00 óra
<br>Fizetési határidõ: A szállítást követõen 30 napos átutalással.
<br>Értékelés szempontja a két telephelyre együttesen leszállítva a legolcsóbb ár. Az ajánlathoz kérjük csatolni az anyag érvényes alkalmazási hozzájárulását. Salgótarján, 2004. április 29."
<br>Kérelmezett felhívásához mellékelt ajánlati nyilatkozatot, melyben a beszerzés tárgyával és ellenértékével kapcsolatban az alábbiakat tüntette fel.
<br>"l. Ajánlati ár: 1500/E/nap forgalomnagyságig:
<br>d max. 8 mm: Balassagyarmat telephelyre 
<br>500 tonna:
<br>Ft/tonna
<br>d max. 8 mm: Salgótarján telephelyre 
<br>500 tonna:
<br>Ft/tonna
<br>d max. 12 mm: Balassagyarmat telephelyre 
<br>250 tonna:
<br>Ft/tonna
<br>d max. 12 mm: Salgótarján telephelyre 
<br>250 tonna:
<br>Ft/tonna
<br>
<br>1. Pályázati ár mindösszesen 1500 tonna: Ft + áfa
<br>
<br>2. Ajánlati ár: 1500/E/nap forgalomnagyság felett:
<br>d max. 8 mm: Balassagyarmat telephelyre 
<br>50 tonna:
<br>Ft/tonna
<br>d max. 8 mm: Salgótarján telephelyre 50 tonna:
<br>Ft/tonna
<br>
<br>2. Pályázati ár mindösszesen 100 tonna: Ft/áfa
<br>Az 1. és 2. pont ajánlata külön-külön kerül elbírálásra, ahol a legkisebb mindösszesen ár a meghatározó.
<br>Ajánlat tehetõ az 1., illetve 2. pontra.
<br>A kiírásban szereplõ feltételeket maradéktalanul elfogadom."
<br>Kérelmezett e beszerzése során 1500/E/nap forgalomnagyságig 1500 tonna hidegen bedolgozható kátyúzókeverékre kért szállítással együtt ajánlatot, mely szállítás a salgótarjáni és balassagyarmati telephelyeire irányult. Ezen felül kérelmezett további 100 tonna 1500 E/nap forgalomnagyság alatt és felett is használható kátyúzókeverékre kért ajánlatot szállítással együtt a salgótarjáni és balassagyarmati telephelyeire.
<br>Elõírás volt a teljes mennyiség tekintetében az, hogy legalább -5 °C-os hõmérsékleten történõ bedolgozásra alkalmasnak kell lennie.
<br>A kérelmezett által megjelölt ajánlattételi határidõig, 2004. május 7-ig 1 db ajánlat érkezett, ajánlatot csak a FINN-ÚT Kft. nyújtott be.
<br>Kérelmezett az eredményhirdetést 2004. május 10-én tartotta meg, melyen kihirdette, hogy a FINN-ÚT Kft. ajánlata az eljárás nyertese.
<br>Kérelmezõ 2004. május 10-én nyújtott be jogorvoslati kérelmet, melyben kifogásolta, hogy ajánlatkérõ eljárása a közbeszerzési eljárás szabályainak megkerülésével közbeszerzési eljárás mellõzésére irányul. Álláspontja szerint kérelmezettnek közbeszerzési eljárást kellett volna lefolytatnia. Ennek alapján kérte kérelmezett jogsértõ felhívásának megsemmisítését, ideiglenes intézkedéssel a szerzõdéskötés megtiltását és ajánlatkérõ kötelezését az igazgatási szolgáltatási díj viselésére.
<br>Ajánlatkérõ a jogorvoslati kérelemre tett észrevételében elõadta, hogy a jelen beszerzés nem közbeszerzési eljárás keretében került lebonyolításra, ugyanis a beszerzés nagyságrendje és értéke nem éri el a közbeszerzési törvényben meghatározott értékhatárt, ennek alapján nem köteles közbeszerzési eljárást lefolytatni. Hivatkozott továbbá arra, hogy az idei évben nagymértékben csökkent a beszerzendõ aszfalt igénye, tekintettel arra, hogy a kátyúzást külsõ szolgáltatók végzik túlnyomórészt, továbbá elõadta, hogy több helyrõl történik az egyes aszfaltfajták (hidegaszfalt, melegaszfalt) beszerzése, azokat egy szállítótól nem lehet beszerezni, egy szerzõdést ezekkel kapcsolatban nem lehet kötni, így nem kellett közbeszerzési eljárást lefolytatnia, illetve az egyes beszerzéseket nem kell összeszámítani.
<br>Egyéb érdekeltek az eljárás során érdemi észrevételt nem tettek.
<br>A Döntõbizottság ideiglenes intézkedéssel a szerzõdés kötését megtiltotta.
<br>A Döntõbizottság megállapította, hogy a jogorvoslati kérelem az alábbiak szerint megalapozott.
<br>A Kbt. l. § c) pontja szerint e törvény hatálya alá tartoznak a következõ szervezeteknek a 2. § (1) bekezdése szerinti beszerzései: az a)-b) pontban meghatározott szervezet által vagy részvételével a vagyon egyharmadát meghaladó hozzájárulásával létrehozott, illetve a beszerzés megkezdésének idõpontjában ilyen feltételekkel mûködõ alapítvány, társadalmi szervezet, illetõleg az olyan közhasznú társaság, biztosítóegyesület, víziközmû-társulat, ideértve ezek jogi személyiséggel rendelkezõ szervezeti egységét is, amely felett az a)-b) pontban meghatározott szervezet a tisztességtelen piaci magatartás és a versenykorlátozás tilalmáról szóló törvény (a továbbiakban: Tpt.) szerinti irányítási jogokat gyakorol.
<br>A Kbt. 1. § e) pontja szerint a Magyar Köztársaság polgári törvénykönyvérõl szóló 1959. évi IV. törvény (a továbbiakban: Ptk.) 685. §-ának c) pontja szerinti gazdálkodószervezet vagy a helyi önkormányzat feladatkörébe tartozó közszolgáltatás céljából alapított önkormányzati intézmény, ha országos, regionális vagy helyi közszolgáltató tevékenység gyakorlására jogszabály alapján kizárólagos jogosítvánnyal rendelkezik.
<br>A Kbt. 2. § (1) bekezdés elsõ fordulata szerint az 1. § szerinti szervezet árubeszerzése, építési beruházása, illetve a szolgáltatás megrendelése során, ha annak a 4. § (1) bekezdése szerinti értéke a beszerzés megkezdésekor külön meghatározott összeget eléri vagy meghaladja (a továbbiakban: közbeszerzés), köteles e törvény szabályai szerint eljárni.
<br>A Kbt. 4. § (1) bekezdése szerint a beszerzés értékén a beszerzés megkezdésének idõpontjában annak tárgyáért általában kért, illetve kínált - általános forgalmi adó nélkül számított, a (2)-(6) bekezdésben és az 5. §-ban foglaltakra tekintettel meghatározott - legmagasabb összegû ellenszolgáltatást kell érteni (a továbbiakban: becsült érték).
<br>A Kbt. 5. § (1) és (2) bekezdése szerint: 
<br>(1) Tilos e törvény megkerülése céljából a közbeszerzést a (2) bekezdésbe ütközõ módon részekre bontani.
<br>(2) A becsült érték kiszámítása során mindazon árubeszerzések vagy építési beruházások, vagy szolgáltatások értékét egybe kell számítani, amelyek 
<br>a) beszerzésére egy költségvetési évben kerül sor [a 4. § (6) bekezdése szerinti eset kivételével] és
<br>b) beszerzésére egy ajánlattevõvel lehetne szerzõdést kötni, továbbá
<br>c) rendeltetése azonos vagy hasonló, illetõleg felhasználásuk egymással összefügg.
<br>A Kbt. 5. § (4) bekezdése úgy rendelkezik, hogy ha a becsült érték kiszámításakor az 5. § (2) bekezdésben foglaltakat nem vették figyelembe, a közbeszerzésnek a költségvetési évben még beszerzendõ tárgyaira - azok értékétõl függetlenül - csak a törvény szerinti eljárás alapján lehet szerzõdést kötni.
<br>A Kbt. 7. § (1) és (2) bekezdése szerint:
<br>(1) E törvény alkalmazásában árubeszerzés az a visszterhes szerzõdés alapján megvalósuló tevékenység, mely a forgalomképes és birtokba vehetõ dolog tulajdonjogának vagy pedig használatára, hasznosítására vonatkozó jognak határozott vagy határozatlan idõre történõ megszerzésére irányul.
<br>(2) Árubeszerzésnek minõsül a dologgal együtt járó szolgáltatás igénybevétele is, ha a szolgáltatás értéke nem haladja meg a dolog értékét.
<br>A közbeszerzésekrõl szóló 2003. évi CXXIX tv. 402. § (1) bekezdés a) pontja alapján a nemzeti közbeszerzési értékhatár 2004. január l-jétõl 2004. december 31-ig árubeszerzés esetén 25 millió forint.
<br>Kérelmezett a jogorvoslati eljárás során benyújtotta a Döntõbizottság részére a 2004. évben tervezett hidegaszfalt- és melegaszfalt-beszerzésre vonatkozó alábbi tervét:
<br>Jelen beszerzési eljárásban kérelmezett csak hidegaszfalt-keveréket kívánt beszerezni.
<br>A Kbt. 5. § (2) bekezdése alapján az ajánlatkérõknek akkor kell összeszámítaniuk beszerzéseinek értékét, ha az e jogszabályi rendelkezésben meghatározott három konjunktív feltétel egyidejûleg fennáll.
<br>Kérelmezett az általa a jogorvoslati eljárás során benyújtott iratok alapján több mint nettó 29 millió Ft értékû aszfaltkeveréket kíván 2004. évben beszerezni. Ezen összeg meghaladja a 2004. január 1-jétõl hatályos árubeszerzésre vonatkozó közbeszerzési értékhatárt. A kérelmezett 2004. évben, vagyis egy gazdasági évben kívánja a fenti beszerzéseket megvalósítani, így a Kbt. e feltétele fennáll. Kérelmezett azon elõadása, hogy a meleg- és hidegaszfalt-keverékek elõállítása különbözõ gyártási technológiát igényel, így azok egy helyrõl nem szerezhetõek be, ezért nem lehet azokat a Kbt. 5. § (2) bekezdés b) pontja alapján összevonni, megalapozatlan, tekintettel arra, hogy az aszfaltkeverékek egy konkrét szállítótól is beszerezhetõek, azok elõállítása technológiailag eltérõ feltételeket igényel, de Magyarországon is van olyan szállító, aki mindkét keveréktípust képes elõállítani és szállítani. Az aszfaltkeverõ telepek általános jellemzõje, hogy mind hideg-, mind pedig melegaszfalt elõállítására képesek. Lehetséges, hogy valamely elõállító csak az egyik fajta aszfaltkeveréket állítja elõ, de ez nem jelenti azt, hogy nem lenne képes a másik fajta elõállítására. Ennek alapján mindkét típusú aszfaltkeverékre lehet szerzõdést kötni egy szállítóval, így a Kbt. egybeszámítási szabályaival kapcsolatos ezen feltétel is fennáll kérelmezett beszerzésével kapcsolatban.
<br>A beszerzés tárgya aszfaltkeverék, melyet kérelmezett közúti úthibák javítására, kátyúzásra használ fel. E tekintetben a hideg- és melegaszfalt csupán a felhasználás technológiájában és a felhasználhatóság külsõ idõjárási feltételeiben (hõmérséklet) van eltérés, azonban e két aszfaltkeverék beszerzési és felhasználási célja egyaránt az úthibák javítása. Erre tekintettel a Kbt. 5. § (2) bekezdésében meghatározott azon feltétel, hogy az egyes árubeszerzések tárgyának hasonló vagy azonos rendeltetéssel kell bírniuk, illetõleg felhasználással össze kell függeni, is fennáll.
<br>Az elõzõekben kifejtettek alapján a Döntõbizottság megállapította, hogy a Kbt.-nek a becsült érték kiszámítása során alkalmazandó összeszámítás szabályaiban meghatározott valamennyi feltétel fennáll, így kérelmezettnek a jelen beszerzését - mely önmagában a közbeszerzési értékhatárt el nem érõ volt - össze kell számítania a 2004. évben történõ egyéb aszfaltbeszerzéseivel. Kérelmezett jelen beszerzése során nem alkalmazta a beszerzés értékének meghatározásánál a Kbt. kógens szabályait, mely alapján az egész évre vonatkozó hasonló jellegû termékek árát figyelembe kell venni a beszerzés tárgyának meghatározásakor.
<br>Az összeszámítás alapján a kérelmezett által 2004-ben beszerezni kívánt aszfaltmennyiség kalkulált értéke meghaladja a Kbt.-ben az árubeszerzésre vonatkozóan meghatározott értékhatárt, így kérelmezettnek ezzel kapcsolatban közbeszerzési eljárást kellett volna lefolytatnia.
<br>Az elõzõekben kifejtettek alapján a Döntõbizottság megállapította, hogy kérelmezett a Kbt. összeszámítási szabályait nem alkalmazta, és megsértette a közbeszerzésieljárás-lefolytatási kötelezettségét, vagyis a közbeszerzési eljárást mellõzte, így a jogorvoslati kérelem megalapozott.
<br>A Kbt. 2002. január 1-jétõl 2004. május l-jéig kezdeményezett közbeszerzési eljárásokkal kapcsolatos hatályos rendelkezései kötelezõen elõírják a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását.
<br>A Kbt. 88. § (1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (1) bekezdés g) pontja szerint a Döntõbizottság elrendelheti az 5. § (4) bekezdésének alkalmazását.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése alapján a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének a kétszerese.
<br>A konkrét beszerzéssel kapcsolatban a Döntõbizottság megállapította, hogy személyi bírság alkalmazására nincs mód, mivel kérelmezett részérõl bizottság hozta meg a kifogásolt döntést, mely szerint kérelmezett nem közbeszerzési eljárást folytatott le.
<br>Az eset összes körülményei között a Döntõbizottság mérlegelte, hogy a bírságolt szervezet a Kbt.-be ütközõ magatartását 2002. január 1-jét követõ eljárásával kapcsolatban elõször állapította meg, továbbá azt, hogy a jogsérelem reparálható, figyelembe vette továbbá a beszerzés tárgyát, annak sajátosságait, valamint annak kalkulált (összeszámított) éves nettó 29,5 Ft-os értékét, továbbá azt, hogy a jogsértés közbeszerzési eljárás jogtalan mellõzésével valósult meg. Tekintetbe vette a Döntõbizottság azt is, hogy a maximálisan kiszabható bírság a beszerzés nettó értékének a 30%-a. Az eset összes körülményeit figyelembe véve a Döntõbizottságnak az az álláspontja, hogy jelen jogorvoslati eljárás során 1 000 000 Ft bírság kiszabása áll arányban a kérelmezett által elkövetett jogsértések súlyával, tekintettel a kérelmezettnek a jogorvoslati eljárás során az eljárást segítõ együttmûködõ magatartására is.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének c), f) és g) pontja szerinti jogkövetkezményeket alkalmazta ajánlatkérõvel szemben, és ennek megfelelõen a Kbt. 88. § (1) bekezdés h) pontja alapján rendelkezett a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 11.
<br>
<br>Dr. Nagy László Gábor s. k.,	Bújdosó Gézáné s. k.,
<br>közbeszerzési biztos	közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>