<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5804/2004)
</h2>
<br>1024 Budapest, Margit krt. 85.
<br>Ikt.sz.: D.285/9/2004.
<br>
<br>Tárgy: a Pannon Cold Kft. jogorvoslati kérelme a Nógrád Megyei Állami Közútkezelõ Kht. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Pannon Cold Kft. (1104 Budapest, Harmat u. 65/C, képviseli: dr. Huszár Zita ügyvéd, 1042 Budapest, Jókai u. 4. A  lh. fszt. 2., a továbbiakban: kérelmezõ) által a Nógrád Megyei Állami Közútkezelõ Kht. (3100 Salgótarján, Meredek út 31., a továbbiakban: ajánlatkérõ) "hidegaszfalt-kátyúzókeverék (max. szemnagyság 12 mm), 500 t, hidegaszfalt-kátyúzókeverék (max. szemnagyság 8 mm), 1000 t beszerzése" tárgyú közbeszerzési eljárása ellen benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a felek nyilatkozatai és a rendelkezésére álló iratok alapján az alábbi tényállást állapította meg:
<br>Ajánlatkérõ 2004. március 10-én a Közbeszerzési Értesítõ 28. számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.
<br>Ajánlatkérõ a beszerzés tárgyát az ajánlati felhívás 3. pontjában az alábbiak szerint határozta meg:
<br>"3. a) A beszerzés tárgya és mennyisége:
<br>- hidegaszfalt-kátyúzókeverék (max. szemnagyság 12 mm), 500 t,
<br>- hidegaszfalt-kátyúzókeverék (max. szemnagyság 8 mm), 1000 t.
<br>A beszerzés Nógrád megye területén felállított fix vagy mobil aszfaltkeverõrõl történõ telepi aszfaltvásárlásként értendõ.
<br>A kátyúzókeverék továbbítása az aszfaltkeverõ teleprõl a felhasználás helyére a beszerzés tárgyát nem képezi.
<br>Mûszaki leírás: a keveréket az ÚT 2-3.309:1986. és az ÚT 2-3.310:1991. szerint kell megtervezni, és az ezek alapján készített gyártástechnológiai elõírás betartásával kell gyártani.
<br>Az ajánlatnak a gyártástechnológiai elõírást tartalmaznia kell.
<br>A minõség-ellenõrzés a gyártás folyamán vett minták alapján történik. A mintákat laboratóriumi vizsgálat után minõsíteni kell, az ÚT 2-3.310:1991. 5. és 7. pontok alapján. A mintavételek gyakorisága, az elvégzendõ vizsgálatok és a keverékek minõsítése az ÚT 2.309:1986. és az ÚT 2-3.10:1991. szerint történik. Elvégzése az ajánlattevõ feladatát képezi.
<br>Amennyiben az ajánlattevõ GKM alkalmazási hozzájárulással rendelkezõ keverékkel kíván pályázni, akkor a gyártástechnológiai és minõségi követelmények tekintetében annak elõírásait kell betartani. A keverék minõségcsökkenés nélküli eltarthatósága, bedolgozhatósága minimum 6 hónap kell hogy legyen.
<br>b) A teljesítés helye: Nógrád megye területén felállított keverõtelep.
<br>c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: nem.
<br>d) A részajánlat tételének szempontja: -"
<br>Ajánlatkérõ az ajánlati felhívás 11. pontjában meghatározta az ajánlattevõk pénzügyi, gazdasági és mûszaki alkalmassága igazolására kért adatok és tények körét, továbbá a szerzõdés teljesítésére alkalmatlanná minõsítés szempontjait.
<br>Ajánlatkérõ az ajánlati felhívás 13. pontjában meghatározta, hogy az ajánlatok elbírálásának szempontja az összességében legelõnyösebb ajánlat lesz, megadta ehhez a bírálati részszempontokat, súlyszámokat, a ponttartományt és az értékelés módszerét.
<br>Ajánlatkérõ az ajánlati felhívás 14. pontjában úgy rendelkezett, hogy többváltozatú ajánlatot nem lehet tenni.
<br>Ajánlatkérõ ajánlati dokumentációt nem készített és helyszíni konzultációt sem tartott.
<br>2004. április 20-ig az ajánlattételi határidõig ajánlatot nyújtott be a kérelmezõ, a SOLTÚT Kft., a FINN-ÚT Kft. és az MR BLOCK Kft.
<br>Ajánlatkérõ 2004. április 27-én tartotta a közbeszerzési eljárás eredményhirdetését, melyen kihirdette, hogy az eljárás eredménytelen, miután az összes ajánlat érvénytelen.
<br>A kérelmezõ ajánlatával kapcsolatban ajánlatkérõ az alábbiakat tüntette fel az eredményhirdetési jegyzõkönyvben:
<br>"A Pannon Cold Kft., 1104 Budapest, Harmat út 65/C az ajánlati felhívás 3. b) pontjának, mely szerint a teljesítés helye Nógrád megye területén felállított keverõtelep, ajánlatában nem tett eleget, mivel abban a keverõtelep helyét Dunakesziben jelölte meg, ezért tartalmi hiányosság miatt kizárásra került."
<br>Kérelmezõ 2004. május 10-én nyújtott be jogorvoslati kérelmet a Döntõbizottsághoz, melyben kifogásolta ajánlatkérõ eljárást lezáró döntését, mellyel érvénytelenné nyilvánította ajánlatát azzal az indokkal, hogy a keverõtelep helye Dunakeszin van és nem Nógrád megyében.
<br>Álláspontja szerint a kiírás, mely a Nógrád megyei keverõtelep helyét írja elõ, sérti az esélyegyenlõséget. Más beszerzési eljárások esetén a hidegaszfalt szállítása, beszerzése körében nem jelent problémát az, hogy az aszfaltot más megyében levõ keverõteleprõl szállítják. Álláspontja szerint nincs különbség a megyében levõ keverõtelep, illetve az ajánlatkérõ által meghatározott teljesítési helyszínre történõ szállítással való teljesítés között, sõt adott esetben az egyes üzemigazgatóságokra történõ kiszállítás még kedvezõbb is, mint a megyében levõ keverõtelep megléte. Álláspontja szerint az általa alkalmazott és megajánlott kátyúzóanyag jó minõségû, hosszú ideig alkalmas felhasználásra, és azt nem befolyásolja a szállítás. Álláspontja szerint e feltétel elõírása indokolatlan és jogsértõ.
<br>Vitatta továbbá azt, hogy ajánlatát nem tekintették érvényesnek a Nógrád megyében lévõ keverõtelep hiányára hivatkozva, hiszen õ az ajánlatkérõ egyes telephelyeire, üzemmérnökségeire való kiszállítást vállalta, és ez kedvezõbb vagy legalább egyenértékû a megyében meglévõ keverõtelep elõírásával.
<br>Fentiek alapján kérte az ajánlatkérõ eljárást lezáró döntésének a megsemmisítését, jogsértés megállapítását, bírság alkalmazását és ajánlatkérõ kötelezését a költségek viselésére.
<br>Ajánlatkérõ a jogorvoslati kérelemre tett észrevételében és nyilatkozatában elõadta, hogy az ajánlati felhívás tartalmát érintõ részben a kérelmezõ jogorvoslati kérelme elkésett, hiszen a lefolytatott közbeszerzési eljárás után vitatja a kiírás jogszerûségét, továbbá elõadta, hogy a kérelmezõ ajánlata nem felelt meg az ajánlati felhívásban meghatározott egyik feltételnek és a Kbt. rendelkezései alapján az egyes ajánlattevõknek az ajánlati felhívásban, illetve dokumentációban meghatározottaknak megfelelõen kell benyújtani ajánlataikat, mert amennyiben az ajánlatok nem felelnek meg a dokumentáció feltételeinek, akkor azokat érvénytelenné kell nyilvánítani.
<br>Elõadta, hogy a felhívásban nem biztosított lehetõséget arra, hogy helyszínre szállítással lehessen a megyében levõ telephelyet kiváltani. A felhívás egyértelmû volt, Nógrád megyében lévõ fix vagy mobil keverõtelepet kell mûködtetni, így kell az ajánlatot benyújtani, és ennek nem felelt meg a kérelmezõ ajánlata, ezért jogszerûen nyilvánította azt érvénytelenné.
<br>Fentiek alapján kérte az elkésett, illetve megalapozatlan jogorvoslati kérelem elutasítását.
<br>Egyéb érdekeltek érdemi észrevételt nem tettek.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság a rendelkezésére álló iratok és a felek nyilatkozatai alapján megállapította, hogy a jogorvoslati kérelem az alábbiak szerint részben elkésett, részben megalapozatlan.
<br>A Döntõbizottság elõször az ajánlati felhívás elõírásaival kapcsolatos kérelmi elem elkésettségét vizsgálta meg.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Kbt. rendelkezései alapján a jogsértõ eseményrõl való tudomást szerzéstõl számított 15 napig lehet jogszerûen jogorvoslati kérelmet benyújtani a vélelmezett jogsértéssel kapcsolatban.
<br>Kérelmezõ a közbeszerzési eljárás során 2004. április 20-ig ajánlatot nyújtott be. Tekintettel arra, hogy ajánlatkérõ dokumentációt nem készített, így a Döntõbizottság azon idõpontot, hogy kérelmezõ mikor ismerte meg az ajánlati felhívás tartalmát, csak úgy tudta meghatározni, hogy az általa sem vitatott eljárási cselekményt, melyet az ajánlati felhívás rendelkezései alapján végzett (ajánlat benyújtása), tekintette a felhívás feltételeinek megismerésével járó idõpontnak. Ennek alapján az ajánlattétel idõpontja az, amely idõpontban kérelmezõnek minden kétséget kizáróan ismernie kellett az ajánlati felhívást.
<br>Így esetében ezen idõponttól kell számítani a Kbt. 79. § (7) bekezdésében foglalt 15 napos jogvesztõ határidõt, mely 2004. május 5-én, szerdán járt le. Kérelmezõ azon nyilatkozata, hogy a 2004. április 27-ei eredményhirdetésen ismerte meg e jogsértõ feltételt, nem megalapozott, ugyanis a feltétel szerepelt az ajánlati felhívásban, és kérelmezõ e felhívás alapján ajánlatot nyújtott be.
<br>Kérelmezõ jogorvoslati kérelmét 2004. május 10-én nyújtotta be, vagyis az ajánlati felhívás tartalmával kapcsolatos jogorvoslati kérelem benyújtására nyitva álló határidõn túl, így ez a kérelmi elem elkésett, ezért azt a Döntõbizottság érdemben nem vizsgálhatja.
<br>A Döntõbizottság ezt követõen a kérelmezõ ajánlatát érvénytelenné nyilvánító ajánlatkérõi döntés jogszerûségét vizsgálta meg.
<br>A Kbt. 26. § (2) bekezdés második mondata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>Kérelmezõ ajánlatának elsõ oldalán a szerzõdéstervezetben a teljesítés helyével kapcsolatban az alábbiakat tüntette fel:
<br>"A teljesítés ingyenes leszállítással az üzemmérnökségekre értendõ.
<br>Teljesítés helye: Swietelsky Kft. telephelye, 2120 Dunakeszi, Székesdûlõ 135.
<br>A számla melléklete a minõségi tanúsítvány és az igazolt szállítólevél."
<br>A Döntõbizottság megállapította, hogy a kérelmezõ ajánlata - általa sem vitatottan - nem felel meg az ajánlati felhívásban meghatározott azon elõírásnak, hogy Nógrád megyei keverõtelep a teljesítés helye.
<br>Kérelmezõ azon nyilatkozata, hogy az egyes üzemmérnökségekre való leszállítás egyenértékû a Nógrád megye területén létesített mobil, illetve fix keverõtelepen történõ teljesítéssel és azt el kellett volna fogadnia keverõtelep megléte helyett megalapozatlan, ugyanis ajánlatkérõ az ajánlati felhívásban azon feltételt határozta meg, hogy az adott megyében keverõtelepet kell fenntartani és ott kell teljesíteni az aszfaltszállítást. Ajánlatkérõ az ajánlati felhívás 3. pontjában úgy rendelkezett, hogy a kátyúzókeveréknek az aszfaltkeverõ teleprõl a felhasználás helyére történõ szállítása nem része a beszerzésnek. Ajánlatkérõ nem adott arra lehetõséget az ajánlati felhívásban, hogy az egyes ajánlattevõk az ajánlati felhívás feltételeitõl eltérõen Nógrád megyében létesített keverõtelep helyett egy más megyében lévõ keverõteleprõl való szállítással tegyenek ajánlatot.
<br>Kérelmezõ azon nyilatkozata, hogy más megyékben egyéb közbeszerzési eljárásokban a keverõtelep megyében való meglétével egyenértékûnek tekintik és elfogadják a helyszínre való szállítást, nem releváns jelen eljárásban, ugyanis a közbeszerzési eljárás feltételeit ajánlatkérõ az ajánlati felhívásban meghatározta, és ezen feltételek között a helyszínre szállításra vonatkozó kitétel, illetve lehetõség nem szerepelt. Ennek alapján a Kbt. rendelkezései szerint valamennyi ajánlattevõnek Nógrád megyében létesített fix vagy mobil keverõtelep létesítésével kellett ajánlatát benyújtania. Kérelmezõ ajánlata nem felel meg az ajánlati felhívásnak a Nógrád megyében létesített fix vagy mobil keverõtelepekkel kapcsolatos elõírásának, illetve a teljesítési hely nem így van feltüntetve, ezért ajánlatkérõ jogszerûen minõsítette ajánlatát érvénytelennek és zárta ki az eljárásból.
<br>A Döntõbizottság ennek alapján megállapította, hogy a jogorvoslati kérelem e része megalapozatlan.
<br>A Döntõbizottság a fentiek alapján a Kbt. 76. § (1) bekezdésében biztosított jogkörében eljárva az elkésett kérelmi elemet a Kbt. 80. § (4) bekezdése alapján, míg a megalapozatlan jogorvoslati kérelmi elemet a Kbt. 88. § (1) bekezdés a) pontja alapján elutasította, és ennek megfelelõen rendelkezett a Kbt. 88. § (1) bekezdés h) pontjában foglaltak szerint a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. június 3.
<br>
<br>Dr. Nagy László Gábor s. k.,	Bújdosó Gézáné s. k.,
<br>közbeszerzési biztos	közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>