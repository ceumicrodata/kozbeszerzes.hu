<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5873/2004)
</h2>
<br>Budapest, Margit krt. 85.
<br>Ikt.sz.: D. 333/7/2004.
<br>
<br>Tárgy: az ALLEGRO Kft. jogorvoslati kérelme Kazincbarcika Város Önkormányzata közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az ALLEGRO Kft. (1135 Budapest, Szent László u. 97/A., képviseli dr. Kecskés Zsolt Ákos ügyvéd, 1554 Budapest, Pf. 119, továbbiakban: kérelmezõ) által a Kazincbarcika Város Önkormányzata (3701 Kazincbarcika, Fõ tér 4., a továbbiakban: ajánlatkérõ) "orvostechnológiai eszközök beszerzése" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonására tekintettel - megszünteti.
<br>A felek viselik az eljárás során felmerült költségeiket.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2004. április 30-i, 49. számában tette közzé ajánlati felhívását nyílt eljárás megindítására a rendelkezõ részben meghatározott tárgyban.
<br>Felhívásának 3. a) pontjában részletezte a beszerzési igényét. Ezen belül - többek között - a 3.1. a) pontban megjelölte, hogy 4 db beépített cserélhetõ lapos sebészeti mûtõasztalt, a 3.4. d) pontban 2 db átfolyós rendszerû vér- és infúziómelegítõt, a 3.7. d) pontban 17 db saját gõzfejlesztõvel rendelkezõ ágytálmosó-fertõtlenítõ gépet kíván beszerezni, amelyeknek meg kell felelniük a dokumentációban részletezett mûszaki specifikációnak. Ajánlatkérõ a részajánlat tételét megengedte.
<br>A felhívásban meghatározta ajánlattevõk pénzügyi, gazdasági és mûszaki alkalmasságával szemben támasztott követelményeit. Az ajánlatok elbírálásánál az összességében legelõnyösebb bírálati szempontot választotta.
<br>Felhívása 13. b) pontjában meghatározta az elbírálás részszempontjait, a súlyszámokat, az egyes részszempontokra adható pontszámokat és az értékelés módszerét.
<br>Ajánlatkérõ dokumentációt is készített, melynek III. fejezete tartalmazta a beszerzendõ eszközök részletes mûszaki paramétereire vonatkozó követelményeket. A mûtõasztalnál elõírta, hogy annak tönkje 350 fokos szögben forgatható legyen, a vér- és infúziómelegítõnél meghatározta, hogy a készülék maximum fél Celsius-fokonként léptethetõ, digitálisan állítható hõmérséklet-szabályozóval legyen felszerelve, az ágytálmosó-fertõtlenítõ gépnél elõírta, hogy külön feltétel nélkül legyen alkalmas különbözõ eszközök mosására és fertõtlenítésére, legalább 5 gyári program legyen rajta beállítva, továbbá alkalmas legyen a vizeletgyûjtõ zacskók zárt rendszerû ürítésére és fertõtlenítésére.
<br>Kérelmezõ 2004. május 18-án nyújtotta be jogorvoslati kérelmét.
<br>Álláspontja szerint ajánlatkérõ ajánlati felhívásának, dokumentációjának fenti rendelkezései jogsértõek, mert az ott meghatározott követelményeknek csak egy gyártó cég tud megfelelni, így a többi ajánlattevõ a versenybõl jogsértõen kizárásra kerül. Sérelmezte továbbá az ajánlati ár részszempontoknál meghatározott súlyszám nagyságát, mely szerinte eltúlzott. Kérte a jogsértés megállapítását és ajánlatkérõ felhívását a törvény szabályainak megfelelõ eljárásra.
<br>A Döntõbizottság a jogorvoslati eljárást megindította, és 2004. június 9-én 10. óra 30 percre tárgyalást tûzött ki.
<br>Ajánlatkérõ 2004. május 24-én elõterjesztett észrevételében elõadta, hogy a mûszaki specifikációra vonatkozó dokumentáció kifogásolt és többi rendelkezéseit áttekintette, és azt a Kbt. elõírásainak megfelelõen módosítja.
<br>A kérelmezõ 2004. június 3-án írásban bejelentette, hogy jogorvoslati kérelmét visszavonja, és kérte a jogorvoslati eljárás megszüntetését.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>Tájékoztatja a Döntõbizottság a feleket, hogy a jogorvoslati eljárás megszüntetésére tekintettel a kitûzött tárgyalás nem kerül megtartásra.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. június 4.
<br>
<br>Dr. Varga László s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br><br></body></html>