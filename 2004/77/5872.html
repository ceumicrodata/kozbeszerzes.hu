<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5872/2004)
</h2>
<br>Budapest, Margit krt. 85.
<br>Ikt.sz.: D.270/11/2004.
<br>
<br>Tárgy: a BM Beszerzési és Kereskedelmi Rt. I. r. és a Technotrade Informatika Rt. II. r. kérelmezõ jogorvoslati kérelme a Belügyminisztérium beszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a BM Beszerzési és Kereskedelmi Rt. (1124 Budapest, Németvölgyi út 41. a továbbiakban: I. r. kérelmezõ) és a Technotrade Informatikai Rt. (1147 Budapest, Öv u. 185., képviseli: dr. Sebõk Cecília ügyvéd, 1211 Budapest, Táncsics Mihály u. 62., a továbbiakban: II. r. kérelmezõ) által a Belügyminisztérium (1051 Budapest, József A. u. 2-4. a továbbiakban: ajánlatkérõ) "a BM Központi Igazgatás területén mûködtetett ügyviteltechnikai eszközök többfunkciós gépekkel történõ felváltása" tárgyú beszerzési eljárása ellen indított jogorvoslati eljárást - a jogorvoslati kérelmek visszavonására tekintettel - megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ 2004. április 15-én indította meg beszerzési eljárását a rendelkezõ részben meghatározott tárgyban. A Központi Szolgáltatási Fõigazgatóság, illetve jogelõdje, a Miniszterelnökség Közbeszerzési és Gazdasági Igazgatósága lefolytatott központosított közbeszerzési eljárást analóg és digitális másoló- és sokszorosító valamint multifunkcionális gépekkel történõ ellátásra és kapcsolódó szolgáltatások teljesítésére a központosított közbeszerzés hatálya alá tartozó intézmények részére a keretszerzõdéseket 2003 márciusában kötötték meg. Ajánlatkérõ részére nem engedélyezték saját hatáskörben közbeszerzési eljárás lefolytatását, és ezért a központosított közbeszerzési eljárás alapján indította meg beszerzési eljárását.
<br>Mindkét kérelmezõ 2004. május 5-én nyújtotta be a jogorvoslati kérelmét. Mindketten annak megállapítását kérték, hogy ajánlatkérõ mellõzte a közbeszerzési eljárás lefolytatását, mivel beszerzési igénye kielégítése nem valósítható meg jogszerûen a központosított közbeszerzési eljárásban kötött keretszerzõdések alapján.
<br>A Döntõbizottság mindkét jogorvoslati eljárást megindította, D.270/2004. szám alatt egyesítette.
<br>Az I. r. kérelmezõ a tárgyaláson bejelentette, hogy közbeszerzési eljárás keretében fogja biztosítani beszerzése igényének kielégítését, és erre tekintettel visszavonja a jogorvoslati kérelmét.
<br>A II. r. kérelmezõ közölte, hogy az I. r. kérelmezõ nyilatkozatára és jogorvoslati kérelem visszavonására tekintettel õ is visszavonja a jogorvoslati kérelmét.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2004. május 28.
<br>
<br>Dr. Nagy Gizella s. k.,	Székelyné Bihari Mária s. k.,
<br>közbeszerzési biztos	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>