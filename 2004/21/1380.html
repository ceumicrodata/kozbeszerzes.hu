<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1380/2004)
</h2>
<br>1024 Budapest, Margit krt. 85.
<br>Ikt.sz.: D.663/7/2003.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Vám- és Pénzügyõrség közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Vám- és Pénzügyõrség (képviseletében és megbízásából eljár: a Vám- és Pénzügyõrség Dél-alföldi Regionális Parancsnoksága (6724 Szeged, Csemegi u. 4., a továbbiakban: ajánlatkérõ) "Hercegszántó határátkelõhely épületének csapadékvíz-elvezetésével kapcsolatosan a tetõszigetelés cseréje, a rejtett vízelvezetõ csatorna bontása, az új csatorna kiépítése, az épületen kívülre helyezése, valamint az irodahelyiségek beázása következtében keletkezett károk helyreállítása" tárgyú közbeszerzési eljárása ellen hivatalból kezdeményezett jogorvoslati eljárást meg szünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján az alábbi tényállást állapította meg.
<br>Ajánlatkérõ 2003. december 9-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés c) pontja alapján.
<br>Ajánlatkérõ az eljárásfajta választását azzal indokolta, hogy a hercegszántói határátkelõhely rekonstrukciójával kapcsolatos építési beruházása pénzügyi elvonás következtében elmaradt, ezért a régi határátkelõhelyen a biztonságos munkavégzés feltételeinek biztosítása érdekében felújításokat kell végrehajtani. A 2002-2003. évi tél komoly károkat okozott a tetõszerkezetben, az épület repedésein leszivárgó hólé megfagyott és karvastagságú jégcsapok lógtak a falakon. A rekonstrukció elmaradásának következtében szükségessé vált a tetõszerkezet felújítása is. A felújítások sürgõsségét az ÁNTSZ Baja területileg illetékes tisztiorvosi szolgálatának 2003. november 24-én tartott vizsgálati észrevételei indokolják. Megállapításuk szerint a határátkelõhely épülete oly mértékig elhasználódott, hogy a beázások következtében kialakult vizesedett falak, melyek késõbbiekben a nem megfelelõ száradás következtében dohosodni kezdenek, így a helyiségek munkavégzésre alkalmatlanná válnak. A határátkelõhely üzemeltetéséhez elengedhetetlen a beszerzés tárgyaként megjelölt munkálatok elvégzése, mely hosszú idõt igényel, mindamellett a tél beállta elõtt a csapadékvíz elvezetésének munkálatait elengedhetetlenül meg kell valósítani.
<br>Ajánlatkérõ ajánlattételre a Halasi és Társa Építõipari és Szolgáltató Kereskedelmi Kft.-t, a Betonút Építõipari Kft.-t és a Vinszi Kft.-t hívta fel.
<br>Ajánlatkérõ ajánlati felhívást is készített, amely tartalmazta az eljárás lefolytatásának menetét, mely szerint az ajánlattételi határidõ 2003. december 16-a, a tárgyalás tervezett idõpontja 2003. december 19.
<br>A teljesítés határideje a szerzõdés aláírásától számított 60 napban került megjelölésre azzal, hogy elõteljesítés lehetséges.
<br>Az ajánlatok elbírálásának szempontja a legalacsonyabb összegû ellenszolgáltatás volt. A felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, a szerzõdés teljesítésére alkalmassá, illetve alkalmatlanná minõsítésének a szempontjait.
<br>A Döntõbizottság elnöke 2003. december 17-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a Kbt. 70. § (1) bekezdés c) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a Kbt. 70. § (1) bekezdés c) pontjára alapított eljárása jogszerû volt. Írásbeli észrevételében elõadta, hogy a jelenlegi határátkelõhely épülete meglehetõsen leromlott, felújítása azonban nem volt tervezve tekintettel arra, hogy a 2003., 2004. évi határátkelõhely-fejlesztésekrõl a 2365/2002. (XII. 13.) Korm. határozat rendelkezett, mely a 20013/2001. (1. 17.) Korm. határozat egyes pontjait hatályon kívül helyezte. A fejlesztések megvalósításának egyik elõfeltétele azonban a kétoldalú nemzetközi megállapodások megkötése. A határozatban szerepelt Hercegszántó nemzetközi személy- és teherforgalmi határátkelõhely fejlesztése is. A projekt PHARE-támogatással az Európai Unió és a Magyar Köztársaság társfinanszírozásában valósult volna meg. A nemzetközi megállapodás azonban nem jött létre, a jugoszláv kormány költségvetési nehézségekre hivatkozva a fejlesztést bizonytalan idõre elhalasztotta. Ennek alapján a PHARE-támogatás átcsoportosításra került. A meglévõ határátkelõhely épületében azonban a 2002., 2003. évi tél jelentõs károkat okozott, azonban a fenti okok miatt ezek helyreállítása nem volt tervezve. Az ÁNTSZ azonban 2003. november 24-én vizsgálatot tartott, mely vizsgálat eredménye indokolta a felújítás mielõbbi elvégzését. Ajánlatkérõ az épület helyreállítására 2003. november 26-án 6 971 326 Ft bruttó keretösszeget kapott azzal, hogy az épület életveszélyes állapotára, illetve a közeledõ téli idõjárásra tekintettel hirdetmény közzététele nélküli tárgyalásos eljárást folytasson le. Ajánlatkérõ elõadta továbbá, hogy az ajánlattételi határidõre a felkért ajánlattevõk ajánlataikat benyújtották, a vállalkozói díjat nettó 6 000 000 Ft körüli összegben jelölték meg. Ajánlatkérõ nyilatkozott, hogy a jogorvoslati eljárás megindítására tekintettel a közbeszerzési eljárást felfüggesztette.
<br>A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján megállapította, hogy ajánlatkérõnek a Kbt. 70. § (1) bekezdés c) pontjára alapított közbeszerzési eljárása nem jogsértõ.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.
<br>A Döntõbizottság vizsgálta, hogy a jelen közbeszerzési eljárásban ezen feltételek megvalósulnak-e.
<br>A rendelkezésre álló iratokból megállapítható volt, hogy a hercegszántói határátkelõhely állaga a 2002., 2003. évi tél során oly mértékben megrongálódott, hogy mielõbbi felújítása indokolttá vált. A felújítási munkálatok szükségessége tehát elõre látható volt. Ajánlatkérõ azonban a felújítást azért nem tervezte, mert egy új határátkelõhely építésére volt ígérvénye. Ennek azonban elõfeltétele volt a jugoszláv kormánnyal történõ megegyezés. A megegyezés elmaradása okozta, hogy az európai uniós PHARE-támogatás biztosítása nem történt meg. Az új épület megvalósulásának elmaradása ajánlatkérõ terhére nem róható. Ajánlatkérõ számára tehát az nem volt elõre látható, hogy a tervezett beruházás elmarad.
<br>A 2003. november 24-én tartott ÁNTSZ-vizsgálat megállapítása tette indokolttá a beszerzés tárgyaként megjelölt munkák mielõbbi elvégzését, a sürgõs helyzet kialakulását.
<br>Ajánlatkérõ az ÁNTSZ vizsgálatát követõen haladéktalanul megtette a szükséges intézkedést a munkák fedezetéül szolgáló pénzügyi forrás biztosítására. A pénzügyi forrás biztosítását követõen pedig haladéktalanul megtörtént az intézkedés a közbeszerzési eljárás megindítására.
<br>A Kbt. 79. § (1) bekezdése szerint a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.
<br>A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 21.
<br>
<br>Dr. Engler Magdolna s. k., Beckné Erdei Beáta s. k.,
<br>közbeszerzési biztos közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br>
<br>
<br><br></body></html>