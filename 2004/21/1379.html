<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1379/2004)
</h2>
<br>1024. Budapest, Margit krt. 85.
<br>Ikt.sz.: D.664/ 15/2003.
<br>
<br>Tárgy: a Harcon Építés Építõipari Kft. jogorvoslati kérelme a Nyírparasznya Község Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Harcon Építés Építõipari Kft. (4400 Nyíregyháza, Kinizsi u. 9., képviseli: dr. Magyar János ügyvéd, 4400 Nyíregyháza, Iskola u. 3., a továbbiakban: kérelmezõ) jogorvoslati kérelmét, melyet Nyírparasznya Község Önkormányzata (4822 Nyírparasznya, Szabadság út 23., nevében eljár: ÉPBER Építõipari és Beruházási Szervezõ Rt., 1461 Bp. Pf. 236., képviseli: dr. Ferenc László ügyvéd, 1054 Budapest, Alkotmány u. 4., a továbbiakban: ajánlatkérõ) "4 tantermes általános iskola, tornaterem és 30 fh-es óvoda kivitelezése" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ részvételi felhívást tett közzé nyílt elõminõsítési eljárás megindítására a Közbeszerzési Értesítõ 2003. december 10-én megjelent 50. számában a rendelkezõ részben megjelölt tárgyban.
<br>Ajánlatkérõ a részvételi felhívás 9. b) pontjában, a részvételre jelentkezõ mûszaki alkalmassága igazolása körében az alábbiakat írta elõ: "A részvételre jelentkezõnek önállóan csatolnia kell:
<br>- részvételre jelentkezõ által az elõzõ 4 év folyamán (2000., 2001., 2002., 2003.) teljesített, befejezett 1 db nettó 200 millió forintot meghaladó értékû új építésû középület teljes körû építési-szerelési (fõvállalkozás, generálkivitelezés) referenciájának ismertetését a dokumentációban megadott formában és tartalommal. Valamint a referenciaként megjelölt intézmény beruházója (megbízó szervezet vezetõje) és intézmény vezetõje által írásban megerõsített 60 napnál nem régebbi keltezésû referenciaigazolást eredeti vagy közjegyzõ által hitelesített másolati példányban. A referenciaigazolásoknak tartalmazniuk kell legalább a megbízó megnevezését és címét, a megbízás tárgyának rövid leírását és címét, a megvalósulási költséget, a teljesítés idõtartamát (dátumtól dátumig), a megbízó és az intézmény nevében referenciát adó személy nevét, beosztását, telefonszámát,
<br>- részvételre jelentkezõ által a teljesítés során érdemben alkalmazni kívánt felsõfokú mûszaki végzettséggel rendelkezõ legalább 10 éves mûszaki felsõfokú végzettségének megfelelõ gyakorlattal rendelkezõ felelõs mûszaki vezetõ szakmai önéletrajzát, felsõfokú mûszaki végzettségét igazoló okirat közjegyzõ által hitelesített másolatát és a felelõs mûszaki vezetõi névjegyzékbe való felvételét igazoló okirat közjegyzõ által hitelesített másolatát,
<br>- részvételre jelentkezõ által a teljesítés során érdemben alkalmazni kívánt felsõfokú mûszaki végzettséggel rendelkezõ, legalább 5 éves mûszaki végzettséggel rendelkezõ, legalább 5 éves mûszaki felsõfokú végzettségének megfelelõ gyakorlattal rendelkezõ egy-egy építész, gépész és villamos szakági mérnök szakmai önéletrajzát, felsõfokú mûszaki végzettségét igazoló okirat közjegyzõ által hitelesített másolatát és a felelõs mûszaki vezetõi névjegyzékbe való felvételét igazoló okirat közjegyzõ által hitelesített másolatát,
<br>- részvételre jelentkezõ minõségbiztosításért felelõs szakembere szakmai önéletrajzát és a minõségbiztosítással kapcsolatos végzettségét igazoló okirat közjegyzõ által hitelesített másolatát.
<br>Részvételre jelentkezõnek és a Kbt. 43. § (2) bekezdés b) pontja szerinti alvállalkozójának külön-külön csatolniuk kell:
<br>- részvételre jelentkezõ és a Kbt. 43. § (2) bekezdés b) pontja szerinti alvállalkozója minõségbiztosítási rendszerének - bár mely nemzeti rendszerben akkreditált - tanúsító általi tanúsításának közjegyzõ által hitelesített másolatát."
<br>A részvételi felhívás 10. b) pontja értelmében ajánlatkérõ a részvételre jelentkezõt a szerzõdés teljesítésére alkalmatlannak minõsíti, ha: "Pénzügyi és gazdasági alkalmatlanság:
<br>- részvételre jelentkezõ vagy a Kbt. 43. § (2) bekezdés b) pontja szerinti alvállalkozója számlájával szemben az utolsó 2 évben (2001., 2002.) 60 napot meghaladó sorban állás volt,
<br>- részvételre jelentkezõ vagy a Kbt. 43. § (2) bekezdés b) pontja szerinti alvállalkozója pénzügyi és gazdasági helyzete nem megfelelõ, ezen belül:
<br>- saját tõke kisebb, mint a jegyzett tõke,
<br>- mérleg szerinti eredménye az elmúlt 3 év (2000., 2001., 2002.) valamelyikében negatív,
<br>- részvételre jelentkezõ éves nettó árbevétele az elmúlt 3 év (2000., 2001., 2002.) valamelyikében nettó 1000 millió forint alatt volt.
<br>Mûszaki alkalmatlanság:
<br>- részvételre jelentkezõ a vizsgált 4 év folyamán (2000., 2001., 2002., 2003.) nem teljesítette, nem fejezte be legalább 1 db új építésû középület nettó 200 millió forintot meghaladó értékû teljes körû építési-szerelési munkáit, és így ezekrõl megfelelõ megvalósulási referenciával nem rendelkezik (nem csatolt pozitív, közepesnél jobb tartalmú referenciaigazolást), részvételre jelentkezõ által bemutatott felelõs mûszaki vezetõ nem rendelkezik legalább 10 év felsõfokú mûszaki végzettségének megfelelõ szakmai gyakorlattal,
<br>- részvételre jelentkezõ által bemutatott szakági mérnökök nem rendelkeznek legalább 5 év, a felsõfokú mûszaki végzettségüknek megfelelõ szakmai gyakorlattal,
<br>- részvételre jelentkezõ által bemutatott szakemberek képzettsége vagy jogosultsága nem felel meg az 51/2000. (VIII. 9.) FVM-GM-KöViM együttes rendeletben elõírtaknak,
<br>- részvételre jelentkezõ által bemutatott minõségbiztosításért felelõs szakember nem rendelkezik legalább belsõ auditori képesítéssel,
<br>- részvételre jelentkezõ vagy a Kbt. 43. § (2) bekezdés b) pontja szerinti alvállalkozója minõségbiztosítási rendszere a beszerzés tárgyköreire nem terjed ki (pl. építési-szerelési munkák),
<br>- részvételre jelentkezõ vagy a Kbt. 43. § (2) bekezdés b) pontja szerinti alvállalkozója minõségbiztosítási rendszerének - bármely nemzeti rendszerben akkreditált - tanúsító általi tanúsításának hiánya."
<br>Ajánlatkérõ a részvételi jelentkezéshez dokumentációt is kibocsátott, melyet a NYÍRÉP Kft., a DEBMUT Rt., a KÉSZ Kft. és az Alpok Hungária Kft. vásárolt meg.
<br>Kérelmezõ 2003. december 17-én nyújtott be jogorvoslati kérelmet, melyre vonatkozóan az eljárást a Döntõbizottság a hiánypótlást követõen december 29-én indította meg. Kérelmezõ kérelmében kifogásolja a részvételi felhívás árbevétel és mérleg szerinti eredmény 3 éves átlagában tett elõírásait, melyek a beszerzés tárgyára és mennyiségére tekintettel sértik az ajánlattevõk esélyegyenlõségét. Álláspontja szerint a részvételi felhívás 9. b) és 10. b) pontjának feltételei ellentmondásosak és feltûnõen értékaránytalanok. Kérte a Kbt. 82. § (1) bekezdés alapján a (2) bekezdés a) pontja szerinti ideiglenes intézkedés alkalmazását, azaz az eljárás felfüggesztését. Kérelmezõ írásban bejelentette, hogy a tárgyaláson nem vesz részt.
<br>Ajánlatkérõ írásbeli észrevételében és a 2003. január 19-i tárgyaláson szóban elõadta, hogy a korábbi évek tapasztalatai alapján a mûszaki és gazdasági szükségletekre tekintettel állapította meg az éves árbevétel mértékét, mivel ez a mérték az, ami kellõ szellemi és fizikai kapacitást feltételez egy ilyen nagyságrendû beruházás kivitelezésére.
<br>Elõadta, hogy az alkalmasság és alkalmatlansági feltételek megállapításakor figyelembe vette az 1/2003. KT ajánlásban foglaltakat. Ennek megfelelõen az alkalmassági, alkalmatlansági feltételek egymásnak megfelelnek, azok arányaiban a közbeszerzés értékéhez viszonyítva nem eltúlzottak. Eddigi gyakorlata szerint egy 350 millió Ft-os építési beruházásnál szokásos és teljesen megfelelõ az az elõírása, hogy a részvételre jelentkezõ éves nettó árbevétele az elmúlt 3 év valamelyikében elérje az 1 milliárd Ft-os értékhatárt. Jelen beszerzésnél a kivitelezési munkálatok 6-7 hónap alatt befejezésre kerülnek, mivel a teljesítési határidõ 2004. december 10-e. Finanszírozás terén lényeges momentum, hogy a beruházás jelentõs mértékben költségvetési támogatásból kerül megvalósításra, és a költségütemezés szerint az utolsó 37 millió Ft-os részszámla kifizetésére 2005. február hóban kerül sor. Erre tekintettel mindenféleképpen tõkeerõs, megbízható, stabil céget kívántak kiválasztani a kivitelezésre. A négy jelentkezõbõl három pályázatot nyújtott be ajánlatkérõnek.
<br>A fentiekre tekintettel az esélyegyenlõség, illetve a Kbt. konkrét szabályai nem sérültek, ezért kérte a kérelem elutasítását.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság a rendelkezésére álló iratok és nyilatkozatok alapján a jogorvoslati kérelmet megalapozatlanság miatt elutasítja az alábbiak szerint:
<br>A Döntõbizottságnak elsõdlegesen abban kellett állást foglalnia, hogy a részvételi felhívás 9. b) és 10. b) pontjainak elõírásai sértik-e a Kbt. vonatkozó szakaszait.
<br>A Döntõbizottság álláspontja, hogy a közbeszerzési eljárásokban ajánlatkérõknek fontos érdeke fûzõdik ahhoz, hogy az ajánlattevõk, illetve részvételre jelentkezõk igazolják, hogy valóban képesek a szerzõdés teljesítésére és az ajánlatkérõ kizárólag e feltételeknek megfelelõ ajánlattevõvel szerzõdjön. Ez biztosítja a Kbt. alapelveinek érvényesülését, valamint a közpénzek felhasználásának átláthatóságát, hatékonyságát. Ennek érdekében az ajánlatkérõ köteles az ajánlattevõ és az alvállalkozók alkalmasságáról meggyõzõdni. Az alkalmasság igazolását - a Kbt. 33. § (5) bekezdésére, valamint a 63. § (3) bekezdésére tekintettel - kizárólag a Kbt.-ben meghatározott módon írhatja elõ ajánlatkérõ.
<br>A vonatkozó rendelkezések értelmében az ajánlatkérõnek meg kell határoznia:
<br>- a Kbt. 44. § (1)-(2) bekezdései szerinti igazolási módok közül az adott eljárásban alkalmazandóak megjelölésével, hogy az ajánlattevõnek, illetve a részvételi jelentkezõnek a szerzõdés teljesítéséhez szükséges pénzügyi, gazdasági és mûszaki alkalmasságának igazolására milyen dokumentumokat, vagy nyilatkozatokat kell az ajánlatához, illetve a részvételi jelentkezéséhez csatolnia,
<br>- továbbá azt is, hogy az elõbbiekkel összefüggésben mely körülmények megléte, vagy hiánya, vagy azok milyen mértékû fogyatékossága miatt minõsíti az ajánlattevõt, illetve részvételre jelentkezõt alkalmatlanná a szerzõdés teljesítésére.
<br>A Kbt. 44. § (1)-(3) bekezdései az alábbiakat írják elõ:
<br>(1) Az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható
<br>a) pénzügyi intézménytõl származó - errõl szóló - nyilatkozattal;
<br>b) mérlegének (egyszerûsített mérlegének, beszámolójának vagy konszolidált mérlegének) benyújtásával;
<br>c) elõzõ, legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;
<br>d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.
<br>(2) Az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható
<br>a) az elõzõ, legfeljebb három év legjelentõsebb szállításainak, szolgáltatásainak, illetve az elõzõ, legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével);
<br>b) mûszaki-technikai felszereltségének leírásával;
<br>c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek;
<br>d) a termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell;
<br>e) a megkövetelt és egyértelmûn megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvánnyal;
<br>f) termelési, illetve kutatási-fejlesztési képességérõl az ajánlatkérõ vagy más szervezet által végzett vizsgálattal, ha a termék, illetve a szolgáltatás összetett, vagy ha különleges célra szolgál;
<br>g) a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.
<br>(3) Az ajánlatkérõ az (1) és (2) bekezdésben foglaltak közül egy vagy több igazolási módot is elõírhat.
<br>A Döntõbizottság a Kbt. 44. § (1) és (2) bekezdéseire figyelemmel megvizsgálta az ajánlati felhívás 9. b) és 10. b) pontját és megállapította, hogy ajánlatkérõ az alkalmassági és alkalmatlansági feltételek meghatározásakor a Kbt. vonatkozó rendelkezései keretén belül határozta meg a feltételeket. Az alkalmassági és alkalmatlansági feltételek egymással összhangban vannak. Így a Döntõbizottság jogszabálysértést ezen körben nem állapított meg.
<br>Kérelmezõ konkrétan sérelmezte a részvételi felhívás árbevétel és mérleg szerinti eredmény 3 éves átlagában tett elõírásait, melyek álláspontja szerint a beszerzés tárgyára és mennyiségére tekintettel sértik az ajánlattevõ esélyegyenlõségét.
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A fentiek alapján az alkalmassági feltételek meghatározásakor ajánlatkérõnek figyelemmel kell lenni a Kbt. 46. § (6)-(7) bekezdésében foglaltakra is. A Döntõbizottság elfogadta ajánlatkérõ indokolását, hogy az utolsó három évben egy alkalommal megkövetelt évi 1 milliárd Ft nettó árbevétel, valamint a mérleg szerinti nem negatív eredményre vonatkozó elõírások a jelen 350 millió Ft beszerzési értékû közbeszerzési eljárás biztonságos megvalósulásának érdekében nem minõsülnek túlzó követelményeknek. Ajánlatkérõnek figyelembe kellett vennie azt, hogy a teljesítési határidõ és a címzett támogatás ütemezése miatt a végszámla kifizetése és a teljesítés ideje között több hónapos átmeneti, lényegében elõfinanszírozási idõszak lesz. Ezt a finanszírozási konstrukciót tõkeerõs, hitelképes vállalkozások képesek garantáltan felvállalni. Ezért ajánlatkérõ jogszerûen írta elõ a felhívásában az árbevételre és a mérleg szerinti eredményre vonatkozó elvárásait. A Döntõbizottság álláspontja szerint ajánlatkérõ e körben sem követett el jogsértést.
<br>A fentiekre tekintettel a Döntõbizottság ajánlatkérõ eljárásában jogsértést nem állapított meg, és ezért a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a kérelmezõ jogorvoslati kérelmét elutasította.
<br>A Döntõbizottság a jogorvoslati eljárásban felmerült költségek viselésérõl a Kbt. 88. § (1) bekezdés h) pontja alapján a rendelkezõ részben foglaltak szerint határozott tekintettel arra, hogy jogsértés nem került megállapításra.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 27.
<br>
<br>Dr. Szaller Ottó s. k., Székelyné Bihari Márias s. k.,
<br>közbeszerzési biztos közbeszerzési
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>