<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1378/2004)
</h2>
<br>1024 Budapest, Margit krt. 85.
<br>Ikt.sz.: D.18/9/2004.
<br>
<br>Tárgy: a Boroszlán Rt. jogorvoslati eljárása Nagyvázsony Község Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Boroszlán Rt. (8500 Pápa, Aradi u. 1., képviseli: dr. Patay Géza ügyvéd, 1026 Budapest II., Pasaréti út 72., a továbbiakban: kérelmezõ) által Nagyvázsony Község Önkormányzata (8291 Nagyvázsony, Kinizsi u. 96., nevében eljár: Gress-Ing Szövetkezet, 1065 Budapest, Izabella u. 70., megbízásából eljár: Bita-Petrik és Társai Ügyvédi Iroda (1012 Budapest, Mikó u. 14., a továbbiakban: ajánlatkérõ) "Nagyvázsony és térsége közös szennyvízcsatorna-hálózatának és szennyvíztisztító telepének építése" tárgyú közbeszerzési eljárása ellen indított jogorvoslati eljárást megszünteti.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs, és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Az ajánlatkérõ a Közbeszerzési Értesítõ 2003. november 26-i 48. számában 8726/2003 sz. alatt nyílt elõminõsítési, részvételi felhívást tett közzé a rendelkezõ részben meghatározott tárgyban.
<br>A felhívás 9. a) pontjában írta elõ a pénzügyi és gazdasági alkalmasság igazolására kért tényeket és adatokat.
<br>Ezek között elõírta, hogy a részvételre jelentkezõ valamennyi pénzintézetétõl származó bankszámlájára vonatkozó 60 napnál nem régebbi nyilatkozatot csatoljon fizetõképességének meg állapítására az alábbi tartalommal:
<br>- mióta vezeti a jelentkezõ számláját,
<br>- a jelentkezõ számláján a pénzforgalom rendszeres-e,
<br>- a legmagasabb értékû (egyszeri nem számlák közötti átvezetésbõl származó) tranzakció,
<br>- nyilatkozat a részvételre jelentkezõ hitel- és fizetõképességérõl,
<br>- a részvételre jelentkezõ számláján az utóbbi 1 évben volt-e 15 napot meghaladó sorban állás, ha igen, utoljára mikor.
<br>A felhívás 10. b) pontjában a szerzõdés teljesítésére alkalmatlanná minõsítésének szempontjai között szerepel, hogy alkalmatlan a jelentkezõ, amennyiben az elmúlt 3 évben egyszer is elõfordult sorban álló tétele.
<br>Ajánlatkérõ felhívásában a hiánypótlás lehetõségét kizárta.
<br>Ajánlatkérõ a jelentkezõk részére részvételi dokumentációt is készített.
<br>A részvételi jelentkezéseket 2003. december 22-én bontották fel. Részvételre jelentkezett a kérelmezõ, a DÉLVIÉP Rt., a HOFFMANN Rt., a Penta Kft., a PVCSÉ Kft., a Purator Hungária Kft., az Alterra Kft., a KÖZ-VÍZ Kft., a Hydrocomp Kft., a Kaiser Építõipari Kft., az OMS Hungária Kft., a Swietelsky Kft., a Nyírvíz Kft., az ERRO 96 Kft.
<br>A részvételi szakasz lezárásáról 2004. január 5-én a Közbeszerzési Bizottság határozatot hozott, melynek értelmében a Kbt. 52. § (2) bekezdés d) pontja alapján többek között a kérelmezõ jelentkezése érvénytelen, illetve alkalmatlan.
<br>Ajánlatkérõ az eredményhirdetést 2004. január 6-án tartotta, melyrõl jegyzõkönyv készült.
<br>Ajánlatkérõ 2004. január 8-án faxon értesítette a részvételre jelentkezõket, így a kérelmezõt is, hogy a 2004. január 6. napján megtartott eredményhirdetésrõl felvett jegyzõkönyv szerkesztési hiba folytán hiányosan tartalmazza a polgármesteri ülés határozatát, ezért egyidejûleg megküldi a határozat teljes változatát 3 érvénytelenségi okra hivatkozással.
<br>Kérelmezõ 2004. január 13-án nyújtott be jogorvoslati kérelmet, melyben az eredményhirdetési jegyzõkönyvre hivatkozva kifogásolta részvételi jelentkezésének érvénytelenné nyilvánítását. Kérte, hogy a Döntõbizottság állapítsa meg a jogsértést, semmisítse meg ajánlatkérõ részvételi szakaszt lezáró döntését, kötelezze ajánlatkérõt az eljárási díj és egyéb költségek viselésére, valamint ideiglenes intézkedésként a közbeszerzési eljárást függessze fel. Miután a kérelmezõ tárgyalás tartását is kérte, a Döntõbizottság 2004. január 23-án 10.00 órára a tárgyalást kitûzte.
<br>A kérelmezõ 2004. január 21-én bejelentette, hogy jogorvoslati kérelmét visszavonja, és kéri az eljárás megszüntetését.
<br>A Kbt. 79. § (1) bekezdése szerint a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>A közbeszerzésekrõl szóló - többször módosított 1995. évi XL. törvény (a továbbiakban: Kbt.) 79. § (2) bekezdése alapján a bizottság eljárása kérelemre vagy hivatalból indul.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti kivéve, ha az eljárás hivatalból is megindítható és a közigazgatási szerv az eljárást folytatja.
<br>A fenti rendelkezésekre tekintettel, mivel a kérelmezõ jogorvoslati kérelmét visszavonta, a Döntõbizottság a Kbt. 76. § (1) bekezdés c) pontjában biztosított jogkörében eljárva, a rendelkezõ részben foglaltak szerint a jogorvoslati eljárást megszüntette.
<br>A Döntõbizottság a költségek viselésérõl a Kbt. 88. § (1) bekezdés h) pontja szerint határozott.
<br>A Kbt. 89. § (1) bekezdése szerint a bizottság határozata ellen nincs helye fellebbezésnek. Akinek jogát, vagy jogos érdekét a bizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.
<br>A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így a határozat bírósági felülvizsgálatának nincs helye.
<br>Az eljárás megszüntetésére tekintettel a 2004. január 23-án 10.00 órára kitûzött tárgyalás elmarad.
<br>
<br>Budapest, 2004. január 22.
<br>
<br>Dr. Csanádi Péter s. k., Divinyi Péterné s. k.,
<br>közbeszerzési biztos közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>