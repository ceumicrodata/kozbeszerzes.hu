<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1381/2004)
</h2>
<br>1024 Budapest, Margit krt. 85.
<br>Ikt.sz.: D.687/8/2003.
<br>
<br>Tárgy: a Prometheus Tüzeléstechnikai Rt. jogorvoslati kérelme a Fõvárosi és Pest Megyei Nyugdíjbiztosító Igazgatóság közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Prometheus Tüzeléstechnikai Rt. (1108 Budapest, Gyömrõi út 140., a továbbiakban: kérelmezõ) jogorvoslati kérelmét, melyet a Fõvárosi és Pest Megyei Nyugdíjbiztosítási Igazgatóság (1051 Budapest, Hercegprímás u. 5., nevében eljár: OKFON Közbeszerzési és Szolgáltatási Rt., 1139 Budapest, Gömb u. 33., képviseli: dr. Sebõk Cecília 1211 Budapest, Táncsics M. u. 62., a továbbiakban: ajánlatkérõ) a "Fõvárosi és Pest Megyei Nyugdíjbiztosítási Igazgatóság székházának folyamatos mûszaki üzemeltetése, valamint karbantartási feladatok ellátása, 31 812 m 2 területen" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. november 5-i 45. számában 8192/2003 sz. alatt ajánlati felhívást tett közzé nyílt eljárás megindítására a rendelkezõ részben megjelölt tárgyban.
<br>A felhívás 11. a) pontja az ajánlattevõ mûszaki alkalmassága igazolására többek között az 1. és 2. bekezdésben elõírta:
<br>- az elmúlt 3 évben (2000-2002.) mûszaki üzemeltetésre és karbantartásra (15 000 m 2 feletti) vonatkozó referenciák bemutatását megadva a teljesítés évét, a szerzõdést kötõ másik fél megnevezését, az ellenszolgáltatás összegét, az üzemeltetett terület nagyságát, az üzemeltetés során végzett tevékenység rövid bemutatását) - a bemutatott referenciákhoz referencialevél csatolását.
<br>A 11. b) pont az ajánlattevõnek a szerzõdés teljesítésére alkalmatlanná minõsítése szempontjai között a 4. bekezdésben meghatározta, ha nem rendelkezik az elmúlt 3 évben legalább három, 15 000 m 2 felett irodaház mûszaki üzemeltetése és karbantartása tárgyú, pozitív tartalmú referenciaigazolással, amelyek közül minimum kettõ költségvetési szervtõl vagy pénzintézettõl, biztosítótársaságtól származik.
<br>A 13. a) pont szerint az ajánlatok elbírálásának szempontjai az összességében legelõnyösebb ajánlat kiválasztása volt.
<br>Az egyéb információk között a 16.4 pont elõ írása szerint az ajánlattevõnek nyilatkoznia kell arra vonatkozóan, hogy nyertessége esetén olyan felelõsségbiztosítást fog kötni, amely a tevékenységének, valamint alvállalkozója tevékenységének végzése során okozott kárt 100%-ban fedezi.
<br>Az ajánlatkérõ két kötetbõl álló dokumentációt készített. Az I. Ajánlatkérési elõ írásokat tartalmaz, a II. Üzemeltetési kézikönyv. Az I. Ajánlatkérési elõ írások II/4. pontjának 7. bekezdése Általános elemek cím alatt, a következõ elõ írást tartalmazta:
<br>Ajánlattevõ köteles ajánlatában vállalni a következõ típusú vagy ezzel a típussal azonos funkciókat ellátó épületüzemeltetési szoftver beszerzését és üzembe helyezését: ADT R3.3 magyar verziójú üzemeltetési szoftver kiegészítve FM Guide 5 munkahelyes alapmodullal és karbantartás modullal. A szoftvert a felek közösen választják ki, majd a kiválasztást követõen ajánlattevõ köteles azt 30 napon belül telepíteni, ezt követõen pedig fokozatosan, a szükséges dokumentációk rendelkezésre állását követõ 60 napon belül feltölteni. Ajánlatkérõ a feladat ellátására bruttó 2 millió Ft-ot bocsát az ajánlattevõ rendelkezésére, melyet számla ellenében térít meg.
<br>Az I. kötet 11/7. d) pontja az igazolások és nyilatkozatok között elõírta, hogy az ajánlathoz csatolni kell az ajánlattevõ kifejezett nyilatkozatát arra vonatkozóan, hogy nyertessége esetén olyan felelõsségbiztosítást fog kötni, amely a tevékenységének végzése során okozott kárt 100%-ban fedezi. Az üzemeltetett ingatlan nyilvántartási értéke 7 milliárd Ft.
<br>Az ajánlattételi és bontási határidõre, 2003. december 16-ára a kérelmezõ, valamint a Magyar Épületszerelõ Rt., a KIPSZER Elektromos Szerelõ Rt. és a HM Elektronikai, Logisztikai és Vagyonkezelõ Rt. nyújtotta be ajánlatát.
<br>Az eredményhirdetés 2003. december 22-én volt, amikor ajánlatkérõ nyertesnek a HM Elektronikai Logisztikai és Vagyonkezelõ Rt.-t hirdette ki. A kérelmezõ és a MASZER Rt. ajánlatát érvénytelenné nyilvánította.
<br>Ajánlatkérõ a kérelmezõ ajánlatának érvénytelenségét a következõkkel indokolta:
<br>Ajánlata nem tartalmaz nyilatkozatot arra vonatkozóan, hogy nyertessége esetén olyan felelõsségbiztosítást fog kötni, amely tevékenységének végzése során okozott kárt 100%-ban fedezi, továbbá ajánlatában nem vállalta az üzemeltetési tevékenység támogatására ADT R3.3 + FM Guide 5 munkahelyes alapmodullal és karbantartásmodullal kiegészített, vagy ezzel a típussal azonos funkciókat ellátó szoftver beszerzését, üzembe helyezését és alkalmazását.
<br>Megállapította továbbá, hogy kérelmezõ alkalmatlan a szerzõdés teljesítésére, ugyanis ajánlatában nem állapítható meg, hogy rendelkezik-e az elmúlt 3 évben legalább 3, 15 000 m 2 felett irodaház mûszaki üzemeltetése és karbantartása tárgyú, pozitív tartalmú referenciaigazolással, amelyek közül minimum kettõ költségvetési szervtõl vagy pénzintézettõl, biztosítótársaságtól származik.
<br>A kérelmezõ 2003. december 29-én jogorvoslati kérelmet nyújtott be a Döntõbizottsághoz. Kérte, hogy a Döntõbizottság ideiglenes intézkedéssel a szerzõdéskötést tiltsa meg. Sérelmezte ajánlatkérõ döntését mind ajánlatának érvénytelenné nyilvánítására, mind alkalmatlanná minõsítésére vonatkozóan.
<br>Indokolásként elõadta, hogy az ajánlat Igazolások, nyilatkozatok címû rész tartalmazza, hogy "Jelen biztosítási kötvénnyel az AXA Biztosító Rt. vállalja, hogy (...) biztosítási fedezetet nyújt a biztosítottnak a biztosítási szabályzatokban (feltételekben) vállalt kockázatokra". Továbbá a jelen biztosítási kötvényhez csatolásra került a "Biztosítási kötvény részletezõ" címû kiegészítõ melléklet, amely egyértelmûen bizonyítja, hogy a kérelmezõ a pályázat beadásakor rendelkezik a tevékenysége végzése folytán okozott károk megtérítésére vonatkozó biztosítással.
<br>A szoftver beszerzésével és üzembe helyezésével kapcsolatban utalt ajánlatának 2.3 oldalára, ahol a következõket szerepeltette:
<br>"Az országos hálózatunkat számítógépes kapcsolat is összeköti. (...) Több saját fejlesztésû számítógépes programot használunk, pl. energiafogyasztást elemzõ program. Rendelkezünk a szoftver Archi FM Maitanence moduljával. A Prometheus Rt. jelenleg is, és a jövõben is folyamatosan az Archi FM rendszert kívánja bevezetni, használni". Hozzáfûzte, hogy az Ajánlatkérési elõírásokban a fenti program bevezetése kötelezõen vállalandó, és elkülönített költségkerettel rendelkezõ részként szerepelt, tehát az ajánlattevõk számára semmiféle szabadság nem érvényesült ezen programtípus bevezetése tárgyában, továbbá a kérelmezõ az Ajánlati nyilatkozatban a felhívásban szereplõ kötelezettségek vállalására - általános érvényû - kötelezõ nyilatkozatot tett.
<br>Alkalmatlanná minõsítésére vonatkozóan hivatkozott ajánlatának 32. oldalára, ahol táblázatban felsorolásra került a kérelmezõ tapasztalata az ajánlatkérõ által elvárt üzemeltetési és karbantartási gyakorlatra vonatkozóan, amelybõl egyértelmûen kiderül, hogy a felhívásban elõírt feltételeknek megfelel, azaz az elmúlt három évben több, megfelelõ méretû és költségvetési intézmény tulajdonában álló épületet üzemeltetett és tartott karban, valamint ezután csatolásra kerültek a hozzá tartozó pozitív referenciák is.
<br>Az ajánlatkérõ a kérelem alaptalanság miatti elutasítását kérte.
<br>Álláspontja szerint a kérelmezõ által csatolt biztosítási kötvény nem helyettesíti az elõírt nyilatkozatot.
<br>Kérelmezõ ajánlata sehol sem tartalmaz olyan kifejezett nyilatkozatot, mely megfelelne a felhívás 16.4. pontban foglaltaknak, a becsatolt kötvény ugyanis nyilatkozatnak nem minõsíthetõ. Megjegyzi, hogy a biztosítás tartama 2003. december 31. volt.
<br>Kérelmezõ szoftver beszerzésére vonatkozó ajánlati részével kapcsolatban az ajánlatkérõ álláspontja az, hogy kérelmezõ ajánlatának hivatkozott része csupán meglévõ számítógépes rendszerének leírása. Hiányzik azonban a kifejezett vállalás a kért szoftver beszerzésére, telepítésére, illetve a szoftver beszerzését követõ 60 napon belüli adatokkal való feltöltésére stb. Nem tudja elfogadni azon kérelmezõi álláspontot, hogy az ajánlati nyilatkozat pótolná a fent kért vállalás kifejezett megjelenítését. Ezen álláspont elfogadása ugyanis gyakorlatilag szükségtelenné tenné bármely ajánlati elem dokumentálását, hiszen az ajánlati nyilatkozat lefedi az ajánlati felhívásban és a dokumentációban foglalt valamennyi követelményt. Nyilvánvaló, hogy ajánlattevõ maga sem így értelmezte, mivel az ajánlati felhívás, illetve dokumentáció többi részére megtette a nyilatkozatokat, a felelõsségbiztosításra vonatkozó kivételével.
<br>Az ajánlatkérõ azért nem fogadta el a referenciákat, mert kérelmezõ ajánlata, bár 6 db referenciát sorol fel, azonban ezek közül csak egy, a VPOP 23 épületének karbantartása haladja meg a kért 15 000 m 2 -t, a többi esetben nyilvánvalóan vagy nem irodaházról van szó (pl. "Erzsébet Kórház"), vagy nem megfelelõ (pl. BKÁE), vagy egyáltalán nem derül ki az alapterület.
<br>A 2003. január 16-án megtartott tárgyaláson kérelmezõ elismerte, hogy ajánlata 188. oldala egy 2003. december 31-i lejáratú biztosítási kötvényt tartalmaz. Olyan értelmû nyilatkozat sincs becsatolva, amely szerint ez a kötvény lejárati idõ után meghosszabbításra kerülne.
<br>Állítása szerint az õ általa megajánlott FM Archi szoftver megfelel az ADT R3.3 szoftverben elvárt üzemeltetési tevékenység végzésére, bár erre vonatkozó nyilatkozatot nem tett. Nem nyilatkozott az FM Guide 5 munkahelyes alapmodul üzemeltetésének vállalására sem.
<br>Az 1. sz. referencia, a Jászberényi Erzsébet Kórház tekintetében elismerte, hogy ez csak részben felel meg az irodaház funkciónak. Elismerte azt is, hogy a referenciáknál az ingatlanok alapterülete nincs feltüntetve sem a táblázatban, sem a referencialevélben.
<br>A Döntõbizottság rendelkezésére álló iratok és nyilatkozatok alapján a jogorvoslati kérelmet megalapozatlanság miatt az alábbiak szerint elutasítja.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése elõírja, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>Az ajánlatkérõ az ajánlati felhívás egyéb információi között a 16.4. pontban elõírta, hogy ajánlattevõnek nyilatkoznia kell arról, hogy nyertessége esetén olyan felelõsségbiztosítást fog kötni, amely az okozott kárt 100%-ban fedezi. A nyilatkozat csatolását a dokumentációban is elõírta.
<br>A kérelmezõ a tárgyaláson elismerte, hogy a felhívás és a dokumentáció elõ írásai szerinti nyilatkozatot nem tette meg, hanem ajánlatának 188-192. oldalain biztosítási kötvényt és kötvényrészletezõt csatolt. A kötvény a biztosítás idõtartamának lejártát 2003. december 31-ben jelölte meg.
<br>A kérelmezõ arra hivatkozott, hogy a biztosítási kötvény tartalmazza a biztosító kockázatvállalását, ezért ez és a részletezõ bizonyítja, hogy az ajánlattétel idõpontjában rendelkezett biztosítással.
<br>Az ajánlatkérõ az ajánlattevõ nyertessége esetén szerzõdéses feltételként az azt követõ szerzõdéskötési szakaszra vonatkozó nyilatkozatot kért, amelyet kifejezetten és hangsúlyozottan "nyilatkoznia kell" elõ írással fogalmazott meg a felhívásban és a dokumentációban is, ezért ezt nem helyettesíti a Döntõbizottság álláspontja szerint a kérelmezõ által csatolt biztosítási kötvény.
<br>A fentiekre tekintettel a Döntõbizottság megállapította, hogy a kérelmezõ az elõírt nyilatkozatot ajánlatához nem csatolta, ezért az ajánlatkérõ jogszerûen állapította meg ennek hiánya miatt az ajánlat érvénytelenségét.
<br>Az ajánlati dokumentáció elõ írása szerint az ajánlattevõ köteles ajánlatában vállalni az ADT R3.3, vagy ezzel a típussal azonos funkciókat ellátó épületüzemeltetési szoftver beszerzését és üzembe helyezését, kiegészítve FM Guide 5 munkahelyes alapmodullal és karbantartási modullal.
<br>A kérelmezõ ajánlatának 23. és 89. oldalán úgy nyilatkozott, hogy több saját fejlesztésû (pl. energiafogyasztást elemzõ, rendszeres karbantartást ütemezõ) programot használ, valamint rendelkezik a szoftver Archi FM Maintanence moduljával, amelyet bevezetni és használni kíván.
<br>Kérelmezõ a tárgyaláson elismerte, hogy nem nyilatkozott arról, hogy az általa használt szoftver megfelel az ADT R3.3 szoftverben elvárt üzemeltetési tevékenység végzésére, illetve arra sem utalt nyilatkozatában, hogy vállalja a szoftver FM Guide 5 munkahelyes alapmodullal való kiegészítését.
<br>A Döntõbizottság megállapította, hogy a kérelmezõ a szoftverre, illetve a szoftver kiegészítésére vonatkozó, a dokumentációban elõírt nyilatkozatokat nem tette meg.
<br>Ezért ezen nyilatkozatok hiánya miatt ajánlatkérõ jogszerûen állapította meg a Kbt. 43. § (1) bekezdésére tekintettel, hogy a Kbt. 52. § (2) bekezdés d) pontja szerint érvénytelen az ajánlat, és ezért jogszerûen zárta ki a kérelmezõt a Kbt. 53. § (1) bekezdése alapján az eljárásból.
<br>A Döntõbizottság megjegyzi, hogy - bár érvénytelen ajánlatot benyújtó ajánlattevõ alkalmassága vizsgálatának nincs relevanciája, mivel alkalmassága esetén sem vehet részt a Kbt. 53. § (2) bekezdés szerint az eljárás további szakaszában, ennek ellenére megvizsgálta kérelmezõ ajánlatát a felhívás 11. b) pont 4. bekezdésében meghatározott alkalmassági követelmény szempontjából és az alábbiakat állapította meg.
<br>A kérelmezõ ajánlatában a 33-38. oldalakon csatolt, az elmúlt három évre vonatkozó 6 db referenciaigazolás közül csak egy, a PM Vám- és Pénzügyõrség Országos Parancsnoksága által kiállított az, amely 15 000 m 2 alapterület feletti irodaházak üzemeltetését, mint költségvetési szerv igazolja. A többi igazolás vagy nem költségvetési szerv, pénzintézet vagy biztosítótársaság irodaháza, vagy amennyiben az (ÁB-Aegon Rt.) bruttó alapterülete 15 000 m2-nél kevesebb, illetve költségvetési szerv esetében az nem irodaház, hanem kórház vagy honvédségi létesítmények, és az üzemeltetési alapterületük sincs megadva.
<br>Az elõzõekre tekintettel ajánlatkérõ jogszerûen állapította meg, hogy kérelmezõ alkalmatlan a szerzõdés teljesítésére, mivel nem rendelkezik a felhívásban elõírt megfelelõ és kellõ számú referenciával.
<br>A fentiekre tekintettel a Döntõbizottság ajánlatkérõ eljárásában jogsértést nem állapított meg, és ezért a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a kérelmezõ jogorvoslati kérelmét elutasította.
<br>A Döntõbizottság a jogorvoslati eljárásban felmerült költségek viselésérõl a Kbt. 88. § (1) bekezdés h) pontja alapján a rendelkezõ részben foglaltak szerint határozott, tekintettel arra, hogy jogsértés nem került megállapításra.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 28.
<br>
<br>Dr. Szaller Ottó s. k., Ruthner Oszkár s. k.,
<br>közbeszerzési biztos közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>