<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (1428/2004)
</h2>
<br>
<br>2.K.30016/2003/7.
<br>
<br>A Fõvárosi Bíróság a dr. Zákány Erzsébet jogtanácsos által képviselt Tiszántúli Vízügyi Igazgatóság (4025 Debrecen, Hatvan u. 8-10. szám) felperesnek, a dr. Saller Ottó jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85. szám) alperes ellen, közbeszerzési ügyben - amely perbe az alperes pernyertességének elõmozdítása érdekében a dr. Kalocsai Gábor (4432 Nyíregyháza-Nyírszöllõs, Izabella köz 65. szám) ügyvéd által kép viselt Nyírség-víz Rt. (Nyíregyháza, Tó u. 5. szám) beavatkozott - meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a bíróság a felperest, hogy 15 nap alatt fizessen meg alperesnek 10 000 (tízezer) Ft, míg alperesi beavatkozónak 8000 (nyolcezer) Ft perköltséget és az állam javára, külön fölhívásra térítsen meg 15 000 (tizenötezer) Ft illetéket.
<br>Az ítélet ellen a kézbesítésétõl számított 8 nap alatt fellebbezésnek van helye, amelyet a Fõvárosi Ítélõtáblához címezve ennél a bíróságnál kell 5 példányban benyújtani. A fellebbezési határidõ letelte elõtt a felek közösen kérhetik a fellebbezés tárgyaláson kívüli elbírálását. Ha a fellebbezés kizárólag a Pp. 256/A. § (1) bekezdés a)-d) pontjaiban felsorolt rendelkezések ellen irányul, tárgyalás tartása kérhetõ.
<br>
<br>INDOKOLÁS
<br>
<br>Felperes a Közbeszerzési Értesítõ 2002. szeptember 4-i számában tette közzé nyílt eljárás megindítására szóló felhívását.
<br>A 3. a) pont és 4. pont szerint a beszerzés tárgya a késõbbiekben megnevezett területekre és teljesítési határidõre mint üzemelõ sérülékeny földtani környezetû ivóvízbázisok biztonságba helyezés diagnosztikai fázisának (I. ütem állapotfelmérés, II. ütem védõterület-kijelölést szolgáló terv és biztonságba helyezési terv elkészítése) végrehajtása Nádudvar, Hajdúnánás, Kaba, Tiszadada, Újtikos-Tiszagyulaháza, Nyíracsád tekintetében.
<br>Az ajánlati felhívás 16.5. pontjában felperes a következõképp rendelkezett: a többször módosított 1995. évi XL. törvény (a továbbiakban: Kbt.) 51. § (3) bekezdése teljesítése céljából az ajánlat elsõ lapja az ajánlati nyilatkozat legyen, melyben közölni kell az ajánlatok felbontásakor felolvasásra kerülõ tényeket, nevezetesen:
<br>- az ajánlattevõ nevét, székhelyét,
<br>- a kért ellenszolgáltatást, ütemenként megosztva (I. és II. ütem), valamint összesen,
<br>- a vállalás és az ütemek teljesítési határidejét,
<br>- az ajánlathoz 4 példány szerzõdéstervezetet kell külön mellékelni az ajánlati dokumentációban meghatározott mellékletekkel együtt. Szerzõdéstervezet hiányában az ajánlat érvénytelen.
<br>Az ajánlatok bontására 2002. október 15-én került sor, majd a felperesi bírálóbizottság 2002. október 22-i ülésén megállapította, hogy az alperesi beavatkozó 4. és 5. részfeladatra tett ajánlata érvénytelen, mert ajánlati nyilatkozata nem tartalmazza az ütemenként megosztott ellenszolgáltatást, valamint az ütemek teljesítési határidejét.
<br>Eredményhirdetésre - a 2002. október 22-én más ajánlattevõk részére biztosított hiánypótlási lehetõség után - 2002. október 30-án került sor.
<br>Az alperesi beavatkozó sérelmezve ajánlata érvénytelenné nyilvánítását, alpereshez jogorvoslati kérelmet nyújtott be.
<br>Alperes a 2002. november 10-én kelt 5. sorszámú döntésében a szerzõdéskötést megtiltotta, majd ezt követõen a 2002. december 13-án kelt D.674/16/2002. számú határozatában megállapította, hogy felperes megsértette a Kbt. 43. § (4) és (5) bekezdésére tekintettel a Kbt. 52. § (2) bekezdés d) pontját. Ezért a felperes eljárást lezáró döntésének az ajánlati felhívás 3. a) és 4. pontjában szereplõ 4 Tiszadada és 5 Újtikos-Tiszagyulaháza vízmû tekintetében megsemmisítette.
<br>Egyben kötelezte felperest 1 000 000 Ft bírság, valamint az alperesi beavatkozó javára járó 150 000 Ft igazgatási szolgáltatási díj megfizetésére. Döntése indokolásában alperes rögzítette, hogy a felperes tárgyaláson tett elismerése szerint alperesi beavatkozó szerzõdéstervezetének 29. pontja a hiányzó adatokat tartalmazta, az ütemenkénti összesítést pedig egyszerû összeadással ki lehetett számítani.
<br>Erre figyelemmel megállapította, hogy az alperesi beavatkozó ajánlata tartalmazta a Kbt. 51. § (3) bekezdésében elõírt kötelezõen ismertetendõ adatokat. Az ajánlat csupán a felperes formai elõírásainak nem tett eleget, ezek azonban a Kbt. 43. § (4) bekezdésben foglaltak alapján pótolható hiányosságok voltak. Pótlásra ellenben alperesi beavatkozó nem kapott lehetõséget.
<br>Alperes megjegyezte egyben, hogy a hiánypótlással alperesi beavatkozó ajánlatának érvényessége biztosítható lett volna.
<br>Alperes határozatát a Kbt. 76. § (1) bekezdése, a 88. § (1) bekezdés b), c), d), f, valamint h) pontja felhívásával támasztotta alá.
<br>A felperes keresetében kérte, hogy a bíróság alperes határozatát megváltoztatva állapítsa meg, hogy jogsértést nem valósított meg.
<br>Egyben kérte bírság és igazgatási szolgáltatási díj megfizetése alóli mentesítését.
<br>A felperes perköltségeire igényt tartott.
<br>Elõadta, nem tud egyetérteni azzal az alperesi megállapítással, hogy az ajánlati felhívásban elõírt ellenszolgáltatás ütemenkénti bontásban történõ kérése formai kikötés lett volna.
<br>Amennyiben ugyanis az ajánlattevõ az állapotfelmérés során nem minõsíti sérülékenynek a vízbázist, a II. ütemre már nem kerül sor, a kért ellenszolgáltatás pedig az I. ütemnél megjelölt összeget jelenti.
<br>Ezt a körülményt azonban a bontáskor ismertetni nem lehetett, mert alperesi beavatkozó a felolvasólapot nem töltötte ki, az ajánlatok teljes körû áttanulmányozására pedig nem volt mód.
<br>Tekintve, hogy a bontáskor alperesi beavatkozó távolmaradt - és így nem hangozhatott el a kért ellenszolgáltatás, valamint a vállalt határidõ - úgy ítélte meg, a hiányosság pótlása nem lehetséges.
<br>Megemlítette továbbá, hogy ha az esélyegyenlõség és a nyilvánosság elvét megsértve alperesi beavatkozó ajánlatát nem nyilvánítja érvénytelennek, úgy döntését a jelenlévõk támadták volna meg.
<br>Szakirodalomra támaszkodva állította, a kötelezõen ismertetendõ adatok, tartalmi elemek hiánypótlás keretében utóbb nem pótolhatók.
<br>E körben elõadta, a perbeli esetben 26 terjedelmes ajánlatot kellett ismertetnie. Az ajánlattevõktõl elvárható volt, hogy a 4 elembõl álló ajánlati kivonatot pontosan készítsék el.
<br>Mindezeken kívül hivatkozott arra is, hogy az alperesi beavatkozó ajánlata az összegzés hiánya miatt sem volt tejes.
<br>Az alperesi beavatkozó - fenntartva a határozatában elfoglalt jogi álláspontját - a felperesi kereset elutasítását kérte, perköltségeire igényt tartott. Hangsúlyozta, hogy a Kbt. 2002. január 1-jétõl hatályos módosításai a perben felmerülõ jogkérdésre egyértelmû választ adott.
<br>Az alperesi beavatkozó ugyancsak a kereset elutasítását és a felperes perköltségbeli marasztalását kérte.
<br>Kiemelte, ajánlatának hiánya nem tartalmi, hanem formai volt, ezért ugyanúgy, mint más ajánlattevõknek, lehetõséget kellett volna kapnia a hiányok pótlására.
<br>A felperes keresete nem volt megalapozott.
<br>A Kbt. 31. § (3) bekezdése rögzíti, hogy az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.
<br>A Kbt. 43. § (1) bekezdése elõírja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.
<br>A 2002. január 1-jétõl hatályos Kbt. 43. § (4) bekezdése szerint az ajánlatkérõ egy ízben az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén. A Kbt. ugyancsak módosított 43. § (3) bekezdése úgy rendelkezett, hogy a (4) bekezdés szerinti hiánypótlás lehetõségének biztosításáról, vagy ennek kizárásáról az ajánlatkérõnek a felhívásban kell rendelkeznie. Ha az ajánlatkérõ nem zárja ki a hiánypótlást és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiány pótlási határidõrõl egyidejûleg írásban köteles tájékoztatni az összes ajánlattevõt.
<br>A 2001. évi LXXIV. törvénnyel bevezetett elõzõekben idézett módosítás indokolása a következõket tartalmazza:
<br>A gyakorlatban különösen gyakran merül fel probléma a hiánypótlás kérdéskörében.
<br>A törvény célja, hogy a hiánypótlásra vonatkozó szabályok módosítása révén fokozza a közbeszerzési eljárások eredményességének, illetve az érvényes ajánlattételnek a lehetõségét.
<br>A törvény így egyfelõl bõvíti a hiánypótlásra okot adó nevesített eseteket azáltal, hogy nemcsak a Kbt. 44. és 46. §-a szerinti igazolás vagy nyilatkozat utólagos csatolására teremt lehetõséget, hanem ezen dokumentumok formai hiányosságainak pótlására is. Továbbra is hiánypótlás körébe tartozik az ajánlattal [részvételi jelentkezéssel a Kbt. 63. § (8) bekezdés] kapcsolatos formai hiányosságok kiküszöbölése és a bekezdés végén található esetek felsorolása példálódzó jellegû ("különösen"). [Nem formai hiányosság értelemszerûen az, aminek kiküszöbölése érdemi változást jelent az ajánlat (részvételi jelentkezés) tartalmában, különösen a bírálati szempontok szerinti ajánlati tartalmi elemekben.]
<br>Miután felperes kizárólag a szerzõdéstervezet hiányához fûzött érvénytelenségi jogkövetkezményt és elismerése folytán nem vitatható módon alperesi beavatkozó ajánlatának hiányát hiánypótlással, illetve egyszerû összeadással tejessé lehetett tenni, a bíróság megállapította, hogy alperes határozata jogszerû volt.
<br>Mindezekre figyelemmel a bíróság a Kbt. 91. § (5) bekezdése szerinti eljárásban a felperes keresetét elutasította.
<br>A felperes pervesztes lett, emiatt a Pp. 78. § (1) bekezdése értelmében köteles az alperes és az alperesi beavatkozó perköltségeinek megfizetésére. Ezek összegét a bíróság a 8/2002. (III. 30.) IM számú rendelet 13. § (2) bekezdése alkalmazásával határozta meg akként, hogy alperesi beavatkozó esetében értékelte, a kitûzött tárgyalásokon csak egy alkalommal jelent meg.
<br>A felperes ugyancsak a Pp. 78. § (1) bekezdése, továbbá a 6/1986. (VI. 26.) IM számú rendelet 13. § (2) bekezdése értelmében köteles továbbá a per tárgyi illetékfeljegyzési joga folytán feljegyzett kereseti illeték megtérítésére.
<br>
<br>Budapest, 2003. október 31.
<br>
<br>Dr. Öcsödi Ágnes s. k.,
<br>bíró
<br><br></body></html>