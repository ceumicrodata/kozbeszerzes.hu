<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1382/2004)
</h2>
<br>1024 Budapest, Margit krt. 85.
<br>Ikt.sz.: D.685/5/2003.
<br>
<br>Tárgy: a Contur-Bau Rt. jogorvoslati kérelme Jósvafõ Község Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Contur-Bau Építõipari Kereskedelmi Rt. (1149 Budapest, Mogyoródi út 32., képviseli: Szabó & Szomor Ügyvédi Iroda, dr. Gelencsér Eszter ügyvéd, 1065 Budapest, Bajcsy-Zs. út 55., III/1., a továbbiakban: a kérelmezõ) jogorvoslati kérelmét, melyet Jósvafõ Község Önkormányzata (3758 Jósvafõ, Petõfi út 42., a továbbiakban: ajánlatkérõ) "Jósvafõ és térsége szennyvízcsatorna-hálózat és -tisztító építése" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg.
<br>Ajánlatkérõ a Közbeszerzési Értesítõ 2002. augusztus 14-én megjelent 33. számában tett közzé a részvételi felhívást elõminõsítési nyílt eljárás megindítására a rendelkezõ részben megjelölt beszerzés tárgyában.
<br>Ajánlatkérõ az eljárást lezáró döntését - amely szerint az eljárás nyertese az INNOTERV Rt. - 2002. november 27-én hozta meg. Az ügyben indult jogorvoslati eljárás eredményeként a Döntõbizottság a D.740/14/2002. sz. határozatában ajánlatkérõ eljárást lezáró döntését megsemmisítette, mely döntés ellen benyújtott keresetet a Fõvárosi Bíróság elutasította. Ajánlatkérõ az eljárást lezáró döntés megsemmisítését követõen ismételten az INNOTERV Rt.-t hirdette ki nyertesnek, amellyel a szerzõdést 2003. február 26-án megkötötte. A felek között létrejött vállalkozási szerzõdést 2003. október 10-én közös megegyezéssel a felek felbontották.
<br>Ezt követõen döntött ajánlatkérõ akként, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés c) pontja alapján a beszerzés tárgyában.
<br>Ajánlatkérõ az ajánlati felhívását 2003. október 13-án küldte meg a Neptun-Bau Rt., a STRABAG Rt. és a Deponátor Rt. részére.
<br>Az ajánlati felhívás szerint ajánlatkérõ 2003. október 17-ére kérte az írásbeli ajánlatokat szennyvízcsatorna-hálózat építésére és tisztítómû létesítésére. A teljesítés határidejeként 2004. július 31-e került meghatározásra.
<br>Az ajánlattételi határidõre, 2003. október 17-ére a felhívott ajánlattevõk az ajánlatukat benyújtották. Az ajánlattevõkkel az ajánlat benyújtását követõen tárgyalások folytatására került sor. Az ajánlatkérõ még ugyanezen a napon az ajánlatokat elbírálta, az eljárást lezáró döntés kihirdetése is megtörtént, és ezzel egyidejûleg a nyertes ajánlattevõvel a vállalkozási szerzõdés is aláírásra került.
<br>Az eljárás nyertese a STRABAG Rt. és az INNOTERV Rt. közös ajánlattevõk által létrehozott Jósvafõ 2003. Konzorcium ajánlata lett, melyben az ellenszolgáltatás nettó 983 M Ft volt, teljesítési határidõként pedig 2004. július 31-e került meghatározásra.
<br>A Közbeszerzési Értesítõben az eljárás eredményérõl szóló tájékoztató 2003. november 12-én jelent meg a 46. számban.
<br>Az ajánlatkérõ a Döntõbizottság elnökét a hirdetmény közzététele nélküli tárgyalásos közbeszerzési eljárás indításáról 2003. október 14-én postára adott levelében tájékoztatta, fax útján a tájékoztatásra nem került sor.
<br>A Döntõbizottság elnöke 2003. október 20-án hivatalból kezdeményezett jogorvoslati eljárást az ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a Kbt. 70. § (1) bekezdés c) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát. Ezen túlmenõen a kezdeményezõ irat kitért arra is, hogy ajánlatkérõ az eljárás indításakor a törvény szabályainak megfelelõen nem tájékoztatta a Döntõbizottság elnökét, ezért indítványozta e körben is a Döntõbizottság vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Indoklásként elõadta, hogy a beszerzés tárgya vonatkozásában korábban közbeszerzési eljárást folytatott le, amely közbeszerzési eljárás ellen jogorvoslati eljárások kezdeményezésére került sor, amelyek a mai napig - jogerõs bírói ítélet hiányában - jogerõsen nem fejezõdtek be. Ajánlatkérõnek nem volt módja a korábbi ajánlattevõk közül kiválasztani a fõvállalkozót. A INNOTERV Rt. szerzõdéstõl való elállása új helyzetet teremtett, a beruházás megvalósítása került veszélybe, ezért döntöttek a hirdetmény közzététele nélküli tárgyalásos eljárás alkalmazásáról.
<br>A Döntõbizottság a rendelkezésre álló iratok alapján a D.541/8/2003. sz. határozatában megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott volt, és megállapította, hogy ajánlatkérõ megsértette a Kbt. 26. § (1) bekezdés második fordulatára tekintettel a Kbt. 70. § (1) bekezdés c) pontját, valamint a Kbt. 71/B § (2) bekezdésében foglaltakat, ezért ajánlatkérõt 4 000 000 Ft, azaz négymillió forint pénzbírság megfizetésére kötelezte.
<br>E határozat 2003. november 29-én jogerõre emelkedett, és a Közbeszerzési Értesítõ 2003. december 15-én megjelent 50. számában közzétételre került.
<br>Kérelmezõ 2003. december 29-én nyújtott be jogorvoslati kérelmet a Döntõbizottsághoz, melyben kérte a jogsértés megállapítását, ajánlatkérõ költségek viselésében történõ marasztalását. Kérelme indoklásaként elõadta, hogy 2003. december 17-én egy másik gazdasági szervezet képviselõjével folytatott beszélgetés során szerzett tudomást arról, hogy a Közbeszerzési Értesítõ 2003. november 12-én megjelent 46. számában 8321/2003. azonosító számmal jelent meg az ajánlatkérõ hirdetménye az általa sikeresen lefolytatott közbeszerzési eljárás eredményérõl. A jogsértõ esemény tehát kérelmezõ tudomására 2003. december 17-én jutott. Kérelmezõ álláspontja szerint a hirdetménybõl kitûnõleg ajánlatkérõ a Kbt. 70. § (1) bekezdés c) pontjára alapított hirdetmény közzététele nélküli tárgyalásos eljárást folytatott le, melynek feltételei nem álltak fenn. Álláspontja szerint tény, hogy a korábban kötött kivitelezési szerzõdést a felek közös megegyezéssel felbontották, ez azonban nem alapozza meg a tárgyalásos eljárás jogszerûségét. A megjelölt körülmény ugyanis nem volt elõre nem látható, továbbá az sem valós, hogy a rendkívüli sürgõsség miatt a közbeszerzési törvényben elõírt határidõk ne lennének betarthatóak. A Döntõbizottság D.740114/2002. sz. határozatának kézhezvétele után ajánlatkérõ új eljárást lezáró döntést hozhatott volna, vagy új eljárás kiírásáról is dönthetett volna, bármelyik megoldással megoldhatóak lettek volna a törvényben elõírt határidõk.
<br>Ajánlatkérõ érdemi észrevételében kérte a jogorvoslati kérelem elutasítását. Hivatkozott arra, hogy a Döntõbizottság D.541/8/2003. sz. határozatában a tárgyalásos eljárás alkalmazásával kapcsolatosan érdemi határozatot hozott, jogsértést állapított meg, és bírság kiszabását alkalmazta.
<br>A Döntõbizottság a rendelkezésre álló iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.
<br>A Kbt. 19. § (1) bekezdése szerint a tanács mellett Közbeszerzési Döntõbizottság (a továbbiakban: bizottság) mûködik, melynek feladata a közbeszerzésekkel kapcsolatos jogsértõ vagy vitás ügyek miatti jogorvoslat intézése.
<br>Ezen keretek között a Kbt. 76. § (1) bekezdése részletezi a Döntõbizottság hatáskörét.
<br>A kérelmezõ benyújtott jogorvoslati kérelmében jogsértõ cselekményként ajánlatkérõ a Kbt. 70. § (1) bekezdés c) pontjára alapított eljárását jelölte meg. Álláspontja szerint ajánlatkérõ e szakasz alapján hirdetmény közzététele nélküli tárgyalásos közbeszerzési eljárást nem folytathatott le, mert a törvényi feltételek nem álltak fenn.
<br>A Kbt. 71/B. § (2) bekezdése szerint a hirdetmény közzététele nélkül induló tárgyalásos eljárás megkezdésekor meg kell küldeni a Bizottság elnöke részére - telefaxon is - az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást.
<br>A Kbt. 79. § (5) bekezdése szerint, ha a bizottság elnöke a hirdetmény közzététele nélküli tárgyalásos eljárás megkezdésérõl küldött iratok vizsgálata során megállapítja, hogy megalapozottan feltételezhetõ a közbeszerzési eljárás alapelveinek vagy szabályainak megsértése, az eljáró közbeszerzési biztosok kijelölésével megindítja a bizottság hivatalból történõ eljárását.
<br>A fenti törvényhelyek figyelembevétele alapján ajánlatkérõ a hirdetmény közzététele nélküli tárgyalásos eljárása indításáról 2003. október 14-én levél útján tájékoztatta a Döntõbizottság elnökét. A Döntõbizottság elnöke, élve a Kbt. 79. § (5) bekezdésében foglalt jogkörével, jogorvoslati eljárást kezdeményezett ajánlatkérõ hirdetmény közzététele nélküli tárgyalásos közbeszerzési eljárása ellen.
<br>A Döntõbizottság 2003. november 7-én kelt D.541/8/2003. sz. határozatában megállapította a jogsértést, és ajánlatkérõvel szemben pénzbírság kiszabásának jogkövetkezményét alkalmazta.
<br>A Döntõbizottság jogerõssé vált határozata a Közbeszerzési Értesítõben 2003. december 15-én közzétételre is került.
<br>A fentiekbõl következõen minden érdekelt számára ismertté válhatott ajánlatkérõ közbeszerzési eljárása ellen indított jogorvoslati eljárás, illetve annak eredménye is.
<br>Ebbõl következõen kérelmezõ is megismerhette, hogy a Döntõbizottság a kérelmezõ kérelmében megjelölt jogsértés körében hivatalból történõ kezdeményezés alapján eljárva jogerõs érdemi döntést hozott.
<br>Ennek alapján a Döntõbizottságnak nincs jogi lehetõsége, hogy ajánlatkérõ ellen ugyanazon jogalap vonatkozásában benyújtott jogorvoslati kérelem alapján ismételten eljárjon, és ugyanazon tárgyban ismételten új érdemi határozatot hozzon.
<br>Figyelemmel a Kbt. 19. § (1) bekezdésére is, jelen jogorvoslati eljárás tényét képezõ közbeszerzési eljárás esetében nincs olyan jogvitás vagy jogsértõ ügy, amely még nem nyert volna elbírálást, ezért a jogorvoslati kérelem megalapozatlan.
<br>A fenti indokokra tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 28.
<br>
<br>Dr. Engler Magdolna s. k., Kalmárné Diósy Ildikó s. k.,
<br>közbeszerzési biztos közbeszerzési biztos
<br>
<br>Dr. Bíró László s. k.,
<br>közbeszerzési biztos
<br><br></body></html>