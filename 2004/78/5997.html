<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5997/2004)
</h2>
<br>1024 Budapest, Margit krt. 85.
<br>Ikt.sz.: D.306/7/2004.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Nemzeti Autópálya Rt. közbeszerzési eljárása ellen
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Nemzeti Autópálya Rt. "az M7-es autópálya Becsehely-Letenye (222+550-231+316,75 km-sz.) és az M70-es autóút Letenye-Tornyiszentmiklós (0+000-18+600 km-sz.) közötti szakaszai építési munkáinak megvalósításához kapcsolódóan kiegészítõ építési munka elvégzése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL törvény (a továbbiakban: Kbt.) 26. § (1) bekezdés második fordulatára tekintettel a Kbt. 70. § (2) bekezdésében foglaltakat, ezért ajánlatkérõt 4 000 000 Ft azaz négymillió forint pénzbírság megfizetésére kötelezi.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.
<br>Ajánlatkérõ 2002. augusztus 28-án a Közbeszerzési Értesítõben részvételi felhívást tett közzé nyílt elõminõsítési közbeszerzési eljárás lefolytatására a M7es autópálya Becsehely-Letenye (222+550-231+316,75 km-sz.) és az M70-es autóút Letenye-Tornyiszentmiklós (0+000-18+600 km-sz.) közötti szakaszai építési munkáinak megvalósítása tárgyában.
<br>A lefolytatott közbeszerzési eljárás eredményeként a nyertes ajánlattevõvel, a Strabag Építõ Kft.-vel 2002. december 23-án került sor a szerzõdés aláírásra. A szerzõdés szerint az ellenszolgáltatás összege mintegy 44 Mrd Ft volt, a teljesítés határidejeként pedig 2004. június 30-a került meghatározásra.
<br>Az ajánlatkérõt 2004. április 27-én a Gazdasági és Közlekedési Minisztérium (a továbbiakban: GKM) Közúti Közlekedési Fõosztálya arról tájékoztatta, hogy a magyar-szlovén határforgalmi egyezmény értelmében a közös határszakaszon egy közös határátkelõhely létesül, melynek helye a Magyar Köztársaság területe. Ennek megvalósítása érdekében az M70-es autóútnak az államhatár elõtti szakaszán megfelelõ létesítmények épülnek, amelyek tervei egyeztetés alatt állnak. Ezen indokokra tekintettel a GKM "célszerûnek" ítélte, hogy az M70-es autóútnak a tornyiszentmiklósi csomópont és az országhatár közötti szakasza a folyamatban lévõ beruházás megfelelõ kiegészítése révén valósuljon meg. A GKM egyben csatolta ajánlatkérõ számára az egyeztetésekrõl szóló dokumentumokat, valamint a határátkelõhely létesítésével kapcsolatos megállapodásokat.
<br>Ajánlatkérõ a fenti elõzményeket követõen döntött a hirdetmény közzététele nélküli tárgyalásos eljárás indításáról.
<br>Az eljárás indításáról szóló tájékoztatóját 2004. április 29-én küldte meg a Döntõbizottság elnöke részére. A tájékoztatóhoz csatolta a korábban kötött, érvényben lévõ szerzõdését, a GKM e tárgyban írt levelét és a határátkelõhely létesítésével kapcsolatos megállapodásokat.
<br>Ajánlatkérõ a hirdetmény közzététele nélküli tárgyalásos eljárását a Kbt. 70. § (2) bekezdésére alapította. Ajánlatkérõ az eljárásfajta választása indokaként elõadta, hogy eredeti szándéka szerint az útszakaszt határátkelõhellyel együtt kívánta megépíttetni, mert az csatlakozik a szlovén szakaszhoz. A korábbi közbeszerzési eljárás idõpontjában azonban a határátkelõhellyel szemben felmerülõ pontos igények nem voltak ismertek, ezért a korábban kötött szerzõdés erre vonatkozóan megállapodást nem is tartalmazott. A magyar-szlovén határforgalmi egyezmény 2004. március 22-én került parafálásra, mely idõponttól vált ismertté a határ-ellenõrzési pont kialakítására vonatkozó igény. Ajánlatkérõt mindezekrõl hivatalosan 2004. április 27-én tájékoztatta a GKM. Erre az elõre nem látható körülményre tekintettel vált szükségessé a beszerzés tárgyaként megjelölt munkák elvégzése, az adott útszakasz munkáira vonatkozó és a szerzõdéstervezet is, a szerzõdés tartalmának bõvítése mintegy 1,1 km hosszúságú szakasszal, melynek értéke 3 Mrd Ft körüli.
<br>Ajánlatkérõ ajánlattételre a korábbi nyertes ajánlattevõt, a Strabag Rt.-t hívta fel.
<br>Ajánlatkérõ ajánlati felhívást is készített, melyben pontosan meghatározta a beszerzés tárgyát és mennyiségét az alábbiak szerint:
<br>"M70-es autóút Tornyiszentmiklós határátkelõ közötti szakaszának megvalósítása során útépítési munkálatok elvégzése (18+600-19+700 km-sz.)."
<br>Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, a szerzõdés teljesítésére alkalmassá, illetve alkalmatlanná minõsítés szempontjait. A felhívás szerint az elbírálás szempontja a legalacsonyabb összegû ellenszolgáltatás volt.
<br>Ajánlatkérõ meghatározta az eljárás lefolytatásának a menetét, mely szerint az ajánlattételi határidõ 2004. május 17. A tárgyalás lefolytatására a bontást követõ napon kerül sor. Ajánlatkérõ részletesen ismertette az eljárás lefolytatásának szabályait. Az eredményhirdetés tervezett idõpontja az utolsó ajánlati verzió beadását követõ nap, a szerzõdéskötés idõpontja pedig az eredményhirdetést követõ 9. nap.
<br>Ajánlatkérõ dokumentációt is készített, melynek részei voltak a mûszaki tervek.
<br>A Döntõbizottság elnöke 2004. május 12-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból a Kbt. 70. § (2) bekezdésben foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Indokolásában megerõsítette a Döntõbizottság elnöke részére az eljárás indításáról szóló tájékoztatóban foglalt indokait. Álláspontja szerint elõre nem látható ok eredményezte a felmerült munkák elvégzésének szükségességét, hiszen a határátkelõhely létesítése a magyar-szlovén határforgalmi egyezmény aláírásával vált ismertté, és ez tette szükségessé a beszerzés tárgyaként megjelölt munkák elvégzését.
<br>Az ajánlattételi határidõre az ajánlattevõ az ajánlatát benyújtotta, ellenszolgáltatásként nettó 2 337 733 000 Ft-ot jelölt meg. A felhívásnak megfelelõen az ajánlattételt követõ napon a felek tárgyalásokat folytattak, a módosított ajánlat benyújtása 2004. május 19-én megtörtént. Ajánlatkérõ a lefolytatott eljárás eredményeként a szerzõdést 2004. június 2-án megkötötte, a szerzõdésben kikötött vállalkozási díj 1 994 704 000 Ft + áfa.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.
<br>A Kbt. 26. § (1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (2) bekezdés szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy
<br>a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és
<br>b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy
<br>c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.
<br>A Döntõbizottság vizsgálta, hogy jelen esetben a jogszabályban megjelölt feltételek fennállnak-e.
<br>A fenti szakasz jogszerû alkalmazásához az szükséges, hogy az ajánlatkérõ az építési beruházás megvalósítására érvényes szerzõdéssel rendelkezzen, amelynek teljesítése folyamatban van. Ahhoz, hogy a szerzõdésben foglaltak a szerzõdés szerint teljesülhessenek, további munkák elvégzése szükséges, továbbá ezeknek a munkálatoknak elõre nem látható okból kell felmerülnie. E szakasz szerint az eljárásfajta alkalmazásának további feltétele, hogy a fent idézett jogszabály alapján fennálljon az a) + b), illetve a) + c) pontban foglalt feltétel is.
<br>A Döntõbizottság a rendelkezésre álló iratok alapján egyértelmûen megállapította, hogy a korábbi szerzõdésben megjelölt beszerzés tárgya és a jelen közbeszerzési eljárás tárgya nem azonos útszakasz építésére vonatkozik, hanem jelen közbeszerzési eljárás tárgya egy, a korábbi szerzõdés alapján épülõhöz csatlakozó útszakasz megépítése. A mûszaki tervek és a szerzõdéstervezet alapján is egyértelmû, hogy a jelen közbeszerzési eljárás tárgya valójában nem a felhívásban megjelölt km-szelvények közötti szakasz, hanem az ahhoz a 18+600 km-szelvénytõl az országhatárig terjedõ mintegy 1,1 km-nyi szakasz (18+600-19+760 km-sz). Ebbõl következõen a korábbi szerzõdés teljesíthetõ jelen közbeszerzési eljárásban megjelölt építési munka megvalósítása nélkül is. A korábbi szerzõdés teljesítésének tehát nem feltétele a jelen közbeszerzési eljárás tárgyát képezõ építési munka elvégzése. Emellett nem elfogadható ajánlatkérõ azon hivatkozása sem, hogy jelen munkák elvégzése elõre nem volt ismert ajánlatkérõ számára, hiszen az útépítésre vonatkozó beszerzési igény - saját nyilatkozata szerint - ismert volt korábban is, ebbõl következõen elõre látható volt. A korábban megkötött szerzõdéskor ajánlatkérõ számára csak az nem volt ismert, hogy a határ-ellenõrzési pont az ahhoz csatlakozó létesítményekkel magyar területen vagy pedig az országhatár túloldalán kerül megépítésre. Ebbõl következõen ajánlatkérõ számára az a tény, hogy az országhatárig útépítést kell végeznie, korábban is ismert volt.
<br>A Döntõbizottság megállapította, hogy a Kbt. 70. § (2) bekezdésében foglalt az az alapfeltétel, mely szerint jelen beszerzési igény kielégítése nélkül a korábban kötött szerzõdésben foglaltak nem teljesíthetõk, nem valósultak meg, így ajánlatkérõ eljárása jogsértõ volt. Ajánlatkérõ alaptalanul hivatkozott az elõre nem látható ok fennállására is a fenti indokokra való tekintettel.
<br>Figyelemmel arra a körülményre, hogy nem valósult meg az a feltétel, hogy a beszerzés tárgyaként megjelölt munka elvégzése a korábban kötött szerzõdés teljesítéséhez szükséges, így a Döntõbizottság már azt nem vizsgálta, hogy a jogszabályban elõírt a) + b), illetve az a) + c) pontban foglalt feltételek teljesülnek-e.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a fenti indokokra tekintettel a jogsértést megállapította és az f) pont kötelezõ rendelkezése alapján döntött a bírság kiszabásáról.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka lehet.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A Döntõbizottság a bírság kiszabásánál figyelemmel volt az (5) bekezdésben foglaltakra, arra a körülményre, hogy ajánlatkérõ jogsértõ módon döntött az eljárásfajta választásáról, figyelembe vette továbbá, hogy a beszerzés összege kimagaslóan magas volt. A jogsértõ eljárásfajta választása a nyílt versenyt kizárta és a szerzõdéskötésre tekintettel a jogorvoslati eljárás során a jogsértés reparálhatóságára sem volt lehetõség.
<br>A Döntõbizottság személlyel szemben bírságot nem alkalmazott, ugyanis a becsatolt felelõsségi rend alapján az eljárásfajta választásáért felelõs személy egyértelmûen nem volt megállapítható.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2004. január 23.
<br>
<br>Dr. Engler Magdolna s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br><br></body></html>