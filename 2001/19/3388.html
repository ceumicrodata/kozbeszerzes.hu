<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3388)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.9/15/2001.<br>
<br>
Tárgy: a Petro Cartell Kft. és DTZ Hungary Kft. jogorvoslati kérelme a Magyar Vállalkozásfejlesztési Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A PETRO CARTELL International Real State Agency Kft. ( 1126 Budapest, Böszörményi út 2., képviseli: dr. Lelik Ferenc Gábor ügyvéd, 1056 Budapest, Váci u. 44. I/1., a továbbiakban: I. rendû kérelmezõ) és a DTZ Hungary Kft. (1075 Budapest, Rumbach Sebestyén u. 21., a továbbiakban: II. rendû kérelmezõ) jogorvoslati kérelmét, melyet a Magyar Vállalkozásfejlesztési Kht. (1024 Budapest, Margit krt. 43–45., a továbbiakban: ajánlatkérõ) "a Kht. intézményes elhelyezése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2000. december 20-i számában – a közbeszerzésekrõl szóló 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#65">Kbt.) 65. §</a> (1) bekezdés a) pontjára való hivatkozással – meghívásos gyorsított eljárás keretében részvételi felhívást tett közzé. A beszerzés tárgya: bérleti szerzõdés ajánlatkérõ intézményeinek elhelyezését biztosító irodaépület/épületrész bérletére. A szerzõdés idõtartama: 2001. január 31.–2002. december 31. Részajánlat lehetõségét ajánlatkérõ kizárta, azonban a többváltozatú ajánlattétel megengedett volt. Az ajánlatok elbírálásának szempontja az összességében legelõnyösebb ajánlat volt. Felhívásában a kérelmezõkön kívül a Jones Lang Kft.-t, a Budapesti Kereskedelmi és Iparkamara Ingatlanhasznosító Kht.-t és az Aegon Ingatlanhasznosító Kft.-t jelölte meg ajánlattételre felhívni kívánt személyként. A részvételi jelentkezés határideje a közzétételt követõ elsõ naptól számított 11. nap, azaz – az ünnepnapokat is figyelembe véve – 2001. január 2. volt.<br>
Ajánlatkérõ I. rendû kérelmezõnek 2000. december 21-én, II. rendû kérelmezõnek 2000. december 22-én telefonon jelezte, hogy a részvételre felhívottaknak 2000. december 29-én konzultációt tart.<br>
A részvételi jelentkezés határidejére, 2001. január 2-án 10.00 órára a kérelmezõkön kívül az Agro-House Kft., a Global-Controll Kft., a Global-Estates Kft. és a BKIK Ingatlanhasznosító Kht. nyújtotta be jelentkezését.<br>
Az Aegon Ingatlanhasznosító Kft. jelentkezése 12.30 órakor érkezett, azt ajánlatkérõ fel sem bontotta, a kérelmezõk, valamint a Global-Estates Kft. jelentkezési anyagából megállapította, hogy azok nem tesznek eleget a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában elõírt egyes nyilatkozati, illetve igazolási kötelezettségnek, így e négy jelentkezõ jelentkezését nem fogadta el.<br>
I. rendû kérelmezõ 2001. január 8-án jogorvoslati kérelmet terjesztett elõ, melyben kérte a Döntõbizottságot, hogy állapítsa meg a jogsértést, semmisítse meg az ajánlatkérõ döntését, ideiglenes intézkedésként függessze fel az eljárást, illetve tiltsa meg a szerzõdéskötést, valamint kötelezze a jogsértõt az eljárási díj és költségek viselésére.<br>
Kérelmét azzal indokolta, hogy ajánlatkérõ még 2000. december 5-én küldött számára faxon egy részvételi felhívást, melyben a részvételi jelentkezés határideje a közzététel napját követõ elsõ naptól számított 10. nap 10.00 óra, míg a jelentkezésekkel kapcsolatos eredményhirdetés idõpontja 2000. december 11. napja. Mivel ez a felhívás a jelzett idõpontig nem jelent meg a Közbeszerzési Értesítõben, úgy hitte, hogy a beszerzés elmarad. A konzultációra történt telefonos meghívás alkalmával tudta meg, hogy megjelent a felhívás az Értesítõben, és a jelentkezési határidõ 2001. január 2. Úgy véli, hogy a kiegészítõ információk tekintetében 2000. december 29. napjától 2001. január 2. napjáig a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(3) bekezdésében foglalt 4 napos követelmény nem teljesült.<br>
Ezen túlmenõen ajánlatkérõ nem biztosított elegendõ határidõt a közbeszerzési eljárás követelményeinek teljesítésére.<br>
II. rendû kérelmezõ 2001. január 16-án nyújtotta be jogorvoslati kérelmét.<br>
Ebben kérte a jogsértés megállapítását és számára a részvétel lehetõségének biztosítását. Kérelme indokolásában elõadta, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(4) bekezdése értelmében a hirdetményt számára írásban el kellett volna juttatnia, melyet elmulasztott. Az ajánlati felhívásról 2000. december 22-én szerzett tudomást, amikor ajánlatkérõ értesítette a konzultáció idõpontjáról, emiatt a Kbt. 72. § (2) bekezdésében meghatározott minimálisan 15 napos ajánlattételi határidõ nem érvényesült. A szûkös határidõ miatt csak részben volt képes az igazolások beszerzésére, ezért pályázati anyagához nyilatkozatot csatolt, melyben biztosította ajánlatkérõt, hogy a legrövidebb határidõn belül kész a hiánypótlásra. Hiánypótlást azonban ajánlatkérõ nem biztosított.<br>
A Döntõbizottság D.9/2001. számon I. és II. rendû kérelmezõ jogorvoslati kérelmét egyesítette.<br>
Ajánlatkérõ a kérelmezõk kérelmére tett észrevételében elõadta, hogy egy közbeszerzési eljárásban részt venni kívánó személytõl elvárható a Közbeszerzési Értesítõ figyelemmel kísérése. Egyébként mindkét kérelmezõt értesítette a konzultáció megtartásáról, tehát elég idõ állt rendelkezésükre a részvételi jelentkezés elkészítésére. Valamennyi határidõt a Kbt. irányadó rendelkezéseinek megfelelõen állapította meg.<br>
Elõadta továbbá, hogy a Kbt. nem tartalmaz olyan rendelkezést, mely ajánlatkérõt arra kötelezné, hogy az ajánlattevõk részére hirdetményt küldjön meg. Nem felel meg a valóságnak I. rendû kérelmezõ azon állítása, hogy a december 29-i konzultáció kiegészítõ információk megtartására irányult. Ekkor a jelentkezõk kizárólag a részvételi felhívással kapcsolatos kérdéseket tehettek fel.<br>
Mivel a hirdetmény nem ajánlattételre, hanem részvételi jelentkezésre tartalmazott felhívást, ezért erre az esetre a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(2) bekezdése irányadó, azaz a részvételre vonatkozó kérelem benyújtásának határideje a részvételi felhívás közzétételétõl számított 10 napnál nem lehet rövidebb. Ez maradéktalanul érvényesült.<br>
A hiánypótlásra nem állapított meg határidõt, erre a törvény nem is kötelezi, azonban valamennyi pályázó figyelmét felhívta, hogy gondosan szerezzenek be minden elõírt okiratot. Ajánlatkérõ kérte a jogorvoslati kérelmek elutasítását.<br>
Egyéb érdekeltként a Global-Controll Kft. és az Aegon Ingatlanhasznosító Kft. élt észrevétellel, az elõbbi szerint ajánlatkérõ jogszerûen járt el az eljárás során. Az Aegon Ingatlanhasznosító Kft. saját jelentkezésének elutasítását sérelmezte, és jogsértõnek tartotta ajánlatkérõ eljárását.<br>
A Döntõbizottság ideiglenes intézkedést nem alkalmazott, mivel a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében foglaltak szerint, a becsatolt dokumentumok alapján nem volt megállapítható a törvény szabályainak megszegése, a közbeszerzés tisztaságának sérülése, ill. ennek veszélye.<br>
A jogorvoslati kérelmek a részvételi felhívást támadták, azaz, hogy a részvételi felhívásban megjelölt határidõk jogszerûek-e.<br>
A Döntõbizottság ezért elsõdlegesen azt vizsgálta, hogy a részvételi felhívásról történõ tudomásszerzést követõen a jogorvoslati kérelem a törvényes határidõben került-e elõterjesztésre.<br>
A döntõbizottság a benyújtott iratokból megállapította, hogy fennáll a jogorvoslati kérelmek elkésettségének lehetõsége, így a tárgyaláson elõször erre vonatkozóan folytatott le bizonyítási eljárást.<br>
Ennek során mindkét kérelmezõ nyilatkozatot tett arra nézve, hogy a közbeszerzési eljárásról ajánlatkérõ telefonhívásakor szereztek tudomást, azaz I. rendû kérelmezõ 2000. december 21-én, II. rendû kérelmezõ 2000. december 22-én.<br>
A rendelkezésre álló iratokból megállapítható, hogy I. rendû kérelmezõ 2001. január 8-án, II. rendû kérelmezõ január 16-án nyújtotta be jogorvoslati kérelmét. Mindkettõt a Döntõbizottsághoz személyesen hozták be.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslatot a törvény szabályait sértõ esemény tudomásra jutásától számított tizenöt napon belül lehet kérelmezni vagy kezdeményezni.<br>
I. rendû kérelmezõ a jogsértõ esemény tudomására jutását követõ 18. napon, II. rendû kérelmezõ a 26. napon, elkésetten nyújtotta be jogorvoslati kérelmét.<br>
Figyelemmel arra, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a határidõ elmulasztása jogvesztéssel jár, a Döntõbizottságnak nincs törvényes lehetõsége a kérelmekben foglaltak érdemi vizsgálatára.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a 88. § (1) bekezdés a) pontja szerint a jogorvoslati kérelmet elkésettség miatt elutasította.<br>
Az eljárási díj viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja rendelkezik.<br>
A bírósági jogorvoslat jogát a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 12.<br>
<br>
Nagyné Dr. Szabó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>