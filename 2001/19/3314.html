<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3314)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.4/11/2001.<br>
<br>
Tárgy: a KINDER F és K Kft. és a D + M Vendéglátó Kft. jogorvoslati kérelme a Budapest XV. kerületi Önkormányzat PMH közétkeztetés biztosítása tárgyú közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KINDER F és K Vendéglátó Kft. (1042 Budapest, István u. 25/A.) és a Diák és Munkahelyi Vendéglátó Kft. (1164 Budapest, Cukornád u. 60., képviseletükben: dr. Kovátsits László ügyvéd, 1136 Budapest, Hollán E. u. 3., a továbbiakban: kérelmezõk) által a Budapest Fõváros XV. kerületi Önkormányzat Polgármesteri Hivatal (1153 Budapest, Bocskai u. 1–3., a továbbiakban: ajánlatkérõ) "önkormányzati intézményekben közétkeztetés biztosítása" tárgyú közbeszerzési eljárása ellen indított jogorvoslati eljárást – a jogorvoslati kérelem visszavonása miatt – megszünteti.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2000. október 14-i számában megjelent felhívásában nyílt eljárás keretében, vállalkozási szerzõdés formájában kért ajánlatot önkormányzati intézményekben közétkeztetés biztosítására. Az ajánlatok bontási határidejére, 2000. november 28-ra a kérelmezõkön kívül az Elamen Rt., a Sodexho Kft., a Pensió 17 Kft., az FM Kereskedelmi és Vendéglátó Kft., a Junior Rt. és a Herdlicska egyéni cég nyújtott be ajánlatot. Az ajánlatkérõ az ajánlatokat megvizsgálta, és valamennyit érvényesnek minõsítette. A 2000. december 19-i eredményhirdetésen a nyolc ajánlattevõ közül a Pensió 17 Kft.-t hirdette ki nyertesnek, I. rendû kérelmezõ a 8., II. rendû kérelmezõ a 7. lett.<br>
Kérelmezõk ugyanazon a napon, 2001. január 4-én szóról szóra azonos tartalmú jogorvoslati kérelmet terjesztettek elõ. Ebben kérték, hogy a Döntõbizottság állapítsa meg a jogsértést, a nyertes ajánlattevõt tiltsa el a közbeszerzési eljárásokban való részvételtõl, a jogsértõkkel szemben szabjon ki bírságot, és kötelezze jogsértõket az eljárási díj, valamint a költségek viselésére. Kérelmüket azzal indokolták, hogy az ajánlatkérõ pontatlanul értékelt, a nyertes irreálisan alacsony árat jelölt meg. A nyertes fõzõkonyhája a X. kerületben van, ami veszélyezteti a szállítást, a kérelmezõk ajánlatainak anyagi helyzetét nem vizsgálta az ajánlatkérõ. Sérelmezték továbbá, hogy a 15 napos fizetési határidõ vonatkozásában ellentmondás van a felhívás 9. pontja, 13. b) pontja és a szerzõdéstervezet 6. pontja között, mely értékelési bizonytalanságot okozott. Nem értik, miért értékelte ajánlatkérõ az FM Kft. vonatkozásában a rozsdamentes szállítóedény biztosítását, amikor ez elõírás, és mi alapján különböztette meg ajánlatkérõ a szakembergárdák képzettségi szintjét.<br>
Ajánlatkérõ a jogorvoslati kérelemre tett észrevételében elõadta, hogy az összegzésben foglalt értékelése megfelelõ. Az ajánlott árak között nem volt lényeges különbség. Az ajánlatok összehasonlítását korrektnek tartja, a 15 napos fizetési határidõ vonatkozásában az elõírások egyértelmûek, a dokumentáció 10. pontja szerint ennél kedvezõbb ajánlatot lehetett tenni. Ajánlatkérõ kérte a kérelmek elutasítását.<br>
Egyéb érdekeltként a Herdlicska egyéni cég és a Junior Rt. tett észrevételt, melyben elõadták, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés 1. mondatát, mivel az egyes bírálati részszempontokat tágan értelmezte, ill. azokat nem megfelelõen alkalmazta.<br>
A Döntõbizottság 2001. január 29-én 13.00 órakor az ügyben tárgyalást tartott, melyen a kérelmezõk jogorvoslati kérelmüket visszavonták.<br>
Az Államigazgatási eljárás általános szabályairól szóló – többször módosított – 1957. évi IV. törvény (Áe.) 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja. Az eljárás megszüntetésérõl a 13. § (2) bekezdése szerint értesítetteket, az eljárás folytatásáról pedig az ügyfelet értesíteni kell.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva, a fenti törvényhelyekre figyelemmel, a jogorvoslati eljárást a kérelem visszavonása miatt megszüntette, mivel a Kbt. 79. § (4), (5) és (6) bekezdése szerinti feltételek, azaz a hivatalbóli eljárás feltételei nem álltak fenn.<br>
A jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelembe véve a Kbt 80. § (1) bekezdés h) pontját.<br>
<br>
Budapest, 2001. január 30.<br>
<br>
Nagyné Dr. Szabó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>