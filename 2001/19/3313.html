<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3313)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.131/10/2001.<br>
<br>
Tárgy: a Döntõbizottság Elnöke által kezdeményezett jogorvoslati eljárás a Várpalotai Távhõszolgáltató Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság Elnöke) által a Várpalotai Távhõszolgáltató Kft. (8100 Várpalota, Hétvezér u. 6., képviseli: dr. Keszthelyi Alexandra ügyvéd, 1062 Budapest, Andrássy út 128., a továbbiakban: ajánlatkérõ) "szállítási szerzõdés az ajánlatkérõ 2001. évi rekonstrukciós munkáinak elõszigetelt, közvetlenül földbe fektethetõ, mûanyag köpenycsöves csõszükségleteire" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját és a Kbt. 71/B. § (2) bekezdését, ezért ajánlatkérõt 2 000 000 Ft, azaz kettõmillió forint pénzbírság megfizetésére kötelezi.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján az alábbi tényállást állapította meg:<br>
Ajánlatkérõ 2000. november 13-án tervezési szerzõdést kötött az EGA-NOVA Energetikai Fejlesztõ, Tervezõ és Vállalkozó Kft.-vel (a továbbiakban: lebonyolító). A tervezési szerzõdés a szerzõdés tárgyaként megjelölte a Várpalotai primerhálózat-korszerûsítés I. ütem, távfûtési csõvezeték cseréjéhez szükséges csõszállítói közbeszerzési pályázat (gyorsított eljárás) ajánlati kiírás elkészítését és a tendereztetés lebonyolítását. A tervezési szerzõdés a csõszállítási tenderdokumentáció elkészítése határidejeként 2000. november 30-át jelölte meg, melyhez szükséges volt az önkormányzat jóváhagyása is, amelynek tervezett határideje 2000. december 7-e volt. Ezt követõen kellett a Közbeszerzési Értesítõben az ajánlati felhívást közzétenni 2001. január 4-i határidõvel. A tervezési szerzõdés további határidõként jelölte meg, hogy a közbeszerzési eljárás eredményhirdetésének idõpontja 2001. február 7-e.<br>
A lebonyolító 2000 novemberében elkészítette a közbeszerzési eljárásra vonatkozó hirdetmény szövegét, amelyet jóváhagyásra ajánlatkérõ részére megküldött. Ajánlatkérõ 2000. november 27-én a hirdetmény szövegezésével egyetértett. Az ajánlati felhívás a Közbeszerzési Értesítõ részére 2000. december 4-én megküldésre került.<br>
A Közbeszerzési Értesítõ 2000. december 12-én kelt levelében tájékoztatta a lebonyolítót arról, hogy a hirdetmény szövege több helyen nem felel meg a jogszabályi elõírásoknak.<br>
A Közbeszerzési Értesítõ Szerkesztõsége a tájékoztató levelében többek között felhívta lebonyolító figyelmét arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alkalmazása esetén nem szükséges a hirdetmény közzététele, illetõleg tájékoztatást adtak arról, hogy hirdetmény közzététele a Kbt. 70. § (1) bekezdés a) és e) pontja alapján szükséges.<br>
Ezen tájékoztató levél tartalmazta továbbá azt is, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján indítandó eljárás esetén a Közbeszerzési Döntõbizottságot is tájékoztatni kell, valamint hogy ezen választásuk esetén nem áll fenn a Kbt. 70. § (1) bekezdés c) pontjában foglalt körülmény, "miszerint a rendkívüli sürgõsség miatt e törvényben elõírt határidõk nem lennének tarthatók".<br>
Ennek ellenére 2000. december 20-án ajánlati felhívás kiküldésére került sor a kiválasztott ajánlattevõk részére. Az eljárásfajta választásának jogcímeként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja került megjelölésre.<br>
A Közbeszerzési Értesítõ Szerkesztõbizottság 2001. február 9-én megkereste lebonyolítót, hogy kívánják-e az egyébként hibás ajánlati felhívásuk megjelentetését.<br>
A lebonyolító még ugyanezen a napon, 2001. február 9-én tájékoztatta a Közbeszerzési Értesítõt, hogy a hirdetmény közzététele nélküli tárgyalásos eljárást választják, és az ügyet a Döntõbizottság Elnöke részére teszik át.<br>
A lebonyolító a Döntõbizottság Elnökét 2001. február 9-én kelt levelében tájékoztatta arról, hogy hirdetmény közzététele nélküli közbeszerzési tárgyalásos eljárást alkalmaz a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Az eljárásfajta választásának indokaként elõadta, hogy a közbeszerzési eljárásban beszerzendõ elõszigetelt, közvetlenül földbe fektethetõ mûanyag köpenycsöves vezetékeket Magyarországon jelenleg két cég gyártja, és további két külföldi cégnek van képviselete. Európában további három-négy gyártó jöhet még szóba, de magyar képviselet, illetve referenciahely hiányában nehezen képzelhetõ el részvételük a pályázaton.<br>
Az egyes cégek termékei alapján megépítendõ vezetékek nyomvonala, megajánlott fektetési technológia más és más, ezért nem lehet egyértelmûen meghatározni a mûszaki paraméterek mindegyikét. Ezeket a beadott ajánlatokat tanulmányozás után a tárgyalásos eljárás keretében lehet csak pontosítani.<br>
A gyorsított eljárás alkalmazását azzal indokolta, hogy csak a csõvezetékek szállítójának kiválasztása után lehet az építésre vonatkozó közbeszerzési eljárást megindítani, és ezeket a munkálatokat a fûtési idõszakon kívül lehet elvégezni, és úgy kell ütemezni, hogy 2001. szeptember végéig befejezõdjenek.<br>
A Döntõbizottság Elnöke részére megküldött ajánlati felhívás tartalmazta a beszerzés tárgyát és mennyiségét, amely: a távfûtési csõvezeték cseréjéhez szükséges elõszigetelt, közvetlenül földbe fektethetõ mûanyag köpenycsöves csõ a szükséges idomokkal, fixponti elemekkel, karmantyúkkal, a dokumentációban részletezettek szerint.<br>
Az ajánlati felhívás szerint a részvételi jelentkezés határideje 2001. január 11-e, az ajánlati határidõ és az elsõ tárgyalás idõpontja 2001. január 22-e. Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, az alkalmassá, illetve az alkalmatlanná minõsítés szempontját.<br>
Ajánlatkérõ az összességében legelõnyösebb ajánlatot kívánta kiválasztani, ehhez megadta az egyes részszempontokra adható pontszám alsó és felsõ határát és a súlyszámát az alábbiak szerint:<br>
	Minimum  Maximum pont  Súlyszám pont<br>
– Legkedvezõbb ajánlati ár, amely magában foglal minden mellékkötelezettséget és fizetési feltételt	1      7       5<br>
– Mûszaki tartalom (a berendezés korszerûsége, a mûszaki paraméterek megfelelõsége)	1      5       2<br>
– Garanciális szolgáltatás	0      1       2<br>
– Referenciák	1      2       2<br>
– Szállítási határidõk garantálása	1      3       3<br>
Ajánlatkérõ ajánlattételre a következõ cégeket hívta fel: ALSTOM Power Hungária Rt., ISOPLUS Távhõvezetékgyártó Kft., FLEXTERM Távfûtési és Hõtágulási Elemeket Gyártó Szerelõ és Kereskedõ Kft., KEKELIT Magyarországi Képviselet, BEROHA Csõ- és Acélkereskedelmi Kft., és Lögstör Rör (Deutschland) GmbH.<br>
Az ajánlatok bontására 2001. január 22-én került sor. Ajánlatot tett a FLEXTERM Kft., a Mart Kft., az ALSTROM Rt. és az ISOPLUS Távhõvezetékgyártó Kft.<br>
Ajánlatkérõ 2001. február 1-ig újabb határidõt adott ajánlattevõknek, és felkérte az ajánlattevõket, hogy módosított ajánlataikat zárt borítékban nyújtsák be.<br>
Ajánlatkérõ 2001. február 1-jén ismételten borítékbontást tartott, mind a négy ajánlattevõ benyújtotta módosító ajánlatát.<br>
Ajánlatkérõ bírálóbizottsága 2001. február 19-én készítette el a döntési javaslatát, mely szerint az összességében legelõnyösebb ajánlatnak a FLEXTERM Kft. ajánlatát javasolta elfogadni, a második legkedvezõbb ajánlattevõnek pedig a Mart Kft.-t jelölte meg.<br>
A közbeszerzési eljárást lezáró döntés kihirdetése nyilvánosan 2001. február 20-án megtörtént a bírálóbizottság döntési javaslatának megfelelõen.<br>
Ajánlatkérõ a nyertes ajánlattevõvel a szerzõdést 2001. február 22-én megkötötte. A szerzõdésben rögzített ellenszolgáltatás ára 42,5 M Ft + áfa.<br>
A Döntõbizottság Elnöke a törvényes határidõn belül kezdeményezett jogorvoslati eljárást az ajánlatkérõ közbeszerzési eljárása ellen. A kezdeményezõ irat indokolása szerint ajánlatkérõ a hirdetmény közzététele nélküli tárgyalásos eljárás lefolytatásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg, azonban a rendelkezésre bocsátott iratokból ezen jogszabályban meghatározott feltételek fennállásának megléte egyértelmûen nem állapítható meg. Ezért indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében a jogorvoslati eljárás megszüntetését kérte. Elõadta, hogy a rendkívüli sürgõsséget az indokolta, hogy a Várpalotai Távfûtõrendszer elosztócsõ-hálózata építési technológiában elavult és nagymértékben elhasználódott. A rendszer állapota zavarja a szolgáltatás biztonságát, károsítja a város közterületeit, és rontja a szolgáltatói, fogyasztói jogviszonyt. Ennek alapján ajánlatkérõ a Várpalotai Önkormányzattal egyetértve szakaszos korszerûsítést tervezett. A beruházási munka egyes szakasza a város egyik legforgalmasabb területét érinti, és 2001. évben a legrövidebb idõn belül kívánja megvalósítani a kijelölt feladatot. A feladat csak fûtésen kívüli idõszakban végezhetõ el. A tervezett beruházás összértéke 153 M Ft, amelybõl saját rész 53 M Ft, és a 100 M Ft-ra hitel felvételét tervezték. Ennek érdekében a Gazdasági Minisztériumhoz pályázatot nyújtottak be, amelynek határideje 2000. december 31-rõl 2001. január 31-re módosult, amely lehetõvé tette kedvezõ kamatozású hitel igénybevételét az energiatakarékossági program keretében.<br>
A pályázat elbírálásánál elõnyt élveznek azok, akik bizonyos önrészt is fel tudnak mutatni, ezért kívánta ajánlatkérõ a csõanyagra vonatkozó szállítási szerzõdés mielõbbi megkötését megvalósítani, amelyre önrésszel rendelkezett.<br>
Elõadta továbbá, hogy a közbeszerzési eljárás elõkészítése már a 2000. évben megkezdõdött, és úgy tervezték, hogy a felújított hõszolgáltató rendszer üzembe helyezhetõsége megelõzze a fûtési szezon kezdetét. A kivitelezés becsült igénye minimálisan 4–5 hónap, ehhez adódik a csövek szállítási ideje. Az üzleti tapasztalatok alapján kedvezõbb az egyes vállalkozás részekre bontása, ezért határoztak úgy, hogy külön közbeszerzési eljárás keretében szerzik be a csöveket, és külön valósítják meg a kivitelezési munkákat.<br>
A közbeszerzési eljárás lefolytatására hirdetményt kívántak közzétenni, azonban az ajánlati felhívásban, amit a Közbeszerzési Értesítõ Szerkesztõsége részére megküldtek, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölték meg, és a Szerkesztõség azt a tájékoztatást adta, hogy a c) pont esetén nem kell hirdetményt közzétenni. Ennek alapján döntöttek arról, hogy az eljárást a Kbt. 70. § (1) bekezdés c) pontjára alapítják.<br>
Ajánlatkérõ érdemi észrevételében elismerte, hogy a Közbeszerzési Döntõbizottság Elnöke részére a tájékoztatásra ténylegesen nem az ajánlati felhívás megküldésével egy idõben, azaz 2000. december 20-án, hanem csak 2001. február 9-én került sor.<br>
Az ajánlattevõk részére kiküldött ajánlati felhívásban valóban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja került megjelölésre jogalapként, azonban ez tévedésbõl történt; helyesen az eljárásukat a Kbt. 70. § (1) bekezdés c) pontjára alapították.<br>
Egyéb érdekeltek közül az ISOPLUS Távhõvezetékgyártó Kft. érdemi észrevételében elõadta, hogy álláspontja szerint sem állt fenn rendkívüli sürgõsség, amely a közbeszerzési eljárás tárgyalásos lefolytatását indokolta volna.<br>
Az ALSTOM Power Hungária Rt. a tárgyalás keretében kérte a közbeszerzési pályázattal kapcsolatos pontatlanságok mielõbbi tisztázását.<br>
A FLEXTERM Kft. írásban tett észrevételében elõadta, hogy a szállítási szerzõdést mint nyertes ajánlattevõ az ajánlatkérõvel 2001. február 22-én megkötötte. A szerzõdés alapján jelenleg 50%-os elkészültségi szinten vannak.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy az ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése alapján a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindítására csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell – a 9. számú mellékletében meghatározott minta szerinti – hirdetménnyel az ajánlattevõket részvételre felhívnia.<br>
A Döntõbizottság a rendelkezésre álló iratokból egyértelmûen megállapította, hogy ajánlatkérõ a közbeszerzési eljárását hirdetmény közzétételével indított módon kívánta lefolytatni. Ezt támasztja alá az, hogy ajánlatkérõ a Közbeszerzési Értesítõ Szerkesztõsége részére már 2000. december 4-én megküldte az ajánlati felhívását, amelyben ugyan jogalapként tévesen a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg, azonban az eljárásfajta választására adott indokolás a Kbt. 70. § (1) bekezdés e) pontjában foglalt feltételeknek felelt meg, hiszen arra hivatkozott, hogy a mûszaki paraméterek mindegyike nem határozható meg pontosan, ezek csak tárgyalásos eljárás keretében tisztázhatók.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja szerint ugyanis ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ellenszolgáltatás vagy egyéb szerzõdéses feltételek meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását.<br>
Ajánlatkérõ csak a Szerkesztõbizottságtól kapott tájékoztatást követõen határozott a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján a hirdetmény közzététele nélküli tárgyalásos eljárás lefolytatásáról, mert a Közbeszerzési Értesítõ Szerkesztõbizottságától kapott tájékoztatást úgy értelmezte, hogy ez esetben a határidõk lerövidíthetõk, és a hirdetmény közzététele is mellõzhetõ.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint ugyanis ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Ezen eljárási fajtát akkor alkalmazhatja ajánlatkérõ, hogyha az nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szüksége miatt a nyílt vagy a meghívásos eljárásban elõírt határidõk nem betarthatók.<br>
A Döntõbizottság vizsgálta, hogy ezen feltételek jelen közbeszerzési eljárás esetén fennálltak-e. Ajánlatkérõ hivatkozott arra, hogy elõre nem látható ok amiatt következett be, hogy a Gazdasági Minisztériumtól igénybe venni kívánt hiteligénylésre beadott pályázat határideje 2000. december 31-tõl 2001. január 31-ig módosul, illetõleg elõre nem volt látható a csõvezetékek jelenlegi rossz állapota, illetõleg a gyors eljárás lefolytatását az is indokolta, hogy a fûtési szezonon kívül, tehát szeptember 30-ig kell megvalósítani a fûtés-korszerûsítés munkálatait, amelynek elõzetes szükséglete a csövek kicserélése. Ezen indokok az elõre nem látható okból elõálló rendkívüli sürgõsség fennállását nem teremtik meg. Elõre nem látható okról nincs szó, hiszen ajánlatkérõ az elmúlt évben döntött a fûtési rendszer korszerûsítésérõl. A rendkívüli sürgõsség sem áll fenn, hiszen ajánlatkérõ a közbeszerzési eljárás lefolytatását maga is hirdetmény közzétételével tervezte, figyelemmel a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. §-</a>ában foglalt határidõkre (gyorsított eljárás).<br>
A rendelkezésre álló iratokból egyértelmûen megállapítható, hogy ajánlatkérõ 2000. november 13-án kötött szerzõdést a fûtés-korszerûsítés kivitelezéséhez szükséges tervdokumentáció elkészítésére, valamint magának a közbeszerzési eljárás lebonyolítására. Ebben a szerzõdésben is egyértelmûen rögzítésre került, hogy a közbeszerzési eljárás lebonyolítása hirdetmény közzétételével történik.<br>
Ajánlatkérõ az ajánlati felhívását 2000. december 4-én meg is küldte a Közbeszerzési Értesítõ Szerkesztõségének. Amennyiben a Közbeszerzési Értesítõ Szerkesztõbizottságának megküldött ajánlati felhívás jogilag teljesen megfelelõ lett volna, úgy a tervezési szerzõdésben meghatározott határidõk a hirdetmény közzétételével indult eljárás esetén tarthatók is lettek volna. Ajánlatkérõ azonban ahelyett, hogy a Közbeszerzési Értesítõben közzétételre kerülõ ajánlati felhívását a Közbeszerzési Szerkesztõség iránymutatása alapján pontosította volna, a hirdetmény közzététele nélküli tárgyalásos eljárási formát választotta. A hirdetmény közzététele nélküli tárgyalásos eljáráshoz ajánlati felhívást is készített, amelyben megjelölte az ajánlattételi határidõt, amely az ajánlati felhívás 2000. december 20-i kiküldéséhez képest 2001. január 22-ében került megjelölésre.<br>
Ezt követõen is még több mint egy hónapig folytatott tárgyalásokat, illetve bírálta el az ajánlatokat, amely eredményeként a közbeszerzési eljárás lezárására 2001. február 20-án került sor.<br>
A rendkívüli sürgõsség tehát ez esetben is bizonyítottan nem állt fenn, hiszen ajánlatkérõ az ajánlati felhívás kiküldését követõ két hónap múlva hozta meg az eljárást lezáró döntését.<br>
A Döntõbizottság egyértelmûen megállapította, hogy ajánlatkérõ mulasztására vezethetõ vissza a rendkívüli sürgõsség elõállása. Az ajánlatkérõ által elvárt határidõig hirdetmény közzétételével induló közbeszerzési eljárás lefolytatható lett volna.<br>
Ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogsértõ volt.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdése az alábbiakat tartalmazza: a hirdetmény közzététele nélkül induló tárgyalásos eljárás megkezdésekor meg kell küldeni a Bizottság Elnöke részére – telefaxon is – az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást.<br>
A rendelkezésre álló iratokból egyértelmûen megállapítást nyert, hogy ajánlatkérõ az ajánlattevõk részére az ajánlati felhívást 2000. december 20-án küldte ki, ezzel szemben a Döntõbizottság Elnökét a közbeszerzési eljárás megindításáról 2001. február 9-én kelt levelében értesítette, amely a Döntõbizottság Elnökéhez 2001. február 12-én érkezett meg.<br>
Ajánlatkérõ fenti rendelkezést megsértette azáltal, hogy az ajánlati felhívás megküldésével egyidejûleg a Döntõbizottság Elnökét a hirdetmény közzététele nélküli tárgyalásos eljárás megindításáról nem tájékoztatta.<br>
A Döntõbizottság eljárása során észlelte, hogy ajánlatkérõ az összességében legelõnyösebb ajánlatot kívánta kiválasztani. Az ajánlati felhívása szerint azonban az ajánlatok részszempontok szerinti tartalmi elemeinek értékelése során adható pontszám alsó és felsõ határát minden részszempont esetében különbözõ mértékben állapította meg, holott a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontja alapján az ajánlatok részszempontok szerinti tartalmi elemeinek értékelése során adható pontszám alsó és felsõ határának minden részszempont szerint azonosnak kell lennie.<br>
A Döntõbizottság észlelte továbbá, hogy az elbírálási szempontok között szerepeltette ajánlatkérõ a referenciákat is, holott a referencia a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a alapján a szerzõdés teljesítéséhez szükséges mûszaki alkalmasság igazolása körében kérhetõ, illetõleg a referencia esetleges hiánya alkalmatlanná minõsítés szempontja lehet, értékelés körébe nem vonható.<br>
A Döntõbizottság az eljárása során megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított ajánlatkérõi eljárás jogsértõ volt, tehát a Kbt. 70. § (1) bekezdés c) pontja szerinti jogalap nem állt fenn. Erre tekintettel az ajánlati felhívás jogszabályba ütközõ rendelkezései miatt a Döntõbizottság külön jogsértést nem állapított meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a jogsértést megállapította, és a Kbt. 88. § (1) bekezdés f) pontja alapján döntött a bírság kiszabásáról. A bírság kiszabásánál figyelembe vette a beszerzés értékét, amely 42,5 M Ft volt, illetõleg a jogsértés súlyát, különös figyelemmel arra, hogy a Közbeszerzési Értesítõ Szerkesztõsége már 2000. december 12-én kelt levelében tájékoztatta arról ajánlatkérõt, hogy a Kbt. 70. § (1) bekezdés c) pontjában foglalt feltételek nem állnak fenn, illetõleg, hogy már ebben a levélben felhívta ajánlatkérõ figyelmét, hogy amennyiben a Kbt. 70. § (1) bekezdés c) pontjának alkalmazása mellett dönt, úgy a Döntõbizottság Elnökét is a közbeszerzési eljárás megindításáról tájékoztatni kell.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 22.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>