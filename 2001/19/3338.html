<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3338)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.652/23/2000.<br>
<br>
Tárgy: a Csorba Csõtechnika Szerelõipari és Szolgáltató Rt. jogorvoslati kérelme Rábapatona és Ikrény Községek Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Patay Géza és dr. Dudás Gábor (1026 Budapest, Pasaréti út 72.) ügyvédek által képviselt Csorba Csõtechnika és Szolgáltató Rt. (6045 Ladánybene, Mogyorós d. 2–7., a továbbiakban: kérelmezõ) Rábapatona Község Önkormányzata mint gesztor (9142 Rábapatona, Kossuth u. 18.) és Ikrény község Önkormányzata (9141 Ikrény, Gyõri u. 66., a továbbiakban: ajánlatkérõk) "Rábapatona és Ikrény községek kisnyomású szennyvízcsatorna-hálózatának építése" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ közbeszerzési eljárás során keletkezett iratai, a tárgyaláson tett szóbeli nyilatkozatok, egyéb érdekeltek írásbeli érdemi észrevételei alapján az alábbi tényállást állapította meg:<br>
A Közbeszerzési Értesítõ 2000. augusztus 23-i számában ajánlatkérõk elõminõsítéses nyílt eljárásról szóló felhívást tettek közzé Rábapatona és Ikrény községek kisnyomású szennyvízcsatorna-hálózatának építése tárgyában.<br>
Ajánlatkérõ települések szennyvízcsatornázására vonatkozóan a vízügyi hatóság jogerõsen vízjogi engedélyt adott, melyben többek között megjelölésre került, hogy milyen szivattyúval történik a vízellátás biztosítása, így a beszerzés tárgyát képezi, vagy azzal hasonló paraméterekkel rendelkezõ 1494 db szivattyú típusa: LOWA RA DOMO 7, vagy BT 487 (Q = 1 l/s; H = 8,6 l/s).<br>
Az ajánlatkérõ önkormányzatok társulási megállapodást kötöttek, melynek értelmében – gesztorként – Rábapatona Önkormányzat jár el, és a közbeszerzési eljárást lezáró szerzõdés megkötésére is e szerint jogosult.<br>
Az ajánlatkérõk felhívásukban a beszerzés tárgyát és mennyiségét az alábbiak szerint határozták meg:<br>
Nyomóvezetékek:<br>
– D 200 KPE nyomócsõ	5359 fm<br>
– D 160 KPE nyomócsõ	1623 fm<br>
– D 110 KPE nyomócsõ	880 fm<br>
– D 90 KPE nyomócsõ	9057 fm<br>
– D 75 KPE nyomócsõ	9335 fm<br>
– NA 225 KM-PVC nyomócsõ	4686 fm<br>
Házi bekötõvezeték:<br>
– D 50 KPE nyomócsõ (1494 db)	12 754 fm<br>
Kisnyomású csatornarendszer mûtárgyai:<br>
– Házi beemelõszivattyú, gyûjtõaknával, automatikus vezérléssel, házi villamosenergia-ellátással	1494 db<br>
– Hálózati átemelõ vb. gyûjtõaknával, gépészettel, villamosenergia-ellátással, automatikával, irányítástechnikával	5 db<br>
Ajánlatkérõ rész-, illetve többváltozatú ajánlatot nem fogadott el. A felhívásban szabályosan megtette a törvény szerinti elõírásokat, részvételi szakaszban dokumentációt is biztosított. Jelezte az összességében legelõnyösebb ajánlat kiválasztásának szempontját.<br>
2000. szeptember 18-i határidõig 19 részvételi jelentkezés érkezett, amelyekkel kapcsolatos döntését ajánlatkérõ 2000. október 9-én hirdette ki. Eszerint 15 jelentkezést fogadott el.<br>
Ajánlati felhívását 2000. október 10-én küldte meg a következõknek: kérelmezõ, Swietelsky Kft., Mélyépítõ Bp. Kft., Hoffmann Rt., Alterra Kft., Euro-Boltozat Kft., Mestermérnök Kft., Hydrocomp Kft.+Kaiser Kft. Konzorcium, Strabag Kft., a Hidrobeton Kft., Hidrotechnika Kft. és Betonútépítõ Rt. közös vállalkozása, KÖZ-VÍZ Kft., OMS Hungária Kft., ÉDUVÍZ Kft., Globál Kkt. (Kérelmezõ az OMS Hungária Kft.-vel konzorciumban jelentkezett.)<br>
A részletes ajánlati, szerzõdési és mûszaki feltételeket az ajánlati dokumentáció tartalmazta. Ennek 6. oldalán az ajánlattételre vonatkozó következõ elõírás található:<br>
<br>
2.2. A csatornahálózat vonatkozásában a tendertervtõl, valamint a vízjogi létesítési engedélytõl eltérõ megoldású alternatív ajánlat nem adható. A vízjogi létesítési engedélyben megadott csatornacsõ minõsége, illetve a szivattyúk típusa csak a tárgyak jellegének meghatározására szolgálnak, nem jelent kizárólagos elõírást ezek használata. Nem számít alternatív ajánlatnak az, ha a vízjogi létesítési engedélyben megadott csatornacsõanyagokat, gépészeti berendezéseket azokkal paramétereiben megegyezõ, vagy jobb minõségû anyagokkal, berendezésekkel helyettesítik.<br>
A dokumentáció 11. oldalán az 1.5. pontban a pénzügyi feltételek közt 30 napos fizetési határidõt határozott meg ajánlatkérõ. A 20. oldalon a 7.5. pont alatt határozta meg az ajánlatok elbírálására szolgáló értékelési rendszert az alábbiak szerint:<br>
Az értékelési részszempontok és súlyszáma:<br>
a) ajánlati ár	15<br>
b) elõteljesítés mértéke:<br>
– felajánlott elõteljesítési határidõ ajánlatban történõ rögzítése fizetési, pénzügyi és mûszaki feltételek:<br>
– az elõteljesítéssel összhangban az elõírt fizetési feltételeknél kedvezõbb pénzügyi elszámolások vállalása saját teljesítés részaránya:<br>
– a beruházás megvalósításában alvállalkozó nélküli teljesítés mértékének meghatározása, dokumentálása	25<br>
c) mûszaki színvonal, üzembiztonság:<br>
– a kivitelezés technológiai folyamatainak bemutatása a minõségi teljesítés érdekében<br>
– a minõségbiztosítás érdekében történõ intézkedések bemutatása, minõségellenõrzõ módszerek ismertetése<br>
– a leendõ üzemeltetõvel történõ együttmûködés kidolgozása, a megvalósítás idõszakában az átadást és üzembe helyezést követõ teljes körû üzembiztonság érdekében<br>
– a kivitelezéshez szükséges géppark mûszaki színvonala<br>
– a beépítésre kerülõ gépek, berendezések, szerelvények mûszaki színvonala, alkalmazási engedélyek, mûbizonylatok	30<br>
d) garanciális biztosítékok:<br>
– a környezetvédelmi elõírások betartására vonatkozó garancia, ezzel kapcsolatos vállalások rögzítése<br>
– jólteljesítési garancia idõbeni többletvállalása<br>
– beépítésre kerülõ anyagok (szerelvények, szivattyúk stb.) garanciális idejének többletvállalása (szavatossági, kötelezõ alkalmassági idõ)<br>
– közterületek eredeti állapotának rehabilitációja	30<br>
Adható pontszám valamennyi részszempont esetében 1–10 volt.<br>
Ajánlattevõi kérdések megválaszolására és helyszíni konzultációra is sor került 2000. november 6-án. Ekkor az alternatív ajánlatokról és a szivattyúk típusáról a következõket rögzítették:<br>
"2. kérdés: A szivattyúk típusa nagy árszórást mutat. Milyen alkalmassági feltételeknek kell megfelelniük?<br>
Válasz: A Kbt. nem ad lehetõséget az anyagok típusának meghatározására, kizárólag csak az anyagok jellege, mûszaki paramétere határolható be, hogy a tervben feltüntetett szivattyú-határgörbének megfelelõ és eleget tevõ szivattyúk építhetõk be."<br>
"3. kérdés: Alternatív ajánlat-e, ha a tervtõl eltérõ típusú szivattyú, illetve csõtípus kerül beépítésre?<br>
Válasz: Nem, a tervben foglalt anyagok és gépek típusai csak a jellegek meghatározására szolgálnak."<br>
A 2000. november 20-i határidõre mind a 15 felhívott ajánlatot tett. Ajánlatkérõ a GYÕRBER Kft. értékelõ szakvéleménye alapján hozott döntést, ennek megfelelõen 2000. december 6-án hirdette ki az eljárás eredményét. Nyertesként a Swietelsky Kft.-t, õt követõen az Alterra Kft.-t nevezte meg. A szerzõdést 2000. december 18-án megkötötték, ajánlatkérõ nevében a gesztor önkormányzat polgármestere írta alá a megállapodást.<br>
A kérelmezõ 2000. december 11. napján nyújtott be a Döntõbizottsághoz jogorvoslati kérelmet.<br>
Kérelmezõ kérte, a Döntõbizottság állapítsa meg, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontját, az 55. § (6) bekezdését, mert nem a megadott részszempontokhoz rendelt súlyszámokra figyelemmel értékelte az ajánlatkérõ az ajánlatokat. A részszempontok felsorolását tartalmazó b) pontként jelölt részszempont esetében további úgynevezett "segédpontok" kerültek meghatározásra, azonban a segédszempontokra adott összes pontszám meghaladta az ajánlatkérõ által adható 10 pontot. Álláspontja szerint ajánlata minden részszempont tekintetében nagyobb pontszámot érdemelt volna. Az alszempontok súlyszámát nem tartotta azok tényleges jelentõségével arányosnak. Álláspontja szerint az ajánlatkérõ értékelése a második részszempontnál nem szabályos, míg a többi részszempontnál nem arányos.<br>
Az ajánlatkérõ az ajánlati felhívás 11. pontjában kizárta a többváltozatú ajánlattétel lehetõségét, és nem derült ki pontosan, hogy a nyertes ajánlatban szerepeltetett több típusú szivattyú vonatkozásában mi került értékelésre.<br>
A nyertes többféle szivattyúval tett ajánlatot, ezért azt alternatív ajánlatnak kellett volna tekinteni, s mivel az alternatív ajánlat kizárt volt, így az 52. § (2) bekezdés d) pontjára figyelemmel érvénytelenné kellett volna nyilvánítani.<br>
A fent megjelölt jogszabályhelyeken kívül megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában deklarált esélyegyenlõség elvét is ajánlatkérõ.<br>
Ajánlatkérõ kérte a megalapozatlan kérelem elutasítását. Álláspontja szerint az ajánlatok értékelése, a döntés és annak kihirdetése megfelelt a Kbt. elõírásainak. A dokumentáció Ajánlati feltételek 2.2. pontja, 3.1. pontja és a 2000. november 6-i helyszíni konzultáción elhangzottak alapján nem minõsültek alternatív ajánlatnak a házi beemelõegység típusára tett eltérõ megoldások, ha azok nem befolyásolták az ajánlati árat. Így erre tekintettel nem kellett a nyertes ajánlatát érvénytelenné nyilvánítani. Az ajánlatok értékelése során ugyancsak a törvény szabályai szerint jártak el.<br>
A részszempontokat az ajánlatok tényleges tartalmi elemeire figyelemmel értékelték, és az összességében legkedvezõbb ajánlattevõt hirdette ki nyertesnek.<br>
Swietelsky Kft., egyéb érdekelt nyertes ajánlattevõ kérte a kérelem elutasítását. Ajánlatkérõ helyesen járt el álláspontja szerint, amikor a szivattyúk típusát nem határozta meg, elfogadott azonos mûszaki paraméterû egyéb típust is. Az általa ajánlott többféle típus egyformán eleget tesz ezen elõírásnak, nem minõsül többváltozatú ajánlatnak, mert ugyanazon az áron tett ajánlaton belül biztosít egyenértékû mûszaki választékot.<br>
A kérelmezõ jogorvoslati kérelme alaptalan.<br>
A Döntõbizottság elsõdlegesen megvizsgálta, hogy a nyertes ajánlattevõ ajánlata alternatív-e és ez vezethetett-e ajánlata érvénytelenségéhez.<br>
Tényként megállapítható, hogy az ajánlati dokumentáció 13–15. oldalain lelhetõk fel azok a mûszaki elõírások, melyek a házi beemelõk szivattyúival kapcsolatosak. A tervezõ név szerint is meghatározott 5 gyártmányt (illetve típust), amelyet egyenarányúnak tart a kívánt cél megvalósításában (LOWA RA DOMO 7, Grundfos AP 35,2, BT 487, WX 10/85, ABSMF 324). Emellett megjegyezte, hogy más típusok is szóba jöhetnek, ha teljesítik a minimális hidraulikai jelleggörbét (ezt is ábrázolja a 14. oldalon).<br>
A Döntõbizottság álláspontja szerint a részletes kiírásra figyelemmel nem lehet alternatívnak tekinteni az olyan ajánlatot, amelyet a felsorolt, vagy más – a feltételnek megfelelõ – szivattyútípussal tettek meg egy változatban.<br>
A Swietelsky Kft. ajánlatának 6–9. oldalain teszi meg kifejezett nyilatkozatát az ajánlati és szerzõdési feltételekre. Ennek 4.1.2.2.R. és 4.1.2.2.I. pontjaiban községenként konkrétan megjelöli a házi bekötések mûszaki tartalmát, ahol ez szükséges, ott pontosan megjelölve a típust is. A gépészet (szivattyú) vonatkozásában FLYGT DXM 35-5 típust határozott meg, ajánlati árat is rendelt hozzá, tehát kétségtelen, hogy az ajánlatát ezzel a gyártmánnyal tette meg.<br>
Tény, hogy ajánlata 50. oldalán a mûszaki tartalom részletezésénél a házi átemelõk szivattyúival kapcsolatban a fenti típuson kívül további 4 variációt nevez meg azzal, hogy azok bármelyike megfelel a mûszaki követelményeknek, de nem dolgozott ki a változatokra külön-külön ajánlatokat, tehát ajánlatát csakis egyetlen változatban tette meg, a felhívásnak és a dokumentációnak megfelelõen, érvényesen.<br>
A kérelmezõ saját gyártmányú szivattyúval tette meg ajánlatát, típusjele: BIO 300 CS, részletesen közli ennek adatait, hidraulikai jelleggörbét nem csatol. Az Alterra Kft. ajánlata is megfelelt a feltételeknek, így az ajánlati felhívásra és dokumentációra figyelemmel ezen ajánlatokat is érvényesnek lehetett tekinteni. Ezt követõen a Döntõbizottság vizsgálata tárgyává tette az ajánlatkérõ részszempontok szerinti értékelését.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontja szerint, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos.<br>
Az ajánlatkérõ ezen törvényi követelménynek megfelelõen meghatározta nemcsak a részszempontokat, hanem a részszempontokon belül értékelendõ részszempontok elemeit is súlyszám megjelölésével együtt. Az ajánlattevõk az ajánlati felhívásból errõl értesültek, ezen részszempontokat, súlyszámokat elfogadva tették meg ajánlataikat.<br>
Az ÉDUVÍZ Kft. kivételével minden ajánlatot érdemben elbírált ajánlatkérõ. A már ismertetett szempontrendszert alszempontokra bontva külön-külön pontozta az alábbiak szerint:<br>
<br>
1. Ajánlati ár	1–10 pont<br>
<br>
2. A – Elõteljesítés mértéke	4 pont<br>
  B – Fizetési, pénzügyi és mûszaki feltételek	3 pont<br>
  C – Saját telepítés részaránya	3 pont<br>
<br>
3. A – A kivitelezés technológiai folyamatainak bemutatása, a minõségi teljesítés érdekében	2 pont<br>
  B – A minõségbiztosítás érdekében történõ intézkedések bemutatása, minõségellenõrzõ módszerek ismertetése	2 pont<br>
  C – A leendõ üzemeltetõvel történõ együttmûködés kidolgozása a megvalósítás idõszakában, az átadást és üzembehelyezést követõ teljes körû üzembiztonság érdekében	2 pont<br>
  D – A kivitelezéshez szükséges géppark mûszaki színvonala	2 pont<br>
  E – A beépítésre kerülõ gépek, berendezések, szerelvények mûszaki színvonala, alkalmazási engedélyek, mûbizonylatok	2 pont<br>
<br>
4. A – Környezetvédelmi elõírások betartására vonatkozó garancia, ezzel kapcsolatos vállalások rögzítése	2,5 pont<br>
  B – Jólteljesítési garancia idõbeni többletvállalása	2,5 pont<br>
  C – Beépítésre kerülõ anyagok (szerelvények, szivattyúk stb.) garanciális idejének többletvállalása	2,5 pont<br>
  D – Közterületek eredeti állapotának rehabilitációja	2,5 pont<br>
A pontozásos táblázata a nyertes és kérelmezõ vonatkozásában az alábbiak szerint került rögzítésre:<br>
Szempont,        Kérelmezõ        Nyertes<br>
súlyszám:                            (Swietelsky)<br>
	Pontsz.:  Súlysz.:  Pontsz.: Súlysz.:<br>
<br>
1.  15	9,42   141,30     9,24   138,60<br>
<br>
2.  25	7,03   175,75     9,05   226,33<br>
<br>
3.  30	6,50   195,00     8,50   255,00<br>
<br>
4.  30	3,95   118,50     5,95   178,50<br>
Összesen:         631,0             798,0<br>
<br>
<br>
1. Ajánlati ár: ajánlatkérõ a legolcsóbb árra adott 10 pontot, a többit ehhez viszonyítva, így a pontok a következõképpen alakultak:<br>
– Kérelmezõ:	786 893 750 Ft   9,42 pont<br>
– Nyertes:	800 503 750 Ft   9,24 pont<br>
Az ajánlatkérõ hivatkozott "lineáris interpoláció" módszerével a kiszámított pontszámok objektív értékelési eredményt adtak. Nem voltak szélsõségesek az árajánlatok, az ajánlati árak közötti pontkülönbségek arányosak, reálisak.<br>
<br>
2. részszempont 3 alszempontra vonatkozóan az ajánlatkérõi belsõ súlyozása 4-3-3 volt.<br>
A Döntõbizottság álláspontja szerint az alszempontokra jogszerûen azonos részpontszámokat kellett volna meghatároznia, tehát nem a fenti megoszlásban, hanem 3 l/3, 3 1/3, 3 1/3 felosztásban. Miután ajánlatkérõ a részszemponton belüli alszempontok súlyozását elõre nem közölte az ajánlattevõkkel, a belsõ arányokat egyes részszempontokon belül minden esetben fent kell tartania, ezért a részszemponton belüli további szempontoknál azonos kell, hogy maradjon az ajánlatkérõ által megállapított és a tényleges jelentõségével arányban álló súlyozás, hisz csak ez alapján, a belsõ arányokra figyelemmel lehet a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerinti értékelést elvégezni.<br>
Ajánlatkérõ pontozása a következõ volt ezen részszempontnál:<br>
		Kérelmezõ:   Nyertes:<br>
<br>
1. Elõteljesítés	4,00         3,83<br>
<br>
2. Fizetési stb. feltételek	0,33         2,70<br>
<br>
3. Saját teljesítés aránya	2,70         2,52<br>
Összesen:	7,03         9,05<br>
A pontozás belsõ arányait nem vitatta kérelmezõ és a Döntõbizottság is megfelelõnek találta az 1. és 3. alszempontnál, ezt az arányt változatlanul hagyva a pontszámok a max. 3 1/3 pont/alszempont esetére az alábbiak szerint módosulnak:<br>
– Elõteljesítés: kérelmezõ 3 1/3; nyertes 3,19<br>
– Saját teljesítés: kérelmezõ 3; nyertes 2,8.<br>
Ajánlatkérõ a 2. alszempontnál azt értékelte, ha ajánlattevõ a 30 nap fizetési határidõnél többet vállalt, a számlákból vállalt visszatartás mértékét, valamint a próbaüzemre is tekintettel a teljesítés és számlázás összefüggését.<br>
Kérelmezõ ajánlatában 30 nap fizetési határidõt szabott, és 2001. november 30-ra vállalt teljesítési határidõ mellett a végszámla (az ajánlati ár 20%-a) benyújtását 2002. november 30-ra tervezi. A részszámlákból (6 db) nem kínál visszatartást, a számlák kibocsátásakor mûszaki elõteljesítést tervez 1,2–11,2%-os mértékben. A nyertes 45 napra emelte a fizetési határidõt, minden részszámlából (6 db) 10%-os visszatartást ajánl fel ajánlatkérõnek a vég mûszaki átadás-átvétel idõpontjáig. A végszámlát a teljesítést követõ 1 hónap múlva nyújtja be.<br>
Ajánlatkérõ álláspontját a Döntõbizottság elfogadta a pontozást illetõen; ugyanis a kérelmezõ ajánlata nem kedvezõbb pénzügyileg, nem nyújt a teljesítésre vonatkozóan többletgaranciát. Ajánlatkérõ joggal utasította el az átadás után 1 évvel való számlázásra vonatkozó ajánlatot, mint a pénzügyi szabályoknak nem megfelelõt. Pontozása tehát az arányokat tekintve megfelelõ, kérelmezõ 1/3, nyertes 3 pont a felsõ ponthatár módosulása miatt.<br>
Ezen részszemponttól tehát összességében a kérelmezõnek 6 2/3 =6,67, nyertesnek 8,99 pontot kellett kapnia.<br>
A Döntõbizottság jelen részszempont esetében azért végezte el az ajánlatok pontozásos értékelését, hogy megvizsgálja azt, hogy a részszemponton belüli belsõ arányok változása kihatással jár-e a részszempontra adható végpontszámra, melynek jelentõsége lehet az összességében legkedvezõbb ajánlat megítélésére.<br>
<br>
3. részszempontnál 5 alszempont volt, egyenlõ arányban pontozva.<br>
A pontozás megosztása 5 × 2 pontra megfelelõen történt az alábbiak szerint:<br>
		Kérelmezõ:  Nyertes:<br>
<br>
1. Technológiai folyamatok	0,75        2,00<br>
<br>
2. Minõségbiztosítási módszer	1,25        2,00<br>
<br>
3. Üzemeltetõvel együttmûködés	2,00        2,00<br>
<br>
4. Géppark színvonala	1,00        1,00<br>
<br>
5. Beépített gépek színvonala	1,50        1,50<br>
Összesen:	6,50        8,50<br>
A Döntõbizottság megvizsgálta a kérelmezõ által vitatott 3. és 5. alszempont értékelését.<br>
A nyertes az üzemeltetõvel való együttmûködést szerzõdés létrehozásával tervezi, tartalék berendezéseket is biztosít javítókészlettel a szivattyúk esetében. A kérelmezõ is teljes körû együttmûködés szándékát jelzi az ajánlatban, tartalék berendezéseket is biztosít. Ajánlatuk pontozása kifejezi azok egyenértékûségét. A beépített gépek és berendezések mûszaki színvonala tekintetében ajánlatkérõ által megfogalmazott mûszaki körülményeknek mindkét ajánlat teljes mértékben megfelelt, ezen túlmenõen ajánlatkérõ nem is értékelhetett egyebet, pontozása megfelelõ. E részszempontból tehát ajánlatkérõ értékelését a Döntõbizottság teljes egészében elfogadta.<br>
<br>
4. részszempontnál 4 alszempont volt, azonos arányban értékelve (2,5 pont maximum/alszempontonként) a következõk szerint:<br>
		Kérelmezõ:  Nyertes:<br>
<br>
1. Környezetvédelem	0,25        2,50<br>
<br>
2. Jólteljesítési garancia	1,25        1,00<br>
<br>
3. Garanciális idõ	2,20        1,45<br>
<br>
4. Közterületek rehabilitációja	0,25        1,00<br>
Összesen:	3,95        5,95<br>
Kérelmezõ az 1., 3. és 4. alszempont értékelését vitatta, mert az ajánlatkérõ döntése nem fejezte ki az alszempontok tényleges jelentõségét, így ennek szem elõtt tartása mellett tette vizsgálat tárgyává a Döntõbizottság ajánlatkérõ értékelését.<br>
Az 1. alszempontra a nyertes értékelhetõ ajánlatot tett, vállalta a bontott aszfaltanyag újrahasznosítását, közölte, hogy a veszélyes hulladék tárolására és újrahasznosítására engedélye van.<br>
Kérelmezõ hasonló tárgyra vonatkozóan nem nyilatkozott ajánlatában, a kérelmében kifejtett álláspontja – a jelen beruházásban nincs jelentõsége az útbontásnak – nem felel meg a tényeknek. A dokumentáció külön fejezete részletezi az építéssel érintett utakat, tehát helye volt az útbontás esetlegesen hulladékképzéssel járó körülményeivel számolni. Az értékelés helyes.<br>
A 3. alszempontnál az értékelés belsõ arányait kérelmezõ elfogadta, az alszempont jelentõségét, azaz a maximálisan itt elérhetõ pontszámot tartotta aránytalannak. A Döntõbizottság álláspontja szerint a pontozás a törvény követelményeinek megfelelõ volt.<br>
A 4. alszempontnál azt vitatta kérelmezõ, hogy reális ajánlat-e a 4–5 éves jótállás vállalása, amelyet a legmagasabb pontszámmal értékelt ajánlattevõk vállaltak. A Döntõbizottság álláspontja szerint ajánlatkérõ csak azt a nyilatkozatot értékelheti, amit az ajánlat tartalmaz, nem vélelmezheti, hogy az ajánlattevõ nem képes teljesíteni a vállalást. Így a közterületek helyreállítása és az erre nyújtott garancia helyesen került értékelésre.<br>
A negyedik részszempontot tehát összességében jól értékelte ajánlatkérõ.<br>
Fentiek szerint összességében a teljes pontozásos értékelés csak a 2. részszempontnál módosul kis mértékben, ez az összpontszámra annyiban van kihatással, hogy a kérelmezõ pontszáma (7,03–6,67) × 25 = 9 ponttal, a nyertesé (9,05–8,99) × 25 = 1,5 ponttal csökken. Az így módosított összpontszám kérelmezõnél 622, a nyertesnél 796,5. Az összességében kedvezõbb ajánlatot tehát a nyertes tette.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A fentiekre figyelemmel tehát ajánlatkérõ eljárást lezáró döntése a jogszabályoknak megfelelõ volt, az 59. § (1) bekezdésére figyelemmel az összességében legkedvezõbb ajánlattevõt hirdette ki nyertesnek. Az elsõ részszempont vonatkozásában történt alszempontok arányosításának nem megfelelõsége azonban nem befolyásolta az ajánlatkérõ döntését sem az elsõ részszempontot, sem pedig a végeredményt tekintve.<br>
A Döntõbizottság a kérelmezõ jogorvoslati kérelmét a rendelkezõ részben foglaltak szerint, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján, mint alaptalant elutasította.<br>
Jogsértés megállapításra nem került, így a rendelkezõ részben foglaltak szerint határozott a költség viselésérõl.<br>
A Döntõbizottság a jogorvoslati eljárás során ideiglenes intézkedést nem alkalmazott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ában megfogalmazott törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 2.<br>
<br>
Dr. Deli Betty s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>