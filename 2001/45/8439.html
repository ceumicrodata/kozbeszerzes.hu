<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8439)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.222/11/2001.<br>
<br>
Tárgy: a BETONÚT Rt. jogorvoslati kérelme a Légiforgalmi és Repülõtéri Igazgatóság közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a BETONÚT Szolgáltató és Építõ Rt. (1133 Budapest, Pannónia u. 59–61., képviseli Wesselyné dr. Gellért Sylvia ügyvéd, 1022 Budapest, Spáhi u. 27., a továbbiakban: kérelmezõ) jogorvoslati kérelmének, amelyet a Légiforgalmi és Repülõtéri Igazgatóság (1675 Budapest, Ferihegy Pf. 53, a továbbiakban: ajánlatkérõ) "pálya betonburkolatának hézagkiöntése" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését, ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg. A jogorvoslati eljárásban ezenkívül felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2000. december 20-i számában a rendelkezõ részben meghatározott tárgyú nyílt közbeszerzési eljárást indított. Ajánlatkérõ az ajánlati felhívásban elõírta az ajánlattevõ pénzügyi, gazdasági és mûszaki alkalmassága igazolására szolgáló iratok tartalmát, a szerzõdés teljesítésére alkalmatlanná minõsítés szempontjait [11. a), b) pont], valamint az összességében legelõnyösebb ajánlat kiválasztására szolgáló részszempontokat az alábbiak szerint:<br>
"13. a) Az ajánlatok elbírálásának szempontja: ajánlatkérõ az ajánlatok közül az összességében legelõnyösebb ajánlat szempontja alapján dönt.<br>
b) A 34. § (3) bekezdésében foglaltak: az elbírálás részszempontjai és súlyszámaik:<br>
– az ajánlat mûszaki tartalma, különös<br>
tekintettel az organizációra	4<br>
– az ajánlattevõ által vállalt garanciák<br>
– jólteljesítési, szavatossági – és ezek feltételei	4<br>
– az ajánlati ár	2<br>
– a megvalósítási határidõ	1<br>
Az értékelés során adható pontszám 1–10 pont."<br>
Részajánlatot nem lehetett tenni, de a többváltozatú ajánlat tétele megengedett volt. Az ajánlattétel feltétele 2 millió forint ajánlati biztosíték nyújtása volt [ennek módját a 8. b) pont tartalmazta]. A felhívás 16. pontjában ajánlatkérõ megkövetelt a nyertes ajánlattevõtõl 5%-os jólteljesítési és 2%-os szavatossági bankgaranciát is.<br>
Ajánlatkérõ dokumentációt is készített. Ebben meghatározta részletes ajánlati és szerzõdési feltételeit. Annak 3.3.7. pontja szerint ajánlattevõknek nyilatkozatot kellett az ajánlatukban csatolniuk a hazai beszállítás arányáról.<br>
A dokumentációban ajánlatkérõ pontosan meghatározta az általa kért jólteljesítési és szavatossági bankgaranciák tartalmát. Elvárta az ajánlattevõktõl, hogy – a munkavégzés különleges követelményeire tekintettel – az organizációs elképzeléseiket ismertessék.<br>
Helyszíni bejárásra is sor került 2001. január 4-én, majd az ajánlattételi határidõig 2001. február 1-jéig az alábbi ajánlattevõk tettek ajánlatot: kérelmezõ, Aerotechnika Rt. (továbbiakban: nyertes), OAT Kft., BMT 2000 Kft., közülük az Aerotechnika Rt. 1. és 2. számú ajánlatot tett eltérõ ajánlati árakon (68 850 000 Ft + áfa és 77 267 000 Ft + áfa), amelyet a bontásról felvett jegyzõkönyv tartalmaz.<br>
Az ajánlatok bontásáról szóló jegyzõkönyv kézhezvételét követõen a nyertes észrevételezte 2001. február 13-án kelt levelében, hogy ajánlatkérõ figyelmen kívül hagyta a bontás során az ajánlatában beadott alapajánlatot és csak az 1. és 2. sz. alternatív ajánlatokat ismertette. Kérte, hogy az értékelésbe az alapajánlatát is vonják be.<br>
Ajánlatkérõ a nyertes észrevételét elutasította, tekintettel arra, hogy a bontási jegyzõkönyvet (és magát a bontás aktusát) utólag nem lehet módosítani, egyébként is jelen voltak az ajánlattevõ képviselõi, így módjukban állt volna a hibát azonnal jelezni.<br>
Ajánlatkérõ bírálóbizottságot hozott létre, amely elsõ ízben 2001. február 14-én értékelte az ajánlatokat. Ekkor megállapította, hogy az OAT Kft. ajánlata érvénytelen, mert az ajánlati biztosítékot nem megfelelõ formában nyújtotta, míg a nyertes ajánlatát tisztázni kellett két kérdésben: a külföldiek részvételi arányát és a vámköltség alapját, a BMT 2000 Kft.-t pedig a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>körébe esõ nyilatkozat, illetve igazolás benyújtása érdekében kellett hiánypótlásra felszólítani. Az OAT Kft.-vel az érvénytelenségre vonatkozó döntést ajánlatkérõ írásban 2001. február 22-én közölte és ugyanezen a napon kérte meg írásban a fenti nyilatkozatokat, illetve rendelte el a hiánypótlást.<br>
Ajánlatkérõ az eredményhirdetés idõpontját 2001. február 27-én 30 nappal meghosszabbította, majd 2001. február 28-án további nyilatkozatot kért a nyertestõl a mûszaki felszereltségét illetõen.<br>
Az értékelést 2001. március 21-én fejezte be ajánlatkérõ bizottsága, amikor négy érvényes ajánlatról pontozásos táblázatot készített. A 2001. április 2-i eredményhirdetésen a nyertes "1. sz. alternatív" ajánlatát jelölték meg nyertesként.<br>
Kérelmezõ 2001. április 10-én jogorvoslati kérelmet terjesztett elõ. Kérelmezõ írásbeli kérelmében és tárgyaláson tett nyilatkozatában azt kérte a Döntõbizottságtól, hogy állapítsa meg a jogsértést, ideiglenes intézkedésként tiltsa meg az ajánlatkérõnek a jogorvoslati kérelemmel kifogásolt döntése szerinti szerzõdés megkötését, az ajánlatkérõ eljárást lezáró döntését semmisítse meg és kötelezze ajánlatkérõt a jelen eljárással kapcsolatban felmerült költségek megfizetésére. Indokolásul elõadta, hogy a nyertes ajánlat vélhetõleg érvénytelen volt, mert erre utalnak azok a hiánypótlási, illetve nyilatkozattételre szóló felhívások, amelyeket ajánlatkérõ az elbírálás idõszakában a nyertes ajánlattevõnek küldött. Elõadta, hogy a 10%-ot meghaladó mértékben igénybe vett alvállalkozóra a meghatározott adatokat már az ajánlatban fel kellett volna tüntetni. Az ajánlati dokumentáció 3.3.7. pontja szerint a vámköltséget is tételesen fel kellett volna tüntetni, ennek alapján sérelmezi, hogy nyertes ajánlatát miért nem minõsítette érvénytelennek ajánlatkérõ. Sérelmezi továbbá, hogy a nyertesként kihirdetett ajánlat a bontáskor ismertetett ajánlatok egyikével sem azonosítható egyértelmûen, valamint ajánlatkérõ az eredményhirdetéskor és azt követõen nem tett eleget a döntésével kapcsolatos tájékoztatási kötelezettségnek, ugyanis az "összegzés az eljárásról" címû iratot nem kapták meg, ugyanakkor a késõbb megkapott értékelési táblázatban csak pontok szerepelnek, az összehasonlítás szempontjai nem voltak benne. Ennek megfelelõen a mûszaki tartalmat, a szavatosság feltételeit ajánlattevõk ajánlataiból nem ismerték, és bár ezt kérték faxon az ajánlatkérõtõl, ezt nem kapták meg. Kérelmezõ sérelmezi azt is, hogy ajánlatkérõ nem az összességében legelõnyösebb ajánlatot választotta ki nyertesként, ugyanis kérelmezõ ajánlata ár szempontjából kedvezõbb volt.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy az eljárás során a hiánypótlást a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésének megfelelõen rendelte el, illetve a kérdésfeltevést a Kbt. 57. § (1) bekezdése szerint végezte. A nyertes ajánlat érvényes volt, a hiánypótlás keretében benyújtott nyilatkozatok, igazolások pótlólagos benyújtására a Kbt. rendelkezései adtak lehetõséget. Az alvállalkozókkal kapcsolatos hiánypótlásra azért került sor, mert a nyertes ajánlatában szerepelt két alvállalkozó, közülük az egyiknek az adatai teljeskörûen szerepeltek, és nem volt egyértelmû az iratanyagból számukra, hogy mindkét cég 10% feletti-e. Ha ugyanis a Rekma Kft. elérte volna a 10% feletti határt, akkor érvénytelennek kellett volna tekinteni az ajánlatot, de ennek a cégnek a részesedése 10% alatt maradt. A tulajdonviszonyokkal kapcsolatban azért kértek nyilatkozatot, mert a nyertes ajánlatában a felhasználásra kerülõ mûszaki berendezések "Aerotechnika-Rekma" fejléccel voltak feltüntetve és alattuk saját tulajdon megjelöléssel, ezért nem volt számunkra egyértelmû, hogy az melyik cégnek a tulajdona. A vámköltségekkel kapcsolatban pedig azért kért tájékoztatást a nyertestõl, – bár ajánlatában a 167. oldalon az bruttó összegben szerepelt, vagyis az ajánlattevõ megtette ajánlatát – mert arra volt kíváncsi, hogy mi a vámköltségnek a tényleges alapja. Továbbiakban elõadta, hogy a bontási jegyzõkönyv elkészítése során véletlenül összeragadt két lap és ennek megfelelõen a nyertes alapajánlatot átlapozták, és a bontási lapon 1. számúként, illetve 2. számúként jelölt ajánlatnál fölöslegesnek érezték az alternatív szónak a betételét, ugyanis az alternatíva csak a másikhoz képest értelmezhetõ. Jelen esetben nem volt, illetve nem észlelték, hogy volt olyan alapajánlat, amely szükségessé tette volna ennek a szónak a feltüntetését. Egyebekben kijelentik, hogy azért nem módosították utólag a bontási jegyzõkönyvet és nem értékelték a nyertes alapajánlatát, mert az volt az árát tekintve a l<br>
egalacsonyabb, és el akarták kerülni még annak a látszatát is, hogy utólag módosításra került az iratanyag. A nyertesnek a bontási jegyzõkönyvben ismertetett 1. számú ajánlata megfelel az eredményhirdetéskor nyertesként kihirdetett az Aerotechnika Rt. 1. számú alternatív ajánlatának. Az ár nagysága nem volt döntõ szempont, mert az elbírálás az összességében legkedvezõbb ajánlat kiválasztása alapján történt, és ennek csak egy részszempontja volt az ajánlott ellenszolgáltatás mértéke. A kérelmezõ ajánlata mûszaki tartalom, organizáció, jótállás, szavatosság tekintetében kedvezõtlenebb, mint a nyertesé. Az összességében legkedvezõbb ajánlat az ajánlatkérõ véleménye szerint a nyertesé volt, ennek alapján kéri a jogorvoslati kérelem elutasítását.<br>
Egyéb érdekeltek részérõl a BMT 2000 Kft. elõadta, hogy az általa benyújtott ajánlat a hiánypótlástól függetlenül érvényes volt, egyebekben kérelmezõvel megegyezõen kéri a Döntõbizottság eljárását. Az OAT Kft. érdemi észrevételt nem tett.<br>
A Döntõbizottság a D.222/7/2001. számú határozatával a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(2) bekezdés b) pontja alapján ideiglenes intézkedésként a szerzõdés megkötését megtiltotta.<br>
A Döntõbizottság megállapította, hogy a kérelemnek az alábbi része megalapozatlan.<br>
A Döntõbizottságnak elsõdlegesen azt kellett vizsgálnia, hogy a nyertes ajánlat megfelel-e az érvényesség követelményének.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Az ajánlati felhívás 11. a) pontja alapján a pénzügyi, mûszaki és gazdasági alkalmasság igazolását az ajánlattevõk és az általuk a közbeszerzés értékének 10%-át meghaladó mértékben igénybe venni kívánt alvállalkozók vonatkozásában írta elõ. A nyertes ajánlatában az alvállalkozói bevonás arányáról nincs nyilatkozat. Ajánlattevõ két alvállalkozót nevesít ajánlatának 130. oldalán, de csak az ÁRKÁDOK Kft.-re csatolja teljeskörûen a kért igazolásokat. Nyertes nyilatkozott arról, hogy alvállalkozói közül csak az ÁRKÁDOK Kft. részvétele minõsül 10%-on felülinek. A vámköltségekre vonatkozóan ajánlatkérõ a dokumentáció 14. oldalán csak annyi elõírást tett, hogy azt az ajánlati árnak tartalmaznia kell, és a vámköltséget az ajánlatban külön fel kell tüntetni. Ezen követelménynek az ajánlattevõ eleget tett és a vámköltséget ajánlata 167., 169. és 171. oldalán feltüntette. A felhasznált gépek és berendezések felhasználási területét és tulajdonosát illetõen ajánlatkérõ a felhívásában nem kért ismertetést, csak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), d) és g) pontokra hivatkozva kérte a mûszaki alkalmasság igazolását, aminek a nyertes ajánlattevõ eleget tett ajánlatának 58–59. oldalán. A pótlólagos nyilatkozat csak a gépek tulajdonjogát és azok felhasználási területét pontosította. A Döntõbizottság az elõbbiek alapján megállapította, hogy nyertes ajánlata érvényes volt.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése úgy rendelkezik, hogy az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.<br>
A <a href="http://net.jogtar.hu/jr/gen/getdoc.cgi?docid=99500040.tv#54">Kbt. 54. § </a>rendelkezése szerint az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie.<br>
A nyertes alap, valamint 1. számú alternatív és 2. számú alternatív azaz összesen három ajánlatot tett. Az ajánlatok bontásakor – ajánlatkérõ által is elismerten – az alapajánlatot nem vették észre, és csak az 1. számú alternatív és 2. számú alternatív ajánlatot tüntették fel 1. sz. ajánlat (ár: 68 850 000 Ft + áfa) és 2. sz. ajánlat (ár: 77 267 000 Ft + áfa) megjelöléssel és az ajánlatokhoz tartozó ellenszolgáltatások feltüntetésével. Az eredményhirdetéskor nyertes ajánlatnak a nyertes 1. számú alternatív ajánlatát tüntették fel, 68 850 000 Ft + áfa ellenszolgáltatással.<br>
A fentiek alapján a Döntõbizottság megállapította, hogy a nyertes ajánlatában szereplõ – és nyertesnek minõsített – 1. számú alternatív ajánlat és a bontási jegyzõkönyvben szereplõ 1. sz. ajánlat azonos, az eltérõ megnevezés csak az ajánlatkérõ által pontatlanul felvett bontási jegyzõkönyv következtében alakult ki. Ez a pontatlanság azonban – miután az ajánlatok a hozzájuk tartozó ellenszolgáltatások alapján egyértelmûen azonosíthatók – nem jelent jogszabálysértést.<br>
A nyertes alapajánlatának figyelmen kívül hagyása kérelmezõnek nem okozott jogsérelmet, a nyertes pedig határidõben ezt nem kifogásolta. A Döntõbizottság az ajánlatok érdemi elbírálásával kapcsolatos vizsgálata során az ajánlatkérõ által is értékelt ajánlatokat vette figyelembe.<br>
Tekintettel arra, hogy kérelmezõ kérte az ajánlatkérõ eljárást lezáró döntésének felülvizsgálatát, a Döntõbizottság az ajánlatok pontozásos értékelését is megvizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése úgy rendelkezik, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
<br>
<br>
1. részszempont: Az ajánlat mûszaki tartalma, különös tekintettel az organizációra<br>
– kérelmezõ	6 pont<br>
– nyertes 1. sz. alternatív ajánlat	10 pont<br>
Az értékelés alapja az ajánlatban kidolgozott organizációs terv, az alkalmazni kívánt anyagok minõsége és az ott kidolgozott technológiai módszer volt. A nyertes ajánlatát kedvezõbbé tette az, hogy az organizációt illetõen a repülõtér forgalmához legjobban alkalmazkodó kivitelezési sorrendet dolgozta ki, továbbá az általa ajánlott anyag a vállalt garanciában is kifejezett hosszú élettartamú, illetve az általa alkalmazott technológiával a legnagyobb mértékben biztosítja a betonburkolat és a kiöntõanyag közötti tapadást. Ajánlatkérõnek az értékelését a Döntõbizottság is megfelelõnek találta.<br>
<br>
<br>
2. részszempont: Az ajánlattevõ által vállalt garanciák – jólteljesítési, szavatossági – és ezek feltételei<br>
– kérelmezõ	5 pont<br>
– nyertes 1. sz. alternatív ajánlat	10 pont<br>
Az értékelés alapja a garanciavállalás idõtartama volt, amelyet ajánlatkérõ 5 és 10 pont között értékelt. A nyertes 1. sz. alternatív ajánlata 3,5 évet tartalmazott, kérelmezõé 1 évet, a leghosszabb vállalás nyertes 2. sz. alternatív ajánlata szerint 5 év 10 hónap volt. Ajánlatkérõ a nyertes 1. sz. alternatív ajánlatára és 2. sz. alternatív ajánlatára egyaránt 10 pontot adott, pedig azok tartama (3,5 év, illetve 5 év 10 hónap) nem azonos. Ennek megfelelõen a pontozás nem fejezi ki az ajánlatok tartalmi elemei közötti tényleges különbséget. A nyertes 2. sz. alternatív ajánlatára magasabb pontszámot kellett volna adni, mint az 1. sz. alternatív ajánlatra, ugyanakkor a minimális garanciális idõt vállaló ajánlattevõk a kapott 5–5 pontnál kevesebb pontszámot is kaphattak volna (egészen az alsó ponthatárig – 1 pont – terjedõen). Ily módon a végeredményt, az ajánlattevõk sorrendjét a 2. részszempontnak az ajánlatok valós tartalmához jobban igazodó értékelése nem befolyásolná.<br>
<br>
<br>
3. részszempont: Ajánlati ár<br>
– kérelmezõ	9.94 pont<br>
– nyertes 1. sz. alternatív ajánlat	9.51 pont<br>
Az ajánlati árak értékelése azok matematikai viszonyításával történt. A kérelmezõ 65 884 000 Ft + áfa, míg nyertes 68 850 000 Ft + áfa összegû árajánlatot tett. Tekintettel az árak közötti különbségre – a Döntõbizottság megítélése szerint – nem kifogásolható a pontszámokban is tükrözõdõ – hasonlóan kis mértékû – eltérés, ugyanis az kifejezi az ajánlatok valós tartalmát.<br>
<br>
4. részszempont: Megvalósítási határidõ<br>
– kérelmezõ	10 pont<br>
– nyertes 1. sz. alternatív ajánlat	8 pont<br>
Az értékelés alapja a munkák átfutási ideje volt. Az ajánlati felhívás 4. pontjában ajánlatkérõ a szerzõdés idõtartamára vonatkozó alábbi elõírást adta meg:<br>
"4. A teljesítés határideje vagy a szerzõdés idõtartama: a nyertes ajánlattevõvel megkötendõ vállalkozási szerzõdés létrejöttét követõ 60., munkavégzésre alkalmas nap, vagy ennél korábbi idõpont."<br>
Fentiek alapján – szerzõdéskötés idõpontjának a felhívás alapján várható 2001. március 22-i idõpontját figyelembe véve – ajánlatkérõ 2001. május 21-i határidõt (vagy ennél korábbit) igényelt. A megfogalmazás módja ugyanakkor a szerzõdéskötés napjának csúszása esetére lehetõvé tette a teljesítési határidõ rugalmas alkalmazkodását is.<br>
A kérelmezõ kétségkívül a legkedvezõbb teljesítési határidõt vállalta, õ ugyanis ajánlatában 2001. május 21-ét határozta meg. A nyertes a szerzõdéskötést követõ 58. munkavégzésre alkalmas napban határozta meg a teljesítés véghatáridejét, amely a határnapot illetõen bizonytalan vállalás, tekintettel a szerzõdés megkötésének késõbbi idõpontjára és arra is, hogy a munkavégzésre nem alkalmas napok is befolyásolják a teljesítést. Az ajánlatkérõ által adott 10 és 8 pont a fentieket megfelelõen tükrözi.<br>
Az értékelés eredményeként kialakult pontszámokat az alábbi táblázat tartalmazza:<br>
<br>
Kérelmezõ<br>
<br>
<br>
		Súlyszám<br>
Súlyszám	Pontszám	és pontszám<br>
		szorzata<br>
<br>
<br>
1. Mûszaki tartalom	4	6	24<br>
<br>
2. Garancia vállalása	4	5	20<br>
<br>
3. Ajánlati ár	2	9,94	19,88<br>
<br>
4. Megvalósítási határidõ	1	10	10<br>
Összesen			73,88<br>
<br>
<br>
Nyertes<br>
<br>
		Súlyszám<br>
Súlyszám	Pontszám	és pontszám<br>
		szorzata<br>
<br>
<br>
1. Mûszaki tartalom	4	10	40<br>
<br>
2. Garancia vállalása	4	10	40<br>
<br>
3. Ajánlati ár	2	9,51	19,02<br>
<br>
4. Megvalósítási határidõ	1	8	8<br>
Összesen			107,02<br>
<br>
<br>
Az értékelés vizsgálata után összegzésül a Döntõbizottság megállapította, hogy az ajánlatok pontozásos értékelése általában megfelelõ volt, a 2. részszempontnál jelzett aránytalanság nem volt kihatással a végeredményre.<br>
A jogorvoslati kérelem az alábbi részt illetõen megalapozott:<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése úgy rendelkezik, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdés rendelkezésének megfelelõen az eredményhirdetéskor nem ismertette teljeskörûen az összegzés adatait, és az eredményhirdetést követõ 5 munkanapon belül nem küldte meg ajánlattevõk részére a Kbt. 5. számú melléklete szerint összeállított "Összegzés az eljárásról" szóló iratot, és maga az összegzés tartalmilag nem elégítette ki a Kbt. 5. számú mellékletében elõírtakat. Ajánlatkérõ ezen magatartásával megsértette a Kbt. 61. § (1) bekezdésének rendelkezését.<br>
A Döntõbizottság a fentiek alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörében eljárva a Kbt. 88. § (1) bekezdés a) pontjának megfelelõen elutasította az alaptalan kérelmet, illetve az (1) bekezdés d) pontja alapján a kérelem egy részében megállapította a jogsértést.<br>
A jogsértés súlya és jellege nem indokolta ajánlatkérõ eljárást lezáró döntésének megsemmisítését.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 21.<br>
<br>
Dr. Nagy László Gábor s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>