<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8496)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.283/14/2001.<br>
<br>
Tárgy: az Épvillszer Kft. jogorvoslati kérelme Karcag Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Épvillszer Kft. (5000 Szolnok, Mészáros L. u. 10., továbbiakban: kérelmezõ) kérelmére dr. Abonyi Katalin jogtanácsos által képviselt Karcag Város Önkormányzata (5300 Szolnok, Kossuth tér l., továbbiakban: ajánlatkérõ) a Kátay Gábor Kórház villamos elosztóberendezéseinek korszerûsítése tárgyú közbeszerzési eljárása ellen indult jogorvoslati eljárást, a Döntõbizottság a D.37/13/2001. számú határozat bírósági felülvizsgálata iránt indított per jogerõs befejezéséig felfüggeszti. A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2000. november 29-én megjelent számában a rendelkezõ részben megjelölt beszerzés tárgyában. A felhívásra 12 ajánlat érkezett, melyek közül ajánlatkérõ 8-at érvénytelennek nyilvánított, köztük a Vill-Korr Bt. 54 895 917 Ft ajánlati árral tett ajánlatát is. A január 24-én tartott eredményhirdetésen ajánlatkérõ a kérelmezõ 71 491 998 Ft-os ajánlatát hirdette ki nyertesnek.<br>
A Vill-Korr Bt. kérelmére e döntés ellen indult jogorvoslati eljárásban a Döntõbizottság megállapította, hogy ajánlatkérõnek a Vill-Korr Bt. ajánlata érvénytelenségére vonatkozó döntése jogsértõ, ezért azt megsemmisítette, és kötelezte ajánlatkérõt a Vill-Korr Bt. ajánlatának az elbírálásba való bevonására.<br>
Ajánlatkérõ a határozat értelmében újra elbírálta az ajánlatokat és április 28-án a Vill-Korr Bt. ajánlatát hirdette ki nyertesnek.<br>
Kérelmezõ a Döntõbizottság határozatának bírósági felülvizsgálata iránt keresetet nyújtott be a Fõvárosi Bírósághoz.<br>
Kérelmezõ május 7-én jogorvoslati kérelmet terjesztett elõ ajánlatkérõ április 28-án hozott döntése ellen. Kérte a szerzõdéskötés megtiltását és a jogorvoslati eljárás felfüggesztését a per jogerõs befejezéséig. Nem vitatta, hogy a Vill-Korr Bt. ajánlata összességében elõnyösebb volt az õ ajánlatánál, azonban állította, hogy az érvénytelen lévén, nem lehet az eljárás nyertese.<br>
A Döntõbizottság ideiglenes intézkedést nem alkalmazott, mert a kérelem adataiból nem látta megállapíthatónak a közbeszerzés tisztasága megsértése veszélyének fennállását.<br>
Ajánlatkérõ észrevételében kérte a kérelem elutasítását. Elõadta, hogy a Döntõbizottság határozatában foglaltak alapján bírálta el újból az ajánlatokat, és minõsítette nyertesnek a Vill-Korr Bt. ajánlatát. Közölte, hogy a nyertessel a szerzõdést megkötötte.<br>
A Döntõbizottság az eljárásban a felek által tett nyilatkozatok, észrevételek, valamint a közbeszerzési eljárásban keletkezett dokumentumok tartalma alapján a következõket állapította meg:<br>
A jogorvoslati kérelem annak megállapítására irányul, hogy a közbeszerzési eljárás nyertese a kérelmezõ és nem a Vill-Korr Bt. Kérelmezõnek csak akkor van esélye a "nyertességre", ha a nálánál – általa is elismerten – kedvezõbb ajánlatot tevõ Vill-Korr Bt. ajánlata érvénytelennek minõsül, mely érvénytelenség megállapítása iránt indított keresetet kérelmezõ a Döntõbizottságnak a Vill-Korr Bt. ajánlata érvényességét kimondó D.37/13/2001. számú határozata bírósági felülvizsgálata iránt.<br>
A jelen jogorvoslati eljárásban a Döntõbizottság a törvényi feltételek fennállásának hiánya miatt ideiglenes intézkedésként nem tiltotta meg a szerzõdéskötést, ajánlatkérõ így a Vill-Korr Bt.-vel megkötötte a közbeszerzési szerzõdést. Ezen tényállás folytán az ügy tárgya már nem a nyertesség, hanem az, hogy melyik ajánlat az összességében legelõnyösebb. Összességében legelõnyösebb csak olyan ajánlat lehet, amelyik részt vehet az ajánlatok összehasonlításában, azaz az értékelésben. Érvénytelen ajánlatot nem lehet az értékelésbe bevonni. Ezért a jogorvoslati kérelem elbírálása szempontjából meghatározó a Vill-Korr Bt. ajánlata érvényességének kérdése.<br>
A Döntõbizottság a D.37/13/2001. számú határozatában e kérdésben már döntött, ezt a döntését csak a Fõvárosi Bíróság ítélete, illetve az elsõfokú ítélet elleni fellebbezés esetén a Legfelsõbb Bíróság változtathatja meg: Tehát annak megállapítása, hogy a közbeszerzési eljárásban a kérelmezõ tette-e a legkedvezõbb ajánlatot, attól függ, hogy a bíróság érvényesnek vagy érvénytelennek mondja-e ki a Vill-Korr Bt. ajánlatát. Ennek megfelelõen kérte kérelmezõ a jogorvoslati eljárás felfüggesztését a per jogerõs befejezéséig.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (Áe) rendelkezéseit kell alkalmazni. A jogorvoslati eljárás felfüggesztésére vonatkozóan a Kbt. rendelkezést nem tartalmaz, e kérdésben tehát az Áe. rendelkezése az irányadó.<br>
Az Áe. 37. § (1) bekezdése elõírja: "ha az ügy érdemi eldöntése olyan kérdés elõzetes elbírálásától függ, amelyben az eljárás más szerv hatáskörébe tartozik, a közigazgatási szerv az eljárást felfüggeszti." A (2) bekezdés szerint "a felfüggesztés idõtartama az elintézési határidõkbe nem számít be".<br>
Mivel fentiek alapján a jogorvoslati kérelem elbírálása elõzetes kérdésben való jogerõs bírósági ítélet függvénye, a Döntõbizottság az Áe. hivatkozott rendelkezése alapján a jogorvoslati eljárást felfüggesztette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 12.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>