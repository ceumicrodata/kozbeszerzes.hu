<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8441)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.243/21/2001.<br>
<br>
Tárgy: a Compu-Post Bt. jogorvoslati kérelme a Budapesti Operettszínház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Compu-Post Bt. (1119 Budapest, Fehérvári út 107/A., képviseli: dr. Szabó Erika ügyvéd, 1071 Budapest, Damjanich u. 42. fszt. 3/A, a továbbiakban: kérelmezõ) jogorvoslati kérelmét, melyet a Budapesti Operettszínház (1051 Budapest, Sas u. 8., képviseli: dr. Németh Gabriella ügyvéd, 1067 Budapest, Teréz krt. 19., a továbbiakban: ajánlatkérõ) "a Budapesti Operettszínház rekonstrukciója során hangszerek beszerzése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. január 10-én ajánlati felhívást tett közzé nyílt eljárás megindítására a Közbeszerzési Értesítõ 2. számában (8715/2000) a rendelkezõ részben írt tárgyban.<br>
A felhívás 3. c) pontja szerint a beszerzés tárgyára részajánlat volt tehetõ a 3. a) pontban foglalt hangszerfajtáknak megfelelõen, és ugyanitt azt is kikötötte ajánlatkérõ, hogy azon belül további bontás nem lehetséges.<br>
A felhívás 5. pontja tartalmazta a dokumentáció rendelkezésére bocsátásának és kiváltásának feltételeit, illetve helyét.<br>
A felhívás 6. a) pontja szerint az ajánlattételi határidõ február 20. 12.00 óra volt.<br>
Az ajánlatokat az ajánlatkérõnél a Sas u. 8.-ban a földszinten kellett leadni.<br>
A felhívás 7. b) pontja azt tartalmazta, hogy az ajánlatok felbontásának helye szintén az ajánlatkérõ címe, nevezetesen a Budapesti Operettszínház Igazgatósága 1051 Budapest, Sas u. 8. Ajánlatkérõ ajánlati biztosítékot nem kért.<br>
A felhívás 15. a) pontja tartalmazta az eredményhirdetés idõpontját, melynek alapján kiszámolva az 2001. március 22-én 12.00 órakor volt.<br>
A beszerzési tárgyakkal szemben támasztott általános követelményként ajánlatkérõ azt is rögzítette felhívásában, hogy a beszerzendõ hangszereknek professzionális színvonalúnak, a legmagasabb elõadómûvészi igényeket is kielégítõnek kell lenniük.<br>
A bontás helyszínén dr. Walkshõfer Katalin budapesti közjegyzõ által felvett 156/2001. számú Ténytanúsítványi Jegyzõkönyv szerint az ajánlattételi határidõig, azaz 2001. február 20-án 12.00 óráig az ajánlatkérõ Sas u. 8. sz. irodaházának földszintjén az alábbi nyolc ajánlattevõ nyújtotta be ajánlatát, Dárius Music Kft., a VM-PRO Kft., a Corpus Hangszer Kft., a Rosé Kft., a Fon-Trade Kft., az AND & AND Kft., a Polytone Kft., valamint Tamás Sándor egyéni vállalkozó.<br>
Ajánlatkérõ a felhívás szerinti idõpontban, azaz 2001. március 22-én megtartotta a nyilvános eredményhirdetést, ahol kihirdette, hogy az egyes hangszerekre nézve mely ajánlattevõ lett az eljárás nyertese.<br>
Kérelmezõ a 2001. április 14-én postára adott és a Döntõbizottságoz április 18-án érkezõ jogorvoslati kérelmét a Döntõbizottság felhívására 2001. április 28.-án kiegészítette a hiánypótlást követõen.<br>
Ebben kérte az ajánlatkérõ eljárást lezáró döntésének megsemmisítését és új pályázat kiírását, valamint ideiglenes intézkedéssel az ajánlatkérõ arra kötelezését, hogy kérelmezõt az eljárásba vonja be. Kérte továbbá az ügyben tárgyalás tartását, valamint azt is, hogy a Döntõbizottság kötelezze ajánlatkérõt az eljárás során felmerült költségeinek megtérítésére.<br>
Kérelmét azzal indokolta, hogy szabályos pályázatot nyújtott be 2001. február 20-án 11 óra 57 perckor, azonban az ajánlatkérõ azt nem fogadta be. Kérte a késõbbiekben – és erre szóbeli ígéretet kapott –, hogy az elutasításról határozatot kap, amely a jogorvoslati kérelem megírásáig nem érkezett meg kérelmezõhöz.<br>
Elõadta azt is, hogy mivel semmilyen tájékoztatást az ajánlatkérõtõl nem kapott, telefonon próbált érdeklõdni a történtekrõl, majd 2001. április 2-án szóban értesült arról, hogy az ajánlatkérõ az ajánlatát nem fogadta el, és arról is tájékoztatták, hogy errõl határozatot küldenek részére, amely ellen jogorvoslattal élhet. Álláspontja szerint az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie, illetve e jegyzõkönyvet meg kell küldeni öt munkanapon belül az ajánlattevõknek, és egyben tájékoztatni õket, az esetleges kizárásról, illetve az ajánlat érvénytelenné nyilvánításáról. Ezt a szabályt sem tartotta be ajánlatkérõ az eljárása során. Elõadta azt is, hogy az ügyben érdekelt Corpus Hangszer Kft.-tõl értesült arról, hogy a közbeszerzési eljárás során más ajánlattevõ is jogsértést észlelt, mely alapján a D.216/2001. sz. ügyben tárgyalás lesz 2001. május 8-án.<br>
Kérelmére tartott tárgyalás idõpontja elõtt azt is kérte írásban, hogy a Döntõbizottság ideiglenes intézkedéssel tiltsa meg a szerzõdés megkötését is.<br>
Kérelmét a tárgyaláson változatlanul fenntartva elõadta azt is, hogy az ajánlatát 2001. február 20-án 11 óra 57 perckor az általa megbízott Borsodi Gábor adta le ajánlatkérõnél – de mivel nagyon sietett –, és nem volt tudomása arról, hogy átvételi elismervényt kérhet, ezért az egyébként az ajánlattevõk részére átadott ilyen elismervénnyel, mellyel ajánlatkérõ az ajánlatok benyújtását igazolja, nem rendelkezik.<br>
Mivel az ajánlatkérõ ügyvezetõje Lendvay András az ajánlattétel idõpontjában nem tartózkodott Magyarországon, ezért a megbízottja által elmondottak alapján állítja a fenti tényeket az ajánlat leadásának körülményeirõl, és egyben indítványozta azt, hogy a Döntõbizottság Borsodi Gábort a jogorvoslati eljárás tárgyalásán tanúként hallgassa meg.<br>
Ajánlatkérõ írásos észrevételében, melyet a tárgyaláson változatlanul fenntartott, kérte – az egyébként álláspontja szerint késve benyújtott jogorvoslati kérelem – elutasítását, mint alaptalant a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdése szerint. Észrevétele alátámasztására elõadta azt is, hogy az általa jogorvoslati eljáráshoz becsatolt iratok között fellelhetõ Közjegyzõi Tanúsítvány szerint a kérelmezõvel azonos nevû ajánlattevõ a bontási határidõig nem jelent meg, és e név alatt ajánlat nem érkezett hozzá. A kérelmezõ ezzel ellentétes kijelentése a közokiratra tekintettel is valószínûsíthetõen tévedés. Elõadta azt is, hogy az ajánlatok bontásakor – már jóval annak megkezdése után – megjelent egy személy (ezek szerint kérelmezõ képviselõje lehetett), hogy szeretne ajánlatot leadni, de ajánlatkérõ az illetõ személyazonosságot sem tisztázva közölte vele, hogy elkésett, és a borítékját át sem vette. Ezt követõen kérelmezõ megbízottja azonnal el is távozott. Fenti körülmények alapján, ami az összes ajánlattevõ és közjegyzõ elõtt zajlott le, érthetetlennek és valótlannak minõsül kérelmezõ valamennyi tényállítása.<br>
Tárgyaláson a kérelmezõvel megegyezõ módon indítványozta Borsodi Gábor tanúkénti meghallgatását. Azt is nyilatkozta, hogy nem helytálló kérelmezõnek azon állítása, hogy nem vették át a beküldött ajánlatot. Tekintettel arra, hogy mivel elkésett, ezért már a megbízott át sem adta az ajánlatot, így az nem is áll a rendelkezésükre, hiszen azt át sem vették. Elõadta azt is, hogy az ajánlatokat a földszinten lévõ Gazdasági Hivatalnál kellett 12.00 óráig leadni, ahogy az a felhívásban is szerepel. Az ajánlatok bontása a 12.00 órai határidõ letelte után a III. emeleti tárgyalóteremben történt, amirõl az ajánlattevõk tudomással bírtak, hisz itt tartották korábban a konzultációt is, de ezen túlmenõen az ajánlatuk átvételekor is közölte velük az ügyintézõ ezt a tényt. Azt is nyilatkozta, hogy a Közjegyzõi Tanúsítvány mellékletét képezi egy jelenléti ív is, amit a jelenlévõ ajánlattevõi képviselõk aláírtak. Ezen sem szerepel a kérelmezõ megbízottjának a neve, illetve aláírása. Elõadta azt is, hogy azon ajánlattevõknek, akik határidõre adták le az ajánlatukat, e tényrõl átvételi elismervényt adtak, majd a 12.00 órai határidõ leteltét követõen a közjegyzõvel együtt a leadott nyolc darab ajánlatot felvitték a III. emeleti külön terembe, ahol azok bontása történt.<br>
A döntõbizottsági tárgyaláson kérelmezõ kérdésére azt is nyilatkozta, hogy a bontási eljárás során késve érkezõ személlyel közölték, hogy az ajánlata elkésett és azt nem veszik át.<br>
A Döntõbizottság kérdésére a tárgyaláson határozottan azt is nyilatkozta, hogy kérelmezõ ajánlata nincs a birtokában, arról hivatalosan nincs tudomása. A tanú meghallgatását követõen azt is nyilatkozta, hogy a tanú vallomásában ellentmondásokat vélt felfedezni, ezért azt kéri figyelembe venni a döntés meghozatalakor.<br>
A Döntõbizottság a kérelmezõ által indítványozott ideiglenes intézkedéseket nem alkalmazta azok törvényi feltételeinek hiányában.<br>
Az ügyben érdekelt felek közül Tamás Sándor egyéni vállalkozó írásban úgy nyilatkozott, hogy büntetõjogi felelõsségének tudatában kijelenti, hogy a szóban forgó ajánlat a pályázat határidejének lejárta után, tehát 2001. február 20-án 12.00 óra után, mintegy 10 perccel érkezett, amikor már az ajánlatok bontása megkezdõdött. Az AND & AND Kft. írásos nyilatkozatában azt adta elõ, hogy a 2001. február 20. 11 óra 57 perces kérelmezõi idõpont téves, mert az helyesen 12 óra 15 perc volt. Ezt azzal támasztja alá, hogy az ajánlattevõk mind ott ültek a teremben, amikor 12.00 óra után néhány perccel – a Bazilika harangszava is már régen lecsengett – megérkezett az ajánlatkérõ bizottság több tagja a földszintrõl a pályázatokkal. Ez annyit jelent, hogy õk onnan lentrõl a gazdasági irodából 12.00 óra után indultak el. Ekkor kaptak tájékoztatást arról, hogy kik adták le határidõben az ajánlatokat. Eközben érkezett meg a kérelmezõ képviselõje. A Fon-Trade Kft. írásos észrevételében közölte, hogy a kérelmezõ kb. 12 óra 15 perc után érkezett a pályázat bontásának a helyszínére, így a jogorvoslati kérelemben írt állítása nem helytálló. A Corpus Hangszer Kft. képviselõje a tárgyaláson szóban úgy nyilatkozott, hogy õ az ajánlatát pontban 12.00 órakor adta le ajánlatkérõnél a földszinti titkárságon, ahol errõl részére átvételi elismervényt adtak. Elõadta azt is, hogy erre azért emlékszik pontosan, mert a Bazilika harangja ekkor szólalt meg. Ajánlat leadásakor közölték vele, hogy a gyülekezés helyén, azaz a III. emeleten lesz az ajánlatok bontása. Ezt azért is tudta, mert közölték vele, hogy ott lesz a gyülekezés, ahol korábban a konzultációt tartotta ajánlatkérõ. Azt is nyilatkozta, hogy a kérelmezõ ügyvezetõje tõle szerzett tudomást arról, hogy a részére megküldött összegzésben a kérelmezõ neve nem szerepel. Állítása szerint, amikor õ az ajánlatát leadta, akkor a földszinten látta a kérelmezõ megbízottját, aki az ajánlat leadásával volt megbízva.<br>
A Döntõbizottság a kérelmezõ és ajánlatkérõ indítványának megfelelõen a jogorvoslati ügy tárgyalásán a hamis tanúzás következményére történõ figyelmeztetés után tanúként hallgatta meg Borsodi Gábor Budapest, XIV. Kender u. 12. sz. alatti lakost.<br>
A tanú a meghallgatás során elõadta, hogy a kérelmezõtõl kapott olyan alkalmi megbízást, hogy az ajánlatot 2001. február 20-án 12.00 óráig adja le az ajánlatkérõnél. A meghallgatás során úgy nyilatkozott, hogy a kérdéses napon 11 óra 30 perckor indult az Alabástrom u. 45. sz. alatti telepükrõl személyautóval a Sas utcába egyik munkatársával, aki jobban ismeri a várost. 11 óra 55 körül értek a Sas utcához. Itt egy darus tehergépkocsi mögött parkoltak le, mert máshol már nem találtak helyet. A kollégája bent maradt az autóban és õ az instrukciónak megfelelõen a Gazdasági Hivatalba a Sas u. 8. földszintjére vitte be az ajánlatot, amit körülbelül 11 óra 57 perckor adott át egy általa ismeretlen hölgynek. Az átadás során átvételi elismervényt nem is kért és nem is kapott. Mintegy 20 másodperces ott tartózkodást követõen azonnal elhagyta az épületet tekintettel arra, hogy rossz helyen parkoltak, mivel akadályozták a forgalmat, ezért nagyon gyorsan el is távozott az épületbõl. Kérdésre azt is elõadta, hogy a III. emeleti helyiségben, ahol egyébként az ajánlatok bontása történt, nem járt. Egyebet a tárggyal kapcsolatosan nem kívánt elõadni. A Döntõbizottság kérdésére azt is nyilatkozta a tárgyaláson, hogy miután az ajánlatot leadta ezt követõen az utcára kiérve, hívta kolléganõjét telefonon, hogy idõben megérkezett az ajánlattal. E hívást a 06/209333-253 hívószámú mobilkészülékrõl eszközölte és emlékezete szerint a megbízója cégét hívta fel a 424-6400 számon. Állítása szerint az ajánlat leadása és a telefonálás között kb. 3-4 perc telt el. Kérdésre azt is elõadta, hogy a Sas u. 8. sz. alatti bejárattól mintegy 50 m-re parkoltak, ezért valójában egy versenyfutás volt az idõvel ez a megbízás, amit a kérelmezõ részére teljesített. A döntõbizottsági meghallgatást követõen a tanú közölte, hogy költségigénye nincs a meghallgatásával kapcsolatosan, majd azt is nyilatkozta többek között, hogy álláspontja szerint a híváslista a fentebb megjelölt mobil telefonról lekérhetõ a szolgáltatótól. A tanú a meghallgatása során a felek ál<br>
tal feltett kérdésekre megválaszolva további kérdés hiányában a tárgyalótermet elhagyta, a tárgyaláson ezt követõen nem vett részt.<br>
A Döntõbizottság a fenti körülményekre tekintettel, valamint arra, hogy a Pannon GSM Távközlési Rt. szolgáltatót a híváslista miatt meg kívánta keresni, ezért a tárgyaláson szóban kihirdette, majd a feleknek kikézbesítette írásban is a D.243/14/2001. számú határozatát, mellyel a folyamatban lévõ jogorvoslati eljárást a megkeresés teljesítéséig felfüggesztette, figyelemmel az Államigazgatási eljárás szabályairól szóló 1957. évi IV. törvény 37. § (1) bekezdésére. A Döntõbizottság elõször 2001. május 23-án, majd a Pannon GSM Rt. Távközlési Szolgáltató Biztonsági Igazgatójának nemleges levelét követõen 2001. június 11-én írásban kereste meg a szolgáltatót hivatkozva a Kbt. vonatkozó rendelkezéseire [20. § (1)–(2) bekezdése] azzal, hogy a kérdéses telefonszám 2001. február 20-ai híváslistáját hivatalos célból a Döntõbizottság részére küldje meg. A Pannon GSM Rt. a 2001. június 11-én kelt második levelében is megtagadta a híváslista átadását és egyben közölte a Döntõbizottsággal, hogy az ügyben megkeresi az Adatvédelmi Biztost annak állásfoglalását kérve a lista kiadhatóságával kapcsolatosan.<br>
Ezt követõen 2001. július 4-én az Adatvédelmi Biztos irodája tájékoztatáskéréssel fordult a Döntõbizottsághoz, melyben azt kérte, hogy a Döntõbizottság a válaszban térjen ki arra, hogy véleménye szerint mely törvény rendelkezik a kért távközlési adatok továbbításának kötelezettségérõl, és milyen törvényes cél érdekében kérik az adatokat.<br>
A Döntõbizottság a D.243/20/2001. számú levelével adta meg a kért információkat az Adatvédelmi Biztos irodájának 2001. július 12. keltezésû levelében, de mivel a jelen határozat meghozataláig semmilyen választ nem kapott sem a Pannon GSM Rt. szolgáltatótól, sem az Adatvédelmi Biztos irodájától, ezért az ügyet elbírálva meghozta a rendelkezõ részben írt határozatot.<br>
A Döntõbizottságnak a jogorvoslati eljárás körében alapvetõen azt kellett vizsgálnia, hogy kérelmezõ idõben adott-e le ajánlatot ajánlatkérõhöz 2001. február 20-án.<br>
A Döntõbizottság a rendelkezésére álló iratok, dokumentumok és az írásos tárgyaláson tett nyilatkozatok alapján megállapította, hogy az idõben érkezett jogorvoslati kérelem megalapozatlan az alábbiak miatt:<br>
Az ajánlatok bontásáról dr. Walkshõfer Katalin budapesti közjegyzõ 156/2001. sz. ténytanúsítványi jegyzõkönyvet állított ki. E jegyzõkönyv második oldalán azt rögzítette, hogy megállapítja: a fenti helyen és idõig összesen nyolc pályázat érkezett, valamennyi pályázat nem postai úton, lezárt, sértetlennek látszó csomagolásban.<br>
A jegyzõkönyv azt is tartalmazza, hogy a 12.00 órás idõpontig a Polyton Kft., a VM-PRO Kft., a Dárius Music Kft., a Corpus Hangszer Kft., a Rosé Kft., a Fon-Trade Kft., az AND & AND Kft., valamint Tamás Sándor egyéni vállalkozó nyújtott be ajánlatot.<br>
A jegyzõkönyv olyan kitételt nem tartalmaz, hogy kérelmezõ vagy képviselõje ajánlatot nyújtott volna be ajánlatkérõhöz és olyan kitételt sem, hogy késve érkezett volna valamely ajánlattevõ képviselõje. Ténytanúsítványi jegyzõkönyv mellékletét képezi egy jelenléti ív is, melyet az ajánlattétel napján vettek fel, s melyen szerepel a képviselt cég, az azt képviselt személy neve, valamint az aláírása.<br>
A Döntõbizottság ezt megvizsgálva megállapította, hogy a kérelmezõ cége, a képviselõjének neve, aláírása sehol sem szerepel a jelenléti íven.<br>
A Döntõbizottság a kérelmezõ által megjelölt tanú meghallgatását megvizsgálva megállapította, hogy a tanú a meghallgatás során ellentmondásokba keveredett, mert hol azt állította, hogy 10 másodpercig tartózkodott az épületben, hol pedig azt, hogy összesen 20 másodpercig. Azt is megállapította a tanúmeghallgatás során a Döntõbizottság, és jegyzõkönyvbe rögzítette, hogy a tanú nem tudta pontosan megjelölni, hogy hol, melyik szobában, vagy név szerint kinek adta át a megbízója által küldött ajánlatot.<br>
A tanú meghallgatására tekintettel a Döntõbizottság megkísérelte beszerezni a tanú által megjelölt mobiltelefon 2001. február 20-ai híváslistáját, mely a többszöri megkeresés ellenére sem vezetett eredményre.<br>
A Döntõbizottság azt is figyelembe vette véleménye kialakításánál, hogy kérelmezõ képviselõje személyesen nem jelent meg az ajánlatok leadásakor, illetve bontásakor. Az ajánlatát eseti megbízás keretében egy "külsõ" személlyel küldte el, aki a tanúkénti meghallgatása során ellentmondásokba ütközött, valamint azt, hogy a tanú által a megbízójának szóban adott tájékoztatás alapján megírt jogorvoslati kérelem nem a kérelmezõ által tapasztalt eseményeken alapul.<br>
A Döntõbizottság nem vehette figyelembe a tanú által megjelölt ajánlat leadási idõpontként a 11 óra 57 percet a fent leírtakon túlmenõen azért sem, mert az ügyben érdekelt ajánlattevõk többen is egybehangzóan azt nyilatkozták, hogy a bontási eljárás alkalmával 12 óra 10 és 15 perc közötti idõpontra tehetõ, hogy valaki egy ajánlatot kívánt átadni az eljárás során, de azt az ajánlatkérõ nem vette át tekintettel az elkésettségre.<br>
Tekintettel arra, hogy több nyilatkozat is a tanú, illetve a kérelmezõ jogorvoslati kérelmében írtakkal ellentétes idõpontot jelöl meg, valamint arra is, hogy a közjegyzõi tanúsítvány nem tartalmaz olyan információt, hogy a kérelmezõ képviselõje határidõben beadott volna ajánlatot ajánlatkérõhöz, és az ajánlatkérõ is határozottan nyilatkozta, hogy a kérelmezõ ajánlatával nem rendelkezik, ezért a Döntõbizottság a fentieket figyelembe véve a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva, a megalapozatlan jogorvoslati kérelmet a Kbt. 88. § (1) bekezdés a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 28.<br>
<br>
Dr. Bíró László s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Dr. Sárkáry Izolda s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>