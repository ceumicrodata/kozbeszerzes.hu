<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8504)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.508/16/2001.<br>
<br>
Tárgy: A Medicoop Röntgen Kft. jogorvoslati kérelme Kapuvár Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Mester László ügyvéd (9021 Gyõr, Árpád u. 3.) által képviselt Medicoop Röntgen és Kórháztechnikai Kft. (9023 Gyõr, Magyar u. 8., továbbiakban: kérelmezõ) jogorvoslati kérelmének – melyet Kapuvár Város Önkormányzata (9330 Kapuvár, Fõ tér l., továbbiakban: ajánlatkérõ) 1 db két munkahelyes nagyfrekvenciás röntgengenerátor és egyéb eszközök beszerzése tárgyú közbeszerzési eljárása ellen indított – a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését.<br>
Kötelezi ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. június 20-án megjelent számában a rendelkezõ részben megjelölt beszerzés tárgyában. Az ajánlatok elbírálására az összességében legelõnyösebb ajánlat elbírálási szempontot választotta, melyet 1–10-ig terjedõ pontszámozással, a következõ bírálati részszempontok és azokhoz rendelt súlyszámok alapján kívánt kiválasztani:<br>
– szakmai paraméterek	10<br>
– ajánlati ár	9<br>
– a megajánlott berendezés évjárata	9<br>
– garanciális és szervizfeltételek	6<br>
– kedvezõbb fizetési határidõ	3<br>
Az felhívásra részajánlatot is lehetett tenni. A július 16-i ajánlattételi határidõre az 1 db két munkahelyes nagyfrekvenciás röntgengenerátorra a kérelmezõ, a Philips Mo. Kft., az AGFA Hungária Kft. és az OREL Kft. nyújtott be ajánlatot. Ajánlatkérõ a július 31-én tartott eredményhirdetésen a röntgengenerátorra az OREL Kft. ajánlatát hirdette ki nyertesnek.<br>
Kérelmezõ augusztus 6-án jogorvoslati kérelmet terjesztett elõ a Döntõbizottsághoz. A jogorvoslati eljárásban tartott tárgyaláson módosított kérelme szerint sérelmezte a "szakmai paraméterek" részszempontból történt ajánlatkérõi értékelést. Álláspontja szerint az általa ajánlott berendezés a legújabb fejlesztések közé tartozó európai színvonalat képvisel, hasonló minõségû a nyertes által ajánlott berendezéssel, ezért nem helytálló ajánlatkérõ pontozása, miszerint ezen részszempontból ajánlata 7 pontot kapott a nyertes 10 pontjával szemben.<br>
Kifogásolta a "kedvezõbb fizetési határidõ" részszempontból való értékelést is, álláspontja szerint erre meg kellett volna kapnia a maximumpontszámot, ezzel szemben csak 6 pontot kapott.<br>
Kifogásolta továbbá, hogy a közbeszerzési eljárásban július 6-án tartott konzultáción ajánlatkérõ szakértõjeként olyan személy (Vecsey Ferenc úr) vett részt, aki a nyertes közremûködõjének, a Mediraab Kft.-nek az ügyvezetõje. A tárgyaláson közölte, hogy e tényrõl az ajánlatok bontásakor szerzett tudomást. Kérte a jogsértés megállapítását és az eljárást lezáró döntés megsemmisítését.<br>
Ajánlatkérõ észrevételében kérte a jogorvoslati kérelem elutasítását annak megalapozatlansága miatt. Elõadta, hogy az ajánlatok értékelését a felhívásban közölt részszempontok alapján végezte. A szakmai paraméterek részszempontból egy orvosszakmai bizottság végezte az ajánlatok értékelését, figyelembe véve az ajánlatoknak az ajánlatkérõ elvárásainak való megfelelõségét. A jogorvoslati eljárásban tartott tárgyaláson a kedvezõbb fizetési feltételek részszempontra vonatkozó kérelmezõi kifogásra elõadta, hogy a kérelmezõ ezen részszempontból legelõnyösebb ajánlatára azért nem adta meg a maximális 10 pontot, mert az 45 nap lévén nem volt kétszerese a felhívásban meghatározott 30 napos fizetési határidõnek.<br>
Közölte, hogy a nyertessel a szerzõdést még nem kötötte meg.<br>
Az Orel Kft. észrevételében kérte a jogorvoslati kérelem elutasítását, részletesen ismertette azokat az indokokat, melyek alapján ajánlatkérõ korszerûbbnek, magasabb színvonalúnak értékelte az általa ajánlott berendezést.<br>
A Döntõbizottság a felek írásbeli és a tárgyaláson szóban elõadott észrevételei alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése elõírja: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja."<br>
Kérelmezõ a 10-es súlyszámú "szakmai paraméterek" és a 3-as súlyszámú "kedvezõbb fizetési feltételek" részszempontok értékelését sérelmezte, a Döntõbizottság ezért ajánlatkérõ értékelését e körben vizsgálta.<br>
A szakmai paraméterek részszempontból a nyertes 10 pontot, a kérelmezõ 7 pontot kapott. A 3 pont eltérést ajánlatkérõ a nyertes által ajánlott 100 kHz-es berendezés által biztosított jobb képminõséggel, korszerûbb kivitellel (nyertes minõsítése 2001 évi, a kérelmezõé 1994 évi), a Thompson típusú képerõsítõhöz csatlakoztatható emelt szintû képerõsítõ-csatlakoztatás lehetõségével, a vizsgálóasztal teleszkópos kivitelével indokolta.<br>
A Döntõbizottság az opcionálisan megadott teleszkópos vizsgálóasztal elõnyének kivételével (mivel a mûszaki paraméterek elõírása erre nem vonatkozott) elfogadta ajánlatkérõ indokait és megállapította, hogy a szakmai paraméterekre a kérelmezõ 25 kHz-es röntgengenerátoránál a nyertes elõnyösebb ajánlatot tett. A Döntõbizottság megállapította, hogy ezen részszempont értékelésénél ajánlatkérõ nem követett el jogsértést.<br>
Kérelmezõ hivatkozott arra, hogy a nyertes által ajánlott berendezés 2001. évi minõsítése nem jelenti feltétlenül azt, hogy az korszerûbb, mint az általa ajánlott 1994. évi minõsítésû berendezés, mert lehetséges, hogy egy olasz berendezés 2001. évi hazai minõsítésérõl van szó.<br>
A Döntõbizottság nem fogadta el kérelmezõ érvelését, mert kérelmezõ csak vélelmezte, de nem bizonyította, hogy a nyertes által ajánlott készülék 1994. évet megelõzõen került kifejlesztésre és minõsítésre. Ajánlatkérõ orvos szakértõ bizottsága viszont a nyertes berendezését modernebb kivitelûnek ítélte meg.<br>
A kedvezõbb fizetési határidõ részszempontból való értékelést illetõen a Döntõbizottság elfogadta a kérelmezõ kifogását.<br>
Kétségtelen, hogy a Kbt. nem írj a elõ ajánlatkérõ számára, hogy az ajánlatok pontozását milyen módszerrel végezze. Ajánlatkérõ pontozhatja az ajánlatokat úgy is, hogy a legelõnyösebb ajánlatra a felhívásban meghatározott maximumpontot adja, a legelõnytelenebbre pedig a minimumpontszámot, valamint pontozhat ajánlatkérõ úgy is, hogy a legelõnyösebb ajánlathoz viszonyítja az ajánlatokat, és az arra adott pontszám arányos csökkentése útján pontozza az annál elõnytelenebb ajánlatokat.<br>
Az ajánlattevõk esélyegyenlõségének és a közbeszerzési eljárás tisztaságának biztosítását kimondó alapelv értelmében azonban ajánlatkérõnek minden egyes részszempontból való értékelésnél következetesen kell alkalmaznia a választott pontozási módszert.<br>
Ezzel ellentétes gyakorlat az értékelés manipulálhatóságához, azaz a közbeszerzési eljárás tisztaságának megsértéséhez vezet.<br>
A Döntõbizottság ezért felülvizsgálta ezen részszempontból ajánlatkérõ értékelését.<br>
Kérelmezõ 45 nap fizetési határidõt ajánlott, a többi ajánlattevõ a felhívás szerinti 30 napot. A kérelmezõ 6 pontot, a nyertes 1 pontot kapott, tehát ajánlatkérõ számára 5 pontot jelentett a kedvezõbb fizetési határidõ. A másik négy részszempontból való értékelésnél ajánlatkérõ a legelõnyösebb ajánlathoz való viszonyítási módszert alkalmazta. Ebbõl kiindulva a kérelmezõ részére 10 pont, a nyertes részére 5 pont jár.<br>
Az összpontszámok ily módon a következõképpen alakulnak:<br>
Kérelmezõ: 70 + 89,31 + 90 + 60 + 30 = 339,31 pont<br>
Nyertes: 100 + 90 + 90 + 48 + 15 = 343 pont<br>
A Döntõbizottság megállapítja, hogy annak ellenére, hogy ajánlatkérõ a kedvezõbb fizetési határidõ bírálati részszempont értékelését nem helytállóan végezte, az összességében legelõnyösebb ajánlatot választotta ki a nyertes személyében.<br>
Kérelmezõ kifogásolta, hogy a konzultáción Vecsey Ferenc ügyvezetõ személyében a nyertes oldalán közremûködõ szervezet vezetõje járt el ajánlatkérõ megbízottjaként, így a nyertest összeférhetetlenségi okból ki kellett volna zárni a közbeszerzési eljárásból.<br>
A Döntõbizottság nem fogadta el kérelmezõ ezen kifogását. Vecsey Ferenc úr a felek által elõadottak szerint a Mediraab Kft. ügyvezetõje. A nyertes ajánlatában a Mediraab Kft. sem alvállalkozóként, sem egyéb minõségben való közremûködõként nincs megjelölve, tehát nem állapítható meg a Mediraab Kft.-nek a teljesítésben való közremûködése. A Döntõbizottságnak nincs hatásköre a teljesítés során elkövetett jogsértések vizsgálatára abban az esetben sem, ha ezen cég esetlegesen mégis közremûködne. A Döntõbizottság a közbeszerzési eljárások jogszerûségét a közbeszerzési eljárás befejezéséig bezárólag vizsgálhatja. A közbeszerzési eljárása <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(4) bekezdése alapján az eljárás eredményének a 6. sz. mellékletben foglalt minta szerinti közzétételével, illetve ha a szerzõdéskötés késõbb történik, azzal zárul le. Ezen cselekmények pedig megelõzik a szerzõdés teljesítését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a), d) és h) pontja szerint rendelkezett.<br>
A Döntõbizottság a jogsértés megállapítása ellenére eltekintett a bírság kiszabásától, mert ajánlatkérõ eljárást lezáró döntése helytálló volt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 21.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>