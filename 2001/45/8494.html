<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8494)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.271/7/2001.<br>
<br>
Tárgy: a Magyar Egészségügyi Mosodák Kft. jogorvoslati kérelme a Jávorszky Ödön Kórház közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kimlei Zsuzsanna ügyvéd (1064 Budapest Rózsa u. 64.) által képviselt Magyar Egészségügyi Mosodák Kft. (2600 Vác, Argenty Döme tér 1–3., továbbiakban: kérelmezõ) jogorvoslati kérelmét – melyet dr. Hardonyi Orsolya ügyvéd (1146 Budapest, Abonyi u. 5.) által képviselt Jávorszky Ödön Kórház (2600 Vác, Argenty Döme tér 1–3., továbbiakban: ajánlatkérõ) mosodai szolgáltatás 4 év idõtartamra tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2000. november 22-én megjelent számában a rendelkezõ részben megjelölt beszerzés tárgyában.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet az 5-ös súlyszámú "magas szintû igényekhez igazodó minõségi jellemzõk, textília forgási sebessége", az 5-ös súlyszámú "ár és fizetési feltételek", valamint a 4-es súlyszámú "a szolgáltatás technológiai ismérvei" elbírálási részszempontok alapján kívánt kiválasztani 1-tõl 10-ig terjedõ pontszámozással.<br>
Az ajánlattételi határidõre, 2001. január 2-re a kérelmezõ, a HM Centrál Mosodák Rt. és a Hófehér Kft. nyújtott be ajánlatot. Ajánlatkérõ a február 19-i eredményhirdetésen a Hófehér Kft. ajánlatát hirdette ki nyertesnek.<br>
Kérelmezõ február 21-én jogorvoslati kérelmet terjesztett elõ a Döntõbizottsághoz. Sérelmezte ajánlatkérõ értékelését, álláspontja szerint ajánlatkérõ nem a legelõnyösebb ajánlatot hirdette ki nyertesnek.<br>
A Döntõbizottság a D.116/10/2001. számú határozatával megsemmisítette ajánlatkérõ eljárást lezáró döntését. Megállapította, hogy annak ellenére, hogy a felhívás szerint a forgási sebesség és a fizetési határidõ is bírálati részszempontelem (alszempont) volt, ajánlatkérõ nem értékelte elõnyként a kérelmezõnek a forgási sebességre és a fizetési határidõre vonatkozó kedvezõbb ajánlatát, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
Ajánlatkérõ a megsemmisített döntését követõen újraértékelte az ajánlatokat, és ennek eredményeképpen is a Hófehér Kft. ajánlatát minõsítette jobbnak. Április 25-én e tényrõl tájékoztatta az érdekelteket, és május 4-én a nyertessel megkötötte a közbeszerzési szerzõdést.<br>
Kérelmezõ április 26-án ismét jogorvoslati kérelmet terjesztett elõ a Döntõbizottsághoz. Kérte a jogsértés megállapítását, ajánlatkérõ eljárást lezáró döntésének megsemmisítését, ideiglenes intézkedéssel a szerzõdéskötés megtiltását. Kérelme indokaként elõadta, hogy álláspontja szerint ajánlatkérõnek a kiírás alapján nem volt jogi lehetõsége arra, hogy az elsõ és második bírálati részszempontból történõ értékeléskor az egyes bírálati elemeket eltérõen súlyozza. Ezt csak akkor tehette volna meg, ha a felhívásban elõre kiköti, hogy számára nem azonos súllyal esik latba a "magas szintû igényekhez igazodó minõségi jellemzõk" alszempont, mint a "forgási sebesség", illetve az "ár" és a "fizetési feltételek" alszempont. E kikötés hiányában azonos súllyal kell figyelembe venni az alszempontokat. A jogorvoslati eljárásban tartott tárgyaláson állítása helytállóságának igazolásaként hivatkozott a Döntõbizottság 652/23/2000. számú határozatában kimondott ezen megállapításra.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy kérelmezõnek a felhívás tartalmának megismerését követõen módjában állt volna az alszempontok súlyozásának mikéntjére nézve írásbeli tájékoztatást kérnie ajánlata elkészítéséhez.<br>
Közölte, hogy az elsõ részszemponton belül a minõségi jellemzõkre vonatkozó ajánlati részt 70%-ban, a forgási sebességre vonatkozót 30%-ban vette figyelembe, a második részszemponton belül az árat 70%-ban, a fizetési feltételeket 30%-ban. Álláspontja szerint ezek az arányok tükrözik megfelelõen a szóban forgó részszempontokon belüli elvárásai fontosságát.<br>
A tárgyaláson elõadta, hogy az ajánlati árban fennálló lényeges különbséget számára nem kompenzálja kellõen a 15 nappal kedvezõbb fizetési határidõ.<br>
A Döntõbizottság a felek írásos és a tárgyaláson szóban elõadott nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése értelmében ajánlatkérõ az összességében legelõnyösebb ajánlat elbírálási szempont választásakor a felhívásban köteles meghatározni a bírálati részszempontokat, az azok súlyát meghatározó – tényleges jelentõségükkel arányban álló – súlyszámokat és az értékelés során adható pontszámok alsó és felsõ határát.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján ajánlatkérõnek az ajánlatokat a felhívásban meghatározottak szerint kell elbírálnia.<br>
A 34. § (3) bekezdésébõl nyilvánvalóan következik, hogy ajánlatkérõt csak az egyes bírálati részszempontokra és nem azokon belüli alszempontokra nézve terheli a súlyszámok meghatározására vonatkozó kötelezettség. Ebbõl eredõen az ajánlatok elbírálásakor is arra kell tekintettel lennie, hogy az egyes bírálati részszempontokat, a bennük lévõ alszempontokra adott pontszámok összességét súlyozza a felhívásban meghatározott súlyszámokkal. Több bírálati elembõl – alszempontból – álló részszempont esetén ajánlatkérõ megteheti azt, hogy elõre közli a kiírásban (felhívásban vagy dokumentációban), hogy az adott részszemponton belüli alszempontoknak milyen jelentõséget tulajdonít majd, azaz hogy azokat milyen részaránnyal veszi figyelembe. Ez azonban a 34. § (3) bekezdése alapján nem kötelezettsége ajánlatkérõnek, csupán egy lehetõség számára.<br>
Az alszempontokra is igaz azonban az a törvényi kritérium, hogy azoknak a tényleges jelentõségükkel arányban állónak kell lenniük.<br>
Egy adott részszempont vagy azon belüli alszempont tényleges jelentõségét az ajánlatkérõ tudja megítélni. Ajánlatkérõ ismeri a saját gazdasági helyzetét, ebbõl kiindulva õ tudja saját objektív lehetõségein belül behatárolni mûszaki, pénzügyi stb. elvárásait.<br>
A behatárolás alapja azonban objektív alapokon kell hogy nyugodjon, valóban a tényleges jelentõségük alapján kell meghatározni az alszempontok részarányát. Ugyanis ha ajánlatkérõ az alszempontokat nem a tényleges jelentõségük alapján határozza meg a felhívásban vagy nem határozza meg a felhívásban az alszempontok arányának mértékét, de az értékelésnél eltér az objektíven is megítélhetõ arányosságtól, akkor eljárása sérti az ajánlattevõk esélyegyenlõségének és a közbeszerzés tisztaságának alapelvét.<br>
Ezért a jogvita tárgyát képezõ közbeszerzési eljárásban a Döntõbizottságnak azt kellett megvizsgálnia, hogy az egyes alszempontoknak az értékeléskor való %-os súlyozása nem tért-e el számottevõen azok objektív jelentõségétõl, és hogy ajánlatkérõ az alszempontokra nézve meghatározott %-os súlyarányokat következetesen alkalmazta-e az értékeléskor.<br>
Az elsõ újraértékelt részszempont alszempontjai a szolgáltatásnak a magas szintû igényekhez igazodó minõségi jellemzõi és a textília forgási sebessége voltak. A részszemponton belüli alszempontok súlyának arányát ajánlatkérõ úgy határozta meg, hogy a minõség 70%-kal, a forgási sebesség 30%-kal jön számításba az értékeléskor.<br>
A két alszempont egymáshoz viszonyított jelentõsége objektív mércével megítélhetõ. Kétségtelen, hogy a megrendelõ számára számottevõen nagyobb elõnyt jelent az, ha a textíliákat állandóan tiszta, színtartott, kopásmentes állapotban kapja vissza, mint ha egy nappal korábban, mint ahogy azt elvárta. A nem megfelelõ minõségû szolgáltatás esetén ugyanis kénytelen a szolgáltatás tárgyát "kijavításra", azaz a munka ismételt elvégzésére visszaadnia vállalkozónak, és ezáltal már anullálódott is a kedvezõbb forgási sebesség adta elõny, nem beszélve az esetlegesen nem is javítható színvesztésrõl, az indokoltnál nagyobb mértékû kopásról.<br>
Az elsõ részszempontra kérelmezõ 10, a nyertes 8 pontot kapott. A 10 ponton belül kérelmezõ 7 pontot kapott a minõségre, 3 pontot a forgási sebességre. A nyertes a 8 ponton belül 7 pontot kapott a kérelmezõével azonosnak ítélt minõségre és 1 pontot a forgási sebességre. A kérelmezõ javára a forgási sebességnél mutatkozó 2 pont többlet helyesen tükrözi az ajánlatok között e tekintetben fennálló különbséget, miszerint kérelmezõ az elõírt és a nyertes által vállalt 48 órával szemben 24 órát vállalt.<br>
A második újraértékelt részszempont az ár és fizetési feltételek voltak. Erre a részszempontra a kérelmezõ 5,5 pontot, a nyertes 8 pontot kapott. A 8 ponton belül a nyertes 7 pontot kapott a kérelmezõ 147,84 Ft/kg bruttó árához képest 138,88 Ft/kg bruttó ára folytán kedvezõbb ajánlatára, a kérelmezõ erre az alszempontra 2,5 pontot. A kérelmezõt 3 ponttal értékelte ajánlatkérõ, a nyertes 30 napos fizetési határidejénél kedvezõbb, 45 napos fizetési határidõre tett ajánlatáért, a nyertes erre az alszempontra 1 pontot kapott. Az ajánlatkérõ által meghatározott 70–30%-os arány tehát következetesen fennáll a két ajánlat ezen részszempontból történt pontozásánál és a pontszámok helyesen tükrözik a két ajánlat különbségeit.<br>
A Döntõbizottság elfogadta az ajánlatkérõ érvelését, miszerint számára az ár nagyobb jelentõséggel bírt, mint a fizetési feltételek – havi kétszeri számlázás mellett –, mivel az az OEP-finanszírozás szempontjából volt az értékelés alapjául szolgáló alszempont.<br>
A Döntõbizottság megállapította, hogy ajánlatkérõ a jelentõségükkel arányos módon határozta meg a két alszempont súlyozását, és következetesen, a különbségek arányait figyelembe véve végezte az ajánlatok pontozását.<br>
A Döntõbizottság megállapította, hogy ajánlatkérõ megismételt értékelése helytálló volt, ezért a jogorvoslati kérelmet megalapozatlanság címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 89. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 28.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>