<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8489)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.558/5/2001.<br>
<br>
Tárgy: A Döntõbizottság elnöke által hivatalból kezdeményezett jogorvoslati eljárás a HM Ingatlankezelési Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85. a továbbiakban: Bizottság elnöke) által a Honvédelmi Minisztérium Ingatlankezelési Hivatal (1095 Budapest, Soroksári út 152., a továbbiakban: ajánlatkérõ) "Szeged, Szabadkai úti nõtlenszálló önálló szennyvízcsatorna-rákötés és meghatározott szinteken teakonyha, mosó-szárító helyiségek kialakítása" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõ közbeszerzési eljárást indító és azt követõ döntéseit megsemmisíti.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
Ajánlatkérõ egy 1998. december 9-én kelt adásvételi szerzõdés 7. pontja alapján véglegesen birtokba adta a Szeged volt Török Ignác laktanya ingatlanát. A végleges birtokbaadás a jegyzõkönyv tanúsága szerint 2001. március 2-án történt meg. A birtokbaadásról felvett jegyzõkönyv tartalmazta, hogy a szomszédos HM-vagyonkezelésû ingatlan szennyvízcsatornája a tárgyi ingatlanon, azaz a birtokba adott ingatlanon kiépített 60 m3 kapacitású gyûjtõaknába köt be, innen a keletkezett szennyvizet úszókapcsolóval felszerelt átemelõszivattyún továbbítják a városi hálózatba. A HM-kezelésû ingatlan önálló szennyvíz-elvezetési rendszerének kiépítése folyamatban van. Ennek teljes elkészültéig a szomszédos ingatlan szennyvízelvezetése csak az átemelõszivattyú esetenkénti mûködésével biztosítható. A birtokba vevõ ennek alapján nyilatkozott, hogy az ingatlanra történõ bejutást és az átemelõszivattyú esetenkénti beindítását a rendszer teljes különválasztásáig a HM részére biztosítja. Ajánlatkérõ az ingatlan birtokbaadását követõen megkezdte az önálló szennyvíz-elvezetési rendszer kivitelezési szintû terveztetését, amely 2001. április hónapra el is készült. Ajánlatkérõ idei tervében szerepelt is, hogy a kivitelezés tárgyában nyílt közbeszerzési eljárást folytat le.<br>
2001 júliusában a szennyvíznek szippantással történõ elszállítása vált szükségessé, ugyanis az új tulajdonos akkorra felszámolta a szennyvízátemelõ berendezését. Ez ajánlatkérõ számára kb. havi 432 000 Ft/hó költséget eredményezett.<br>
Ajánlatkérõ annak érdekében, hogy a kivitelezés 2001. október 31-ig megvalósuljon, 2001. augusztus 27-én hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Az eljárásfajta választását ajánlatkérõ a Döntõbizottság elnöke részére megküldött tájékoztatóban azzal indokolta, hogy a szennyvízcsatorna-rákötés elvégzése sürgõsen szükséges az épület használhatósága érdekében. A tartálykocsis ürítés csak átmeneti, ideiglenes megoldásnak minõsülhet környezetvédelmi szempontból. A 2001. október 31-i tervezett megvalósítási idõtartamig más eljárásfajta alkalmazása nem lehetséges:<br>
Ajánlatkérõ ajánlati felhívását 3 cég részére küldte ki: az Alarm Wachter Kft., a Dobó és Társa Kft. és a Thermo Épszolg Kft. részére.<br>
Ajánlatkérõ az ajánlati felhívásban a beszerzés tárgyát két részre bontotta: a Szeged, Szabadkai úti nõtlenszálló önálló szennyvízcsatorna-rákötése és meghatározott szinteken teakonyha, mosó-szárító helyiségek kialakítása került megjelölésre.<br>
A teljesítési határidõ 2001. október 31-e azzal, hogy ajánlatkérõ elõteljesítést kész elfogadni. Az ajánlati felhívás szerint az ajánlattételi határidõ 2001. szeptember 7-e, az elsõ tárgyalás idõpontja 2001. szeptember 11-e. Az eredményhirdetés idõpontja pedig a tárgyalásos eljárás lefolytatását követõ 13. nap.<br>
A Döntõbizottság elnöke 2001. szeptember 11-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból az ajánlatkérõ által megjelölt jogalap feltételeinek fennállása egyértelmûen nem állapítható meg.<br>
Ajánlatkérõ érdemi észrevételében a jogorvoslati eljárás megszüntetését kérte. Álláspontja szerint jogszerûen folytatja a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Indoklásként elõadta, hogy az épület szennyvízrendszere az elidegenítésre került Török Ignác laktanya területén keresztül kötött be a városi hálózatba. A birtokbaadáskor 2001. március 2-án biztosított volt az önálló szennyvíz-elvezetési rendszer kiépítéséig a szennyvízkezelés. Ugyanis az átvevõ biztosította az ingatlanra való bejutást és a rendszer teljes különválasztásáig az átemelõszivattyú esetenkénti beindítását. Idõközben azonban az új tulajdonos felszámolta a szennyvízátemelõ berendezést, és így az objektum szennyvízelvezetésének korábbi lehetõsége megszûnt. Ennek alapján 2001 júniusától tartálykocsis elszállítással valósult meg a szennyvízkezelés. Ez az állapot pedig környezetvédelmi szempontokból csak ideiglenes lehet. Erre való tekintettel sürgõssé vált a végleges szennyvízcsatorna kiépítése.<br>
A rendkívüli sürgõsség fennáll, hiszen a rendszer kiépítéséig jelentõs költségtöbblettel kell számolni, és az épület használhatósága is veszélyben forog, hiszen a szippantással történõ szennyvízelvezetés is a szomszédos ingatlanról történik, és fennáll annak a veszélye, hogy az új tulajdonos a bejutást megakadályozza. A rendkívüli sürgõsséget környezetvédelmi szempontok is indokolják.<br>
A beszerzés tárgya másik részének mielõbbi megvalósítása pedig a Pristinából hazaérkezõ állomány elhelyezése miatt szükséges, amelyet eredetileg Hódmezõvásárhelyen kívántak elhelyezni, de az ott folyó felújítási, rekonstrukciós munkák miatt ott ez nem lehetséges. A beszerzéssel érintett nõtlenszállón is csak az átalakítási munkákat követõen lehet a többletlétszámot elhelyezni, amely munkák csak a szennyvízelvezetés biztosítása után valósulhatnak meg:<br>
A fenti okok bekövetkezése elõre nem volt látható ajánlatkérõ részérõl, nem láthatta elõre, hogy a szomszédos ingatlan új tulajdonosa nem biztosítja tovább a szennyvízelvezetést, továbbá, hogy a Pristinából hazaérkezõk Hódmezõvásárhelyen történõ elszállásolása akadályba ütközik.<br>
A rendkívüli sürgõs helyzet bekövetkezése nem ajánlatkérõ mulasztására vezethetõ vissza, hiszen az okok tudomásra jutásától számítottan rövid idõn belül intézkedtek a közbeszerzési eljárás megindításáról. A pénzügyi feltételek biztosítása is késleltette az eljárás indítását még úgy is, hogy az éves elõirányzat tervezésében azt figyelembe vették.<br>
Ajánlatkérõ a tárgyaláson nyilatkozott, hogy a közbeszerzési eljárását lefolytatta, az eljárást lezáró döntését meghozta, a szerzõdéskötés idõpontja 2001. szeptember 28-a.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy az ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította, mely szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek ajánlatkérõ mulasztásából.<br>
E szakasz tehát akkor alkalmazható, ha ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá gyors eljárás szükségessége miatt a nyílt vagy a meghívásos eljárásban elõírt határidõk nem betarthatóak. Bármelyik feltétel hiányának megléte a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának jogszerû alkalmazását nem teszi lehetõvé.<br>
A Döntõbizottság azt vizsgálta, hogy jelen közbeszerzési eljárásban ezen feltételek fennállnak-e.<br>
A Döntõbizottság elsõdlegesen vizsgálta, hogy elõre nem látható okból következett-e be a rendkívüli sürgõs helyzet kialakulása. Az ingatlan birtokbaadásáról 2001. március 2-án felvett jegyzõkönyv ugyan tartalmazta, hogy az új tulajdonos biztosítja a szennyvízelvezetést, de ugyanakkor ajánlatkérõ maga is tisztában volt azzal a körülménnyel, hogy ez végleges megoldást számára nem jelenthet, hiszen a jegyzõkönyv rögzítette, hogy ajánlatkérõ az önálló szennyvíz-elvezetési rendszer kiépítését nemcsak tervezi, hanem ennek a rendszernek a kiépítése folyamatban is van.<br>
Ajánlatkérõ tárgyaláson tett nyilatkozatában maga is elismerte, hogy a kivitelezéshez szükséges tervek már 2001 áprilisában készen voltak. További késedelmet az okozott az eljárás indításában, hogy a beszerzés fedezetét – belsõ ügyrendjének megfelelõen – biztosítania kellett. Ezen folyamatot azonban nem külsõ körülmények befolyásolták, ugyanis a beszerzésre az elõirányzattal ajánlatkérõ rendelkezett, az ügymenetet saját érdekkörén belüli körülmények lassították. Valójában csak akkor vált sürgõssé a beszerzés, amikor a szennyvízelvezetés a korábbi módon többé nem volt megoldható.<br>
A Döntõbizottság álláspontja szerint tehát a beszerzési igény elõre tervezett volt, megfelelõ belsõ ügymenet mellett 2001 áprilisától nem lett volna akadálya nyílt eljárás megindításának. A rendkívüli sürgõsség tehát ajánlatkérõ mulasztására vezethetõ vissza.<br>
Ajánlatkérõ számára az is elõre látható volt, hogy a hódmezõvásárhelyi alakulatnál a Pristinából hazaérkezettek elszállásolása nem biztosított, hiszen az ottani épületben rekonstrukciós munkák folynak. Elõre látható körülmény volt az is, hogy a Pristinában szolgálatot teljesítõk hazatérnek, elhelyezésükrõl gondoskodni kell. Éppen ezért választották a Szabadkai úti nõtlenszállót, mert a közmûépítés ott a férõhely bõvítését – a kiszolgálóhelyiségek bõvítésével – lehetõvé tette. A kiszolgálóhelyiségek átépítésére vonatkozó beszerzési igény tehát éppen a jelen beszerzés megvalósulásából következik, és mint ilyen, a jogalapot illetõen csakis a szennyvízelvezetéssel azonos módon ítélhetõ meg.<br>
A fentiekbõl következõen a rendkívüli sürgõs helyzet bekövetkezése ajánlatkérõ érdekkörében állt elõ.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogsértõ volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésben biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és a c) pont alapján ajánlatkérõ eljárást indító és azt követõ döntéseit megsemmisítette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 26.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>