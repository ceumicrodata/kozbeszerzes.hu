<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8541)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.542/16/2001.<br>
<br>
Tárgy: a Soltút Útépítõ, Fenntartó és Kereskedelmi Kft. jogorvoslati kérelme a Bács-Kiskun Megyei Állami Közútkezelõ Közhasznú Társaság ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Soltút Útépítõ, Fenntartó és Kereskedelmi Kft. (6320 Solt, Kecskeméti út 34. továbbiakban: kérelmezõ, képviseli: dr. Mocsai Sándor ügyvéd 2750 Nagykõrös, Szabadság tér 9.) kérelmezõnek a Bács-Kiskun Megyei Állami Közútkezelõ Közhasznú Társaság (6000 Kecskemét, Bocskai u. 5. továbbiakban: ajánlatkérõ, képviseli: dr. Krivik Gábor ügyvéd 6000 Kecskemét, Rákóczi út 34. fszt. 1.) "a kezelésében lévõ országos közutakon fenntartási munkák és körforgalom építése" tárgyú közbeszerzési eljárása ellen elõterjesztett jogorvoslati kérelmének részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#53">Kbt.) az 53</a>. § (1) bekezdés a) pontjára tekintettel az 59. § (1) bekezdését és ezért ajánlatkérõ eljárást lezáró döntését megsemmisíti.<br>
Ezt meghaladóan a Döntõbizottság a jogorvoslati kérelmet elutasítja.<br>
Kötelezi a Döntõbizottság az ajánlatkérõt, hogy a kérelmezõ részére a határozat kézbesítésétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek nincs helye. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. június 20-i, 25. számában (4549) tette közzé nyílt eljárás megindítására ajánlati felhívását a rendelkezõ részben írt tárgyban.<br>
Ajánlatkérõ a felhívása 11. pontjában állapította meg a pénzügyi, gazdasági és mûszaki alkalmasság igazolására kért adatokat és tényeket.<br>
A felhívás 13. pontjában ajánlatkérõ meghatározta, hogy az összességében legelõnyösebb ajánlat szempontja alapján bírálja el az ajánlatokat, és megállapította a részszempontokat, a súlyszámokat és a ponthatárokat.<br>
Az ajánlati felhívás 16. pontjában, "Egyéb információk" címszó alatt, az elsõ francia bekezdésben – többek között – elõírta, hogy az ajánlattevõ csatolja ajánlatához a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében meghatározott nyilatkozatokat és igazolásokat, továbbá 30 napnál nem régebbi, eredeti/hitelesített másolatú cégkivonatot.<br>
Az ajánlattételi határidõig – 2001. augusztus 1-jéig – hatan nyújtották be ajánlatukat: a HÓDÚT Kft., a HÓDÚT Vagyonkezelõ Kft., a DEBMUT Rt., a Vakond Kft., a Betonútépítõ Nemzetközi Építõipari Rt. és a kérelmezõ.<br>
A Betonútépítõ Nemzetközi Építõipari Rt. ajánlatában kijelentette, hogy nem áll csõdeljárás alatt, és ehhez hozzáfûzte az alábbi nyilatkozatát:<br>
"A Betonútépítõ Nemzetközi Építõipari Rt." mint Adós és Hitelezõi között a csõdegyezség létrejött. A csõdeljárást a Fõvárosi Bíróság Gazdasági Kollégiuma a 21. Cspk. 01-00-000011/17. számú végzésével befejezettnek nyilvánította. A végzést mellékeljük." A végzés keltezése 2001. május 9., jogerõsítést nem tartalmaz.<br>
Az ajánlatok elbírálása során ajánlatkérõ hiánypótlási lehetõséget biztosított ajánlattevõknek, továbbá felettes szervétõl – az Állami Közúti Mûszaki és Információs Közhasznú Társaságtól – kért tájékoztatást az ajánlatok elbírálásról, illetve arról; hogy a Betonútépítõ Nemzetközi Építõipari Rt. csõdeljárás alatt áll-e.<br>
Ajánlatkérõ az eljárást lezáró döntését 2001. augusztus 29-én hirdette ki; az eredményhirdetésen csak ajánlatkérõ képviselõi vettek részt. Minden ajánlattevõt alkalmasnak és minden ajánlatot érvényesnek fogadtak el. Az eljárás nyertesének a Betonútépítõ Nemzetközi Építõipari Rt.-t hirdették ki.<br>
Ajánlatkérõ az eredményhirdetési jegyzõkönyvet megküldte ajánlattevõknek. Ajánlatkérõ 2001. szeptember 3-án készítette el az írásbeli összegezését, és azt kézbesítették ajánlattevõk részére, a kérelmezõ az írásbeli összegezést a tértivevény adatai szerint szeptember 5-én vette át.<br>
A kérelmezõ 2001. szeptember 3-án nyújtotta be jogorvoslati kérelmét. Ebben elõadta, hogy a nyertes ajánlattevõ csõdeljárás alatt áll, ezért <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdése értelmében nem lehet ajánlattevõ, így az eljárás nyertese sem. Kérelméhez csatolta a nyertes 2001. augusztus 30-i cégkivonatát, melynek 27.001 pontja szerint a csõdeljárás kezdete 2000. december 12. Kérte, hogy a Döntõbizottság emiatt semmisítse meg az ajánlatkérõ eljárást lezáró döntését, a nyertes ajánlattevõt tiltsa el határozott idõtartamra a közbeszerzési eljárásban való részvételtõl, szabjon ki bírságot vele szemben és kötelezze az eljárási költségek viselésére.<br>
Ideiglenes intézkedésként a szerzõdés megkötésének megtiltása, illetve az eljárás felfüggesztése iránt terjesztett elõ kérelmet.<br>
A Döntõbizottság D.542/4/2001. számú határozatában ideiglenes intézkedést alkalmazott, a szerzõdés megkötését megtiltotta.<br>
A kérelmezõ – 2001. szeptember 21-i keltezésû – kiegészítõ jogorvoslati kérelmet is benyújtott. Ez szeptember 24-én érkezett meg a Döntõbizottsághoz, a kérelmezõ ezt postai úton adta fel, a postabélyegzõn a feladás napja nem olvasható, a kérelmezõ tárgyaláson tett elõadása szerint szeptember 21-én adta postára.<br>
A kérelmezõ arra hivatkozott, hogy az írásbeli összegezést nem kézbesítették részére, azt egy másik ajánlattevõtõl kapta meg szeptember 19-én. Ebbõl az írásbeli összegezésbõl állapította meg, hogy az ajánlatkérõ a közbeszerzési eljárás során további jogsértéseket követett el. Az eredményhirdetési jegyzõkönyvvel szemben hirdetett ki második helyezettet, továbbá az ajánlati ár részszempontnál nem az ajánlati dokumentációban rögzítettek szerint végezte értékelést.<br>
Ajánlatkérõ kérte a kérelmezõ jogorvoslati kérelmének az elutasítását.<br>
Elõadása szerint az eljárás során vizsgálták, hogy a Betonútépítõ Nemzetközi Építõipari Rt. csõdeljárás alatt áll-e. Elfogadták, hogy nem áll csõdeljárás alatt, mert erre vonatkozó nyilatkozatot tett ajánlatában és csatolta a bíróság csõdeljárást befejezetté nyilvánító végzését, illetve nem merült fel olyan adat, amely alátámasztotta volna, hogy eljárás alatt áll.<br>
Elkésettség miatt kérte a kérelmezõ kiegészítõ jogorvoslati kérelmének az elutasítását. Elõadta, hogy az írásbeli összegezést szeptember 3-án készítették el, szeptember 4-én adták postára, és azt a tértivevény tanúsága szerint szeptember 5-én átvette a kérelmezõ. Így a szeptember 21-i postára adással a kérelmezõ elkésett, az a 15 napos jogvesztõ határidõ után történt.<br>
A kiegészítõ jogorvoslati kérelem érdemi része vonatkozásában pedig akként nyilatkozott, hogy az alaptalan.<br>
Egyéb érdekeltként, a Betonútépítõ Nemzetközi Építõipari Rt. szintén kérte a kérelmezõ jogorvoslati kérelmének az elutasítását. Tárgyaláson kiegészített észrevételében arra hivatkozott, hogy a csõdeljárás befejezését jelentõ, a polgári jogi egyezséggel azonos hatályú csõdegyezséget megkötötte a hitelezõivel. Az egyezségnek ugyan kényszeregyezség jellege van, de azt magas, közel 80%-os hitelezõi aránnyal kötötték meg. A vagyonfelügyelõ az egyezséget jóváhagyta. Az egyezség végrehajtása rá és az abban résztvevõ hitelezõkre kötelezõ, és azt teljesítik is. A részletkérdésekben esetlegesen benyújtott fellebbezéseknek nincs jelentõsége. A csõdeljárás lényegét jelentõ moratórium már megszûnt. Ezekre figyelemmel álláspontja szerint érdemi hatása a csõdeljárásnak már nincs, így indokolatlan csõdeljárás folyamatban létére hivatkozással kizárását kérni a közbeszerzési eljárásból. Elõadása szerint tájékoztatást sem a jogerõrõl, sem az esetleges fellebbezésekrõl hivatalosan még nem kapott.<br>
A Döntõbizottság a jogorvoslati kérelmet az alábbi részében találta alaposnak.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) pontja szerint nem lehet ajánlattevõ vagy alvállalkozó az, aki ellen csõdeljárás folyamatban van.<br>
A Döntõbizottság az eljárásában azt vizsgálta, hogy a nyertes ajánlattevõ vonatkozásában a csõdeljárás folyamatban volt-e a közbeszerzési eljárás idõszakában.<br>
A közhiteles cégkivonat alapján megállapítható, hogy a csõdeljárás 2000. december 12-én indult meg. A Fõváros Bíróság 2001. május 9-én hozta meg 21. Cspk. 01.-00-000011/17. szám alatt elsõ fokú végzését. Ebben a bíróság a csõdeljárást befejezetté nyilvánította. A határozat tartalmazza, hogy ellene a kézbesítéstõl számított 15 napon belül fellebbezést lehet benyújtani. A Döntõbizottság megkeresésére a Fõvárosi Bíróság azt a tájékoztatást adta, hogy a végzés nem jogerõs, mert a végzés ellen, a kézbesítéseket követõen hat hitelezõ nyújtott be fellebbezést 2001. július 22-ét követõen. A fellebbezések vonatkozásában egyelõre hiánypótlást rendelt el. A Döntõbizottság ezen tájékoztatás alapján tényként állapította meg, hogy a csõdeljárás folyamatban van, az eljárás még nem fejezõdöttbe, a határozat nem emelkedett jogerõre.<br>
A Döntõbizottság nem osztotta a Betonútépítõ Nemzetközi Építõipari Rt. fentiekben ismertetett jogi álláspontját a felszámolási eljárás folyamatban létének megítélésére.<br>
A Kbt. rendelkezései a Kbt. 25. §-a értelmében kógensek, azoktól eltérni csak annyiban lehetséges, ha azt a Kbt. kifejezetten megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. a 46. </a>§ (1) bekezdése eltérést megengedõ szabályt nem tartalmaz. Így csak az vehetõ figyelembe, hogy a csõdeljárás, tehát maga a bíróság elõtti eljárás folyamatban van-e. Annak, hogy az eljárás során megkötött csõdegyezségnek milyen hatálya van, azt a vagyonfelügyelõ jóváhagyta-e, illetõleg milyen tartalmú fellebbezéseket nyújtottak be nincs relevanciája. A csõdeljárásról, a felszámolási eljárásról és a végelszámolásról szóló 1991. évi XLIX. tv. (továbbiakban Cstv.) 6. § (1) bekezdése értelmében a csõdeljárás nem peres eljárás, amelyre a 6. § (2) bekezdése szerint a polgári perrendtartásról szóló 1952. évi III. tv. (Pp.) rendelkezései megfelelõen irányadóak. A Pp. 227–229. §-a, a 237. §-a tartalmazza a határozatok jogerejének megállapítására vonatkozó eljárási szabályokat. A Pp. 228. § (4) bekezdése értelmében a benyújtott fellebbezéseknek a Fõváros Bíróság elsõ fokú határozata jogerõre emelkedésére halasztó hatálya van. Erre tekintettel állapította meg a Döntõbizottság, hogy a nyertes ajánlattevõ ellen a csõdeljárás még mindig folyamatban van, illetve az ajánlattételi határidõben is folyamatban volt.<br>
A fellebbezések késõbbi elbírálásától függetlenül a Pp. 228. § (2), (4) bekezdése és 237. §-a alapján megállapítható, hogy a bíróság elsõ fokú határozata nem emelkedhet az ajánlattételi határidõ idõpontjára visszamenõleges hatállyal jogerõre.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja szerint ki kell zárni az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát.<br>
A Betonútépítõ Nemzetközi Építõipari Rt. a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdése alapján nem jogosult az eljárásban részt venni, emiatt a Kbt. 53. § (1) bekezdés a) pontja alapján ki kellett volna zárni az eljárásból.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése kötelezõen kimondja, hogy az eljárás további szakaszában nem vehet részt az, akit az eljárásból kizártak.<br>
Ajánlatkérõ a Betonútépítõ Építõipari Nemzetközi Rt.-t nem zárta ki az eljárásból, hanem az ajánlatát értékelte és õt hirdette ki nyertesnek.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés elsõ mondata az eljárás nyertesérõl az alábbiak szerint rendelkezik:<br>
"Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette."<br>
A Döntõbizottság megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés fent idézett elsõ mondatát, mert olyan ajánlattevõt, akit ki kellett volna zárni, nem hirdethetett volna ki nyertesnek.<br>
A Döntõbizottság a kérelmezõ kiegészítõ jogorvoslati kérelme vonatkozásában megállapította, hogy az elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése ugyanis az alábbiakat mondja ki:<br>
"Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni. E határidõk elmulasztása jogvesztéssel jár."<br>
A kérelmezõ elõadta, hogy részére nem kézbesítették az írásbeli összegezést, azt csak egyik másik ajánlattevõtõl kapta meg, szeptember 19-én. Az írásbeli összegezés alapján egészítette ki jogorvoslati kérelmét és ezt az idõpontot jelölte meg tudomásszerzésként. A Döntõbizottság az ajánlatkérõ által eredetiben becsatolt tértivevény alapján megállapította, hogy a kérelmezõ 2001. szeptember 5. napján vette át az írásbeli összegezést, és ezért a Döntõbizottság ezt az idõpontot fogadta el a tudomásszerzés idõpontjának.<br>
A kérelmezõ kiegészítõ jogorvoslati kérelmének kelte 2001. szeptember 21-e (pénteki nap) és ezen a napon történt meg a postára adás is. A tudomásszerzéstõl, szeptember 5-tõl számítva azonban a 15 napos jogvesztõ határidõ szeptember 21-én, a postára adás napján már letelt. Emiatt a kiegészítõ jogorvoslati kérelmet a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján, mint elkésettet elutasította.<br>
Erre figyelemmel a kiegészítõ jogorvoslati kérelmet érdemében nem is vizsgálta a Döntõbizottság.<br>
A Kbt. az ajánlattevõk vonatkozásában meghatároz egyrészt konkrét elõírásokat a magatartásukra pl. hamis adatszolgáltatás tilalma, másrészt ajánlattevõk is kötelesek tiszteletben tartani a Kbt. alapelveit. A Döntõbizottság az ügy körülményeire figyelemmel – a nyertes ajánlattevõ ajánlatában tájékoztatást adott a csõdeljárás akkori állásáról, csatolta cégkivonatát, a bíróság május 9-én hozta meg határozatát, a fellebbezéseket a kézbesítések elhúzódása miatt csak késõbb nyújtották be – arra az álláspontra jutott, hogy a nyertes ajánlattevõ vonatkozásában a Kbt.-ben ajánlattevõkkel szemben meghatározott kötelezettségek megsértésére nem vonható le következtetés. Ezért a kérelmezõnek a közbeszerzési eljárásban való részvételtõl való eltiltására irányuló kérelmét elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva – a fenti indokokra tekintettel – a Kbt. 88. § (1) bekezdés d) pontja alapján megállapította, hogy ajánlatkérõ megsértette az 53. § (1) bekezdés a) pontjára tekintettel az 59. § (1) bekezdés elsõ fordulatát, és ezért a 88. § (1). bekezdés c) pontja alapján megsemmisítette ajánlatkérõ eljárást lezáró döntését, egyebekben a kérelmet a 88. § (1) bekezdés a) pontja alapján utasította el.<br>
A Döntõbizottság mellõzte bírság kiszabását arra tekintettel, hogy az eljárást lezáró szerzõdést még nem kötötték meg, így a jogsértés reparálható.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. október 4.<br>
<br>
Dr. Nagy Gizella s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>