<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8490)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.266/12/2001.<br>
<br>
Tárgy: a Neptun Bau Rt. jogorvoslati kérelme a Zádorfalva Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Neptun-Bau Rt. (3780 Edelény, József A. u. 3., továbbiakban: kérelmezõ) jogorvoslati kérelmének – melyet Zádorfalva Község Önkormányzata (3726 Zádorfalva, Nagy u. 16., továbbiakban: ajánlatkérõ) Zádorfalva és Szuhafõ gázhálózatának kiépítése tárgyú közbeszerzési eljárása ellen indított – a Döntõbizottság helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 55. § (6) bekezdését, ezért ajánlatkérõ eljárást lezáró döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek nincs helye. A határozat felülvizsgálatát annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2001. február 28-án megjelent számában a rendelkezõ részben megjelölt beszerzés tárgyában.<br>
Az ajánlatok elbírálására ajánlatkérõ az összességében legelõnyösebb ajánlat elbírálási szempontot választotta, azt a következõ részszempontok és azokhoz rendelt súlyszempontok alapján történõ értékelés útján kívánta kiválasztani:<br>
– ajánlati ár nagysága súlyszám:	0,1<br>
– az ajánlatok kidolgozottsága, mûszaki (a kivitelezés technológiájának dokumentáltsága) pénzügyi megalapozottsága súlyszám:	0,2<br>
– helyi munkaerõ foglalkoztatása súlyszám:	0,1<br>
– a vállalt jótállási (garanciális) idõtartam a jogszabályi kötelezettségeken felül súlyszám:	0,3<br>
– az ajánlattevõ által az ajánlati dokumentációban megfogalmazottnál kedvezõbb fizetési feltételek súlyszám:	0,3<br>
– a vállalt késedelmi, meghiúsulási kötbér mértéke súlyszám:	0,3<br>
Adható pontszám-tartomány: 1–10.<br>
Az ajánlattételi határidõre, április 10-re a kérelmezõ, a Sade-Mo. Kft. és a Diamit Rt. nyújtott be ajánlatot. Az április 20-án tartott eredményhirdetésen ajánlatkérõ a Diamit Rt. ajánlatát hirdette ki nyertesnek.<br>
Kérelmezõ április 24-én jogorvoslati kérelmet terjesztett elõ a Döntõbizottsághoz. Sérelmezte ajánlatkérõ döntését, álláspontja szerint nem lehetett volna nyertes a nálánál 12 millió Ft-al magasabb összegû ajánlat. Kérte a jogsértés megállapítását, ajánlatkérõ eljárást lezáró döntésének megsemmisítését, ideiglenes intézkedésként a szerzõdéskötés megtiltását és a jogorvoslati eljárás költségeiben ajánlatkérõ marasztalását.<br>
A Döntõbizottság a D.266/3/2001. számú határozatával ideiglenes intézkedésként a szerzõdéskötést megtiltotta.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy az ajánlatok elbírálását a felhívásban meghatározott módon végezte, az összességében legelõnyösebb ajánlatot hirdette ki nyertesnek.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A Döntõbizottság az ajánlatoknak a kiírás feltételeivel való összevetése útján megvizsgálta az ajánlatkérõ értékelését, és a következõket állapította meg:<br>
Az elsõ részszempont az ajánlati ár.<br>
A kérelmezõ 50 581 988 Ft, a nyertes 65 137 250 Ft, a Sade-Mo. Kft. 65 062 758 Ft ellenszolgáltatásért vállalta a kivitelezést.<br>
A kérelmezõ ajánlati ára tartalmazta:<br>
– a hálózatfejlesztési és közmûfejlesztési hozzájárulás,<br>
– a balesetvédelmi, forgalomtechnikai feladatok,<br>
– a szakfelügyeleti díjak,<br>
– a rendszertisztítás,<br>
– a kivitelezés és mûszaki átadás-átvétel során felmerülõ,<br>
– zöldkár, mûvelésbõl való kivonás és helyreállítás,<br>
– megvalósulási terv költségeit.<br>
A nyertes ajánlata az ajánlati árának tartalmára nézve a következõ felsorolást tartalmazta: zöldkár, szolgalom, kisajátítás, ideiglenes mûvelési ág változása, rekultiváció, közterület-használati díj, közút nem közlekedésre való használatának díja, a szükséges közmû-tulajdonosi szakfelügyeletek díja, szakági helyszínrajzok elkészítése, a használatbavételi engedélyezés és üzembe helyezés költségei stb.<br>
Az ajánlatkérõ a kérelmezõnek a maximális 10, a nyertesnek 5, a Sade-Mo. Kft.-nek 6 pontot adott azzal az indokolással, hogy a nyertes ára a szakági helyszínrajzokat is tartalmazta.<br>
A Döntõbizottság az árakkal közel arányban állónak tartotta az adott pontszámokat.<br>
A második részszempont az ajánlatok kidolgozottsága, mûszaki (a kivitelezés technológiájának dokumentálása) pénzügyi megalapozottsága.<br>
Az ajánlatkérõ a részszempont tartalmi elemei körében az ISO-szabvány szerinti minõsítési, a technológiai hegesztõgépek minõségtanúsítványának meglétét, a teljesítési-jólteljesítési garancia mértékét és a biztosítás mértékét értékelte.<br>
Az ISO-szabvány szerinti tanúsítvánnyal mindhárom ajánlattevõ rendelkezett.<br>
A dokumentáció 2. sz. melléklet I. jelû lapján ajánlatkérõ elõírta, hogy a gépi berendezések és felszerelések felsorolásánál meg kell adni, hogy ezek az ajánlattevõ tulajdonában vannak-e, vagy pedig azokat vásárolni vagy bérelni kívánja.<br>
Kérelmezõ ajánlata 35. oldalán ismertette mûszaki-technikai felszereltségét, a gépek között KPE csõ- és idomhegesztõ berendezést és regiszterszalagos nyomáspróba- (PT-) mûszert sorolt fel. A felsorolt gépeket, berendezéseket – telephelyadatokkal együtt – saját tulajdonának tüntette fel, de erre külön nem nyilatkozott. Az utólag csatolt minõségi tanúsítványok szerint a hegesztõberendezések üzemeltetõje nem a kérelmezõ, e tényre úgy nyilatkozott, hogy azokat használtan vásárolta meg, ezért nem az õ neve szerepel a tanúsítványon. A nyertes ismertette a csõhegesztõ gépeit, és csatolta azok tanúsítványait.<br>
A kérelmezõ és a nyertes is vállalta a teljesítési és jólteljesítési garanciát a dokumentációban elõírt 1 évre 10%-ban, a további két évre 2%-ban.<br>
A Sade-Mo. Kft. a teljesítési garanciát 10%-ban, a jólteljesítési garanciát 1 évre 10%-ban, a további két évre 5%-ban vállalta.<br>
A kérelmezõ és a Sade-Mo. Kft. a dokumentáció 8. sz. mellékletében elõírt 10 millió forint értékhatárig vállalta a felelõsségbiztosítást, a nyertes a szerzõdéses ár teljes összegére vállalta felelõsségbiztosítási szerzõdés megkötését. Ajánlatkérõ ezen részszempontból a nyertes ajánlatára 10 pontot adott, a kérelmezõ és a Sade-Mo. Kft. ajánlatát 3-3 pontra értékelte.<br>
A Döntõbizottság álláspontja szerint ajánlatkérõ e részszempont körében fõként alkalmassági, illetve érvényességi szempontokat értékelt.<br>
A kérelmezõ hátrányára felrótt tényeknek – gépek, berendezések tulajdonjogi helyzetének nem egyértelmûsége, 90-es csõ hegesztésére szolgáló gép megléte – nem az értékelés, hanem az alkalmasság és érvényesség terén van relevanciája. A Döntõbizottság rámutat arra, hogy miután ajánlatkérõ az alkalmatlanság, érvénytelenség kimondását indokolatlannak tartotta – és utólag ezekre már nem is hivatkozhat –, az ajánlatoknak e részszempontból való értékelésénél a szóban forgó alkalmassági, érvényességi tényezõket nem lehetett volna figyelembe venni. Ehhez képest a kérelmezõ részére magasabb pontszám jár.<br>
A harmadik részszempont a helyi munkaerõ foglalkoztatása. A kiírás erre vonatkozóan nem tartalmazott elõírást.<br>
A kérelmezõ ajánlatának 4. oldalán, a XII. pontban a megrendelõ által ajánlott alvállalkozók és helyi munkaerõ foglalkoztatását, az önkormányzat által biztosított gép, szállítóeszköz alkalmazását vállalta.<br>
A nyertes ajánlatának 6. oldalán a helyben mûködõ vállalkozások (fuvarozásra stb.) bevonását és 20 fõ helyi munkaerõ foglalkoztatását vállalta.<br>
<br>
Ajánlatkérõ ezen ajánlati elemeket így vette figyelembe:<br>
Kérelmezõ:<br>
– helyi munkaerõ foglalkoztatása nem számszerûsített,<br>
– szolgáltatást vállal.<br>
Nyertes:<br>
– 20 fõ helyi munkaerõ foglalkoztatása,<br>
– helyi vállalkozások bevonása (fuvar stb.).<br>
Sade-Mo. Kft.:<br>
– elsõsorban helyi munkaerõ bevonásával,<br>
– helyi munkaerõ foglalkoztatása nem számszerûsített.<br>
A nyertes 10, a kérelmezõ és a Sade-Mo. Kft. 5-5 pontot kapott.<br>
A Döntõbizottság álláspontja szerint a számszerûsítésnek a kiírásban való elõírása hiányában ajánlatkérõ az értékelésnél az ajánlattevõk hátrányára nem hivatkozhat arra, hogy az ajánlat nem tartalmazza a foglalkoztatni vállaltak számát. Ezért a helyi munkaerõ-kínálat, a munkavégzés létszámigénye és egyéb, a beszerzéssel összefüggõ körülmény mérlegelése alapján döntheti el, hogy számára a 20 fõ foglalkoztatásának megajánlása vagy a kérelmezõ ajánlata szerinti, a megrendelõ által ajánlani képes számban alkalmazandó foglalkoztatásra tett ajánlat-e a kedvezõbb.<br>
A negyedik részszempont a jogszabályi kötelezettségen felül vállalt jótállási (garanciális) idõtartam. A jogszabályi rendelkezés – az egyes nyomvonal jellegû építményszerkezetek kötelezõ alkalmassági idejérõl szóló 12/1988. (XII. 27.) ÉVM–IpM–KM–MÉM–KVM együttes rendelet – a kõolaj-, földgáz- és egyéb gázvezetékekre nézve 10 évben írja elõ a kötelezõ alkalmassági idõt.<br>
Ajánlattevõk a következõ vállalásokat tették:<br>
Kérelmezõ:	Nyertes:	Sade-Mo. Kft.<br>
jótállás: 	garancia és 	szavatosság: 10 év<br>
jogszabály	szavatosság:	kötelezõ<br>
szerint + 5 év	jogsz. szerint	+ 2 év<br>
	+ 3 év<br>
Ajánlatkérõ a kérelmezõ ajánlatát 10, a nyertesét 9, a Sade-Mo. Kft.-ét 8 pontra értékelte. A Döntõbizottság álláspontja szerint a pontszámok közelítõen helyesen tükrözik a vállalások arányait.<br>
Az ötödik részszempont a dokumentációban meghatározottaknál kedvezõbb fizetési feltételek.<br>
A dokumentáció II/18. pontja elõírta, hogy az ajánlat tartalmazzon;<br>
– mûszaki és pénzügyi ütemtervet,<br>
– a teljesítménnyel arányos számlázást, az ajánlatkérõ áfa-visszaigénylési lehetõségére figyelemmel,<br>
– egy számla összege a nettó vállalási összeg 20%-ánál ne legyen kevesebb. Az ajánlatok a következõket tartalmazták:<br>
Kérelmezõ:<br>
– Részszámlája nettó 18 185 280 Ft, számlakibocsátás 2001. június 30., kiegyenlítése a kézhezvételt követõ 30 napon belül átutalással.<br>
– Végszámlája nettó 22 280 310 Ft, 2002. január 15-i számlakibocsátással, teljesítési határidõ 2001. szeptember 30.<br>
Nyertes:<br>
– Részszámlája nettó 41 687 840 Ft, számlakibocsátás az ütemterv szerint augusztus utolsó két hete, kiegyenlítés 30 napon belül.<br>
– Végszámlája nettó 10 421 960 Ft, számlakibocsátás szeptember elsõ két hete, a végszámlából 7 millió Ft-ra fizetési haladékot adott 2000. január 31-ig, teljesítési határidõ 2001. szeptember 15.<br>
Sade-Mo. Kft.: kétszer 26 025 103 Ft-os számla. Ajánlatkérõ az értékelésrõl a következõket rögzítette:<br>
<br>
Kérelmezõ:	Nyertes:	Sade-Mo. Kft.<br>
részszla: 	részszla:	részszla: <br>
2001. június 30.	2001. jún. 30.	2001. augusztus hó<br>
végszla: 	végszla: 	végszla: <br>
2002. január 15.	2001. szept. hó	5. hónap 50%<br>
	fizetési haladék<br>
	2002. január 30-ig <br>
	7 M Ft<br>
<br>
A kérelmezõnek 8, a nyertesnek 7, a Sade-Mo. Kft.-nek 1 pontot adott.<br>
A Döntõbizottság megállapítja, hogy az értékelés nem volt helytálló. A Döntõbizottságnak a bíróság ítélkezési gyakorlatával alátámasztott döntési gyakorlata szerint ajánlatkérõ – az ajánlatok száma, azok adatainak szórtsága függvényében – az értékelésnél választhatja az arányosítás (legmagasabb pontszámhoz vagy legalacsonyabb pontszámhoz) szabályát, vagy a teljes pontszámtartomány kiosztása melletti pontozási módszert. Követelmény azonban az, hogy a választott módszert mindegyik részszempontból való értékelésnél alkalmazni kell, ellenkezõ esetben a pontozás az eredmény torzulásához vezethet. A Döntõbizottság megállapítja, hogy ajánlatkérõ pontozása ezen részszempontból nem volt helytálló, mert a többi részszempontnál alkalmazott módszertõl eltérõen nem arányosítással történt.<br>
A hatodik részszempont a vállalt késedelmi és meghiúsulási kötbér. Ajánlatkérõ erre vonatkozóan a kiírásban nem határozott meg minimumkövetelményt.<br>
A kérelmezõ a nettó vállalási ár alapulvételével vállalta:<br>
– késedelmes teljesítés esetén 200 E Ft/nap,<br>
– hibás teljesítés esetén az ár 10%-a (4 046 559 Ft),<br>
– meghiúsulás esetén az ár 15%-a (6 069 838 Ft) megfizetését.<br>
A nyertes:<br>
– késedelemre 1000 E Ft/nap,<br>
– hibás teljesítésre 1000 E Ft/nap,<br>
– meghiúsulásra a nettó vállalási díj 40%-a (20 843 920 Ft) megfizetését.<br>
A Sade-Mo. Kft.; késedelem esetére az ár 15%/nap kötbért vállalt. Ajánlatkérõ a következõket vette figyelembe az értékeléskor:<br>
<br>
Kérelmezõ:	Nyertes:	Sade-Mo.Kft.:<br>
kés: 200 E Ft/nap	hibás telj.:	kés: 975 944 Ft/nap<br>
hibás telj.:	kijavításig	<br>
nettó ár 10%	1 M Ft/nap<br>
megh.: 	megh.: <br>
nettó ár 15%-a	nettó ár 40%-a.<br>
<br>
A kérelmezõ és a Sade-Mo. Kft. 8-8 pontot, a nyertes 10 pontot kapott.<br>
A Döntõbizottság álláspontja szerint a nyertes pontszáma helytálló. A kérelmezõ és a Sade-Mo. Kft. viszonylatában azonban a két ajánlat közötti különbségre tekintettel differenciáltabban kellett volna pontozni.<br>
A Döntõbizottság megállapítja, hogy ajánlatkérõ értékelése a második; harmadik, ötödik és hatodik részszempontból nem volt helytálló, ezért az ajánlatkérõ eljárást lezáró döntését megsemmisítette.<br>
A Döntõbizottság felhívja ajánlatkérõ figyelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében foglalt rendelkezésre: "Ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc napon belül új döntést hozni."<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), c) és d) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 7.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>