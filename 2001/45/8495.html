<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8495)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D284/15/2001.<br>
<br>
Tárgy: a Mester Nívó Kft. jogorvoslati kérelme Sátoraljaújhely Város Önkormányzata közbeszerzési eljárása ellen.<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kurtyán Edit ügyvéd (1024 Budapest, Margit krt. 27.) által képviselt Mester Nívó Építõipari Szolgáltató Kft. (1043 Budapest Munkásotthon u. 14–16., továbbiakban: kérelmezõ) kérelmére a Sátoraljaújhely Város Önkormányzata (3980 Sátoraljaújhely Kossuth tér 5., továbbiakban: ajánlatkérõ) az ajánlatkérõ Erzsébet Kórháza 2000–2002. évi rekonstrukciója részeként végzendõ kivitelezési munkák beszerzése tárgyú közbeszerzési eljárása ellen indított jogorvoslati eljárást a Döntõbizottság megszünteti.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ elõminõsítési eljárás lefolytatására részvételi felhívást tett közzé a Közbeszerzési Értesítõ 2001. január 10-én megjelent számában a rendelkezõ részben megjelölt beszerzés tárgyában: Az alkalmasnak minõsített ajánlattevõk részére küldött ajánlati felhívásban az ajánlatok elbírálására az összességében legelõnyösebb ajánlat elbírálási szempontot választotta. A felhívás 9. pontjában közölte, hogy a nyertes visszalépése esetén a következõ legkedvezõbb ajánlatot tevõvel köti meg a szerzõdést. Az ajánlattételi határidõre a kérelmezõ, a Sanamij Budapest Kft., a Temp-Rite International Kft. és az ÉPSZER Építõ- és Szerelõipari Rt. nyújtott be ajánlatot. Ajánlatkérõ a május 3-án tartott eredményhirdetésen az ÉPSZER Építõ- és Szerelõipari Rt. ajánlatát hirdette ki nyertesnek, második legkedvezõbb ajánlatot tevõnek a kérelmezõt.<br>
Kérelmezõ május 7-én jogorvoslati kérelmet terjesztett elõ a Döntõbizottsághoz. Sérelmezte ajánlatkérõ eljárást lezáró döntését, álláspontja szerint õ tette a legkedvezõbb ajánlatot.<br>
Kérte a jogsértés megállapítását, ajánlatkérõ eljárást lezáró döntésének megsemmisítését, a szerzõdéskötés megtiltását, valamint ajánlatkérõ marasztalását a jogorvoslati eljárásban felmerült költségei megtérítésére.<br>
A Döntõbizottság a D.284/4/2001. számú határozatával ideiglenes intézkedésként a szerzõdéskötést megtiltotta.<br>
Ajánlatkérõ észrevételében kérte a jogorvoslati kérelem elutasítását, majd a május 24-én kelt beadványában bejelentette, az eljárás nyertese úgy nyilatkozott, hogy nem kívánja megkötni a közbeszerzési szerzõdést, így – a jogorvoslati eljárás befejezése után – a második legkedvezõbb ajánlatot tevõvel, a kérelmezõvel köti meg azt.<br>
Kérelmezõ a május 30-án tartott tárgyaláson az ajánlatkérõ bejelentésére tekintettel kérte a jogorvoslati eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul. A 79. § (1) bekezdése alapján a Döntõbizottság eljárására – ha a Kbt. másként nem rendelkezik – az államigazgatási eljárás általános szabályairól szóló 1957. évi IV. törvény (Áe.) rendelkezéseit kell alkalmazni. Az Áe. 14. § (1) bekezdése ekként rendelkezik: "Az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja." A Döntõbizottság a közbeszerzési eljárás dokumentumaiból az eljárás folytatására okot adó körülményt nem észlelt. Ezen rendelkezésekre tekintettel a Döntõbizottság a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése értelmében a közigazgatási szerv bekezdése biztosítja.<br>
<br>
Budapest, 2001. május 31.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>