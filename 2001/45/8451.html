<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8451)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.281/9/2001.<br>
<br>
Tárgy: a TESZT Kft. jogorvoslati kérelme a Csongrád Megyei Önkormányzat ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a TESZT Kft. (5700 Gyula, Hétvezér u. 8., továbbiakban kérelmezõ) Csongrád Megyei Önkormányzat (6741 Szeged, Rákóczi tér. 1., képv.: SZÁMIT Szövetkezet 1025 Budapest, Törökvész u. 95–97., a továbbiakban: ajánlatkérõ) "mûszaki ellenõrzés végzése a Csongrád Megyei Önkormányzat Területi Kórháza, Szentes, új diagnosztikai és sürgõsségi tömb címzett támogatásból történõ megvalósítása során" tárgyú közbeszerzési eljárása ellen benyújtott jogorvoslati kérelmét elutasítja.<br>
Az eljárás során felmerült költségeket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai alapján az alábbi tényállást állapította meg.<br>
Ajánlatkérõ nyílt közbeszerzési eljárást megindító ajánlati felhívása 2000. december 6. napján került közzétételre a Közbeszerzési Értesítõ (K. É.) 49. számában.<br>
A beszerzés tárgya mûszaki ellenõrzés végzése volt az ajánlatkérõ területi kórházának új diagnosztikai és sürgõsségi tömb építési beruházása megvalósítása során.<br>
Az ajánlati felhívás ellen kérelmezõ jogorvoslati eljárást kezdeményezett, mely a Döntõbizottság elõtt D/690/2000. szám alatt volt folyamatban. A Döntõbizottság D/690/17/2000. szám alatt meghozott határozatában kérelmezõ kérelmének részben helyt adva ajánlatkérõ közbeszerzési eljárás során hozott valamennyi döntését az ajánlati felhívásig visszamenõleg megsemmisítette.<br>
Kérelmezõ 2001. március 27. napján levélben megkereste ajánlatkérõt és kérte, hogy nyilatkozzon arra vonatkozóan, hogy kívánnak-e új közbeszerzési eljárást indítani, és amennyiben nem, úgy utalja vissza a dokumentáció árát. Ajánlatkérõ válaszlevelében visszaküldte részére az ajánlati dokumentációt, azzal, hogy a dokumentáció árának visszautalása tekintetében a SZÁMIT Szövetkezettel vegye fel a kapcsolatot. Ezt követõen 2001. március 29. napján kérelmezõ ismételten megkereste az ajánlattevõt, hogy a közbeszerzési eljárás folyamán jogviszonyban nem a SZÁMÍT Szövetkezettel áll, hanem az ajánlatkérõvel, ismételten kérte, hogy az ajánlati dokumentáció árának visszautalása iránt intézkedjen. Ajánlatkérõ 2001. április 10. napján kelt levelében tájékoztatta kérelmezõt arról, hogy a mûszaki ellenõrzés tárgyában nem indít közbeszerzési eljárást; az ajánlati dokumentáció árának visszatérítésére pedig csak a dokumentációt értékesítõ szervezetnek, a SZÁMIT Szövetkezetnek van lehetõsége, és kérte, hogy ezzel kapcsolatban a SZÁMIT Szövetkezettel vegye fel a kapcsolatot.<br>
Kérelmezõ 2001. május 4. napján jogorvoslati kérelmet nyújtott be a Döntõbizottsághoz. Sérelmezte, hogy ajánlatkérõ nem fizette vissza részére az ajánlati dokumentáció árát, arra hivatkozással, hogy közvetlenül a lebonyolítást végzõ céggel vegye fel a kapcsolatot. Álláspontja szerint, melyet az ajánlatkérõvel folytatott levelezésben is elõadott, jogviszony közte és ajánlatkérõ között van, így ajánlatkérõ nem zárkózhatott volna el attól, hogy az ajánlati dokumentáció visszafizetésével kapcsolatos igényének ne tegyen eleget.<br>
Kérte a Döntõbizottságot, hogy hívja fel ajánlatkérõt a törvény szabályai szerinti megfelelõ eljárásra, azaz a dokumentáció vételárának valamennyi ajánlattevõ részére történõ visszafizetésére, állapítsa meg a jogsértés tényét, szabjon ki bírságot ajánlatkérõvel szemben, valamint kötelezze ajánlatkérõt az eljárással felmerült költségek viselésére.<br>
Kérelmezõ Döntõbizottság felhívására nyilatkozott, hogy a kérelem mellékleteként becsatolt azon leveleket, amelyeket az ajánlatkérõ küldött meg részére, a keltezést követõ elsõ vagy második napon megkapta. Elõadta, hogy álláspontja szerint a dokumentáció árának visszafizetésére a Kbt. nem szab határidõt, amely eltelte a jogvesztõ határidõket elindítaná. Ajánlatkérõ álláspontja szerint mindkét válaszlevelében biztatóan reagált a visszafizetési igényre. Elõadta: az, hogy a dokumentáció árának visszafizetését nem várhatja ajánlatkérõtõl csak egy továbbképzésen elhangzott információból vált világossá 2001. április 23. napján.<br>
Ajánlatkérõ érdemi észrevételében a jogorvoslati kérelem elutasítását kérte annak megalapozatlansága, illetve elkésettsége okán.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(4) bekezdése kimondja, hogy a dokumentáció és annak ellenértéke mely esetekben jár vissza. Ezen esetek között azonban nem szerepel az, ha az ajánlati felhívást a Döntõbizottság határozatában megsemmisíti. Az általános elvekbõl szerinte az következik, hogy a Kbt. 37. § (4) bekezdését alkalmazva ajánlattevõnek jelen esetben a Döntõbizottság határozatának kézhezvételét követõ 10 napon belül vissza kell szolgáltatni a dokumentációt annak akitõl kapta és szabályos számlát kell kiállítania.<br>
Ezen túl elõadja, hogy a Kbt. a dokumentáció és ellenértékének visszafizetése tekintetében azt fogalmazza meg, hogy ezekkel szemben csak jogos követelést lehet támasztani, de nem teszi kötelezõvé, hogy ezzel valaki éljen. Álláspontja szerint a Kbt. lehetõséget biztosít arra, hogy a kedvezményezett ezen jogáról lemondjon.<br>
A Kbt. nem mondja ki, hogy kinek kell visszafizetni adott esetben a dokumentáció ellenértékét, csak annyit mond ki, hogy a dokumentáció és annak ellenértéke visszajár. Egyértelmû szerinte, hogy a dokumentáció ellenértékét csak az fizetheti vissza, aki azt bevételezte. Kérelmezõ azonban nem kereste meg a lebonyolítót ilyen igénnyel.<br>
A fentieken túl kérelmezõ jogorvoslati kérelme elkésettnek tekinthetõ, mivel a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(4) bekezdése alapján a dokumentáció ellenértéke 10 napon belül jár vissza, ez az idõpont a határozat kézhezvételétõl számítva 2001. február 15. napján lejárt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján pedig kérelmezõnek a fenti idõponttól számított 15 nap állt volna rendelkezésre a kérelem megindításra, azaz azt 2001. március 2. napjáig indíthatta volna meg, így kérelme elkésett.<br>
A Döntõbizottság megállapította, hogy kérelmezõ jogorvoslati kérelme elkésett az alábbiak szerint.<br>
A Döntõbizottságnak elsõdlegesen azt kellett megvizsgálnia, hogy kérelmezõ a törvény által meghatározott jogvesztõ határidõben nyújtotta be az ajánlatát. Ennek megállapítására a Döntõbizottságnak vizsgálnia kellett, hogy mi tekinthetõ a kérelmezõ jogorvoslati kérelmében sérelmezett a Kbt.-t szabályait sértõ eseménynek, s ezt követõen a jogsértõ esemény mikor jutott a kérelmezõ tudomására, illetve ilyen idõpont megállapítható-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése kimondja, hogy a jogorvoslati eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése szerint az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza.<br>
Az ajánlati dokumentáció funkciója, hogy az ajánlattevõket a megfelelõ ajánlattételhez hozzásegítse, illetve az abban meghatározottakból megismerhetik az ajánlatkérõ elvárásait.<br>
Ajánlatkérõ a mûszaki ellenõrzés tárgyában kiírt nyílt közbeszerzési eljárásban az ajánlattétel megkönnyítése érdekében ajánlati dokumentációt bocsátott ki.<br>
A kérelmezõ kérelmére az ajánlati felhívás tartalmának jogszerûsége tárgyában D/690/2000. szám alatt jogorvoslati eljárás került lefolytatásra, amely során a Döntõbizottság megsemmisítette ajánlatkérõ valamennyi döntését az ajánlati felhívásig visszamenõleg.<br>
A Döntõbizottság döntése következtében nem volt ajánlati felhívás, mely alapján a közbeszerzési eljárás megindítható s ennek során ajánlat tehetõ, melyhez a dokumentáció felhasználható, így a megsemmisítõ határozat alapján ajánlatkérõnek lehetõsége lett volna arra, hogy ismételten, most már jogszerû ajánlati felhívást tesz közzé és ezzel újabb közbeszerzési eljárást indít.<br>
Ajánlatkérõ azonban a Döntõbizottság határozatának kézhezvételét követõen úgy döntött, hogy a mûszaki ellenõrzés tárgyában újabb közbeszerzési eljárást nem ír ki, errõl azonban kérelmezõt nem tájékoztatta.<br>
Kérelmezõ elõször ajánlatkérõ 2001. március 27. napján, majd 2001. április 10. napján kelt válaszlevelébõl ismerhette meg ajánlatkérõ álláspontját, mely szerint a továbbiakban sem hajlandó a dokumentáció visszafizetésérõl gondoskodni, kérelmezõt a lebonyolító szervezethez irányította.<br>
Ajánlatkérõ álláspontja egyértelmû a dokumentáció visszafizetésére vonatkozóan, így a Döntõbizottság a rendelkezésére álló iratok alapján arra az álláspontra jutott, hogy kérelmezõ ezen levelekbõl értesült az ajánlatkérõi magatartásról, így a 2001. április 10. napot vette figyelembe a tudomásszerzés idõpontjának és nem fogadta el a kérelmezõ késõbbi, 2001. április 23-i idõpontra hivatkozását, mivel a rendelkezésre álló iratok nem támasztották alá kérelmezõ erre vonatkozó elõadását.<br>
A Döntõbizottság álláspontja szerint kérelmezõ a fenti ajánlatkérõi magatartásról, így a jogsértõ eseményrõl már a 2001. március 29-i ajánlatkérõ levélbõl tudomást szerzett, de ennek legkésõbbi idõpontja 2001. április 10. napján kelt levél kézhezvétele. A kérelmezõ nyilatkozata alapján ezen idõpont 2001. április 12. napja volt a keltezést követõ 2. nap.<br>
Kérelmezõ a fent hivatkozott <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében foglaltak szerint ezen idõponttól számított 15 napon belül kezdeményezhetett volna jogorvoslati kérelmet ajánlatkérõ magatartása ellen. A fentiek szerint a jogorvoslati kérelem benyújtására joghatályosan 2001. április 27. napján kerülhetett volna sor, kérelmezõ azonban jogorvoslati eljárást 2001. május 2. napján postai úton megküldött kérelemmel kezdeményezett a Döntõbizottságnál, így kérelme elkésett.<br>
A fentiek alapján a Döntõbizottság a rendelkezõ részben foglaltak szerinti döntést hozta, s a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 31.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>