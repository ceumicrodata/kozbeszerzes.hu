<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8412)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.177/6/2001.<br>
<br>
Tárgy: a Profi-Komfort Kft. jogorvoslati kérelme a Budapesti Közlekedési Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Profi-Komfort Üzemviteli Létesítmény Higiéniai Építõipari és Szolgáltató Kft. (1450 Budapest 9., Pf. 20, a továbbiakban: kérelmezõ) jogorvoslati kérelmét, amelyet a Budapesti Közlekedési Rt. (1072 Budapest, Akácfa u. 15., a továbbiakban: ajánlatkérõ) "a BKV Rt. székházának délelõtti, illetve délutáni idõszakban történõ nappali takarítása, összesen 13 900 m2 (irodák, folyosók, lépcsõház, mellékhelyiségek, felvonó, porta és a székház épületén kívül 6 db helyiség)" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 50. számában 2000. december 13-án tette közzé ajánlati felhívására vonatkozó hirdetményét ajánlatot kérve vállalkozási szerzõdés keretében a BKV Rt. székházainak napi takarítására. Ajánlatkérõ az ajánlati felhívásban a részajánlat és a többváltozatú ajánlattétel lehetõségét kizárta. Az ajánlati felhívás szerint dokumentációt is készített a közbeszerzési eljárásban, mely dokumentáció tartalmazta az ajánlattétel formai és tartalmi követelményeit. Az ajánlati felhívás 11. a) pontjában jelölte meg az ajánlattevõk pénzügyi, gazdasági és mûszaki alkalmassága igazolására kért adatokat és tényeket. Az ajánlati felhívás 16. pontja 4. francia bekezdésében kérte, hogy az alvállalkozó foglalkoztatásának mértékérõl az ajánlattevõk nyilatkozzanak figyelembe véve a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdésében foglaltakat. A dokumentáció 4. oldalán a 2/1. pont 2. francia bekezdésében az alvállalkozók ismertetésénél az ajánlatkérõ kérte, hogy az alvállalkozók foglalkoztatásának mértékérõl az ajánlattevõk nyilatkozzanak figyelembe véve a Kbt. 43. § (2) bekezdésében foglaltakat. A dokumentáció tartalmazta továbbá a 8. oldal 2., 3. pontjában, hogy érvényes ajánlatnak az az ajánlat minõsül, amely az ajánlati felhívás és az ajánlati dokumentáció valamennyi feltételének megfelel.<br>
Ajánlatkérõ helyszíni bejárással egybekötött konzultációt is tartott az ajánlattételi idõszakban, ahol az ajánlattétel dokumentációbeli követelményeivel összefüggésben kérdéseket lehetett intézni az ajánlatkérõhöz.<br>
Az ajánlatok bontására 2001. január 23-án került sor. Az errõl felvett jegyzõkönyv tanúsága szerint ajánlatot nyújtott be a kérelmezõn kívül a Plural Servicepool Kft., a Renomé Kft., a Tamax Kft. és a TFN Hungária Kft. A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti igazolások, nyilatkozatok pótlására az ajánlatkérõ hiánypótlási lehetõséget adott valamennyi ajánlattevõnek 2001. január 29-én 14 óráig bezárólag.<br>
Az eredményhirdetés idõpontját 2001. március 9-ére módosította az ajánlatkérõ, amelyrõl az ajánlattevõket írásban értesítette. Az eredményhirdetésen felolvasásra került az összegzés az eljárásról címû dokumentum, mely szerint érvényes ajánlatot nyújtott be a Plural Servicepool Kft., a Renomé Kft. és a Tamax Kft., így az õ ajánlatukat a bírálati szempontok szerint az ajánlatkérõ elbírálta, és a közbeszerzési eljárás nyertese a Tamax Kft. lett 79,99 pontszámmal. Érvénytelen ajánlatot nyújtott be a Profi Komfort Kft., mivel az ajánlati felhívás, illetve az ajánlati dokumentáció feltételei szerint az alvállalkozók foglalkoztatásának mértékérõl nem nyilatkozott. A TFN Hungária Kft. ajánlata szintén érvénytelen, mivel nem nyilatkozott az alvállalkozók foglalkoztatásáról, valamint a csatolt biztosítási kötvénybõl nem állapítható meg sem az érvényességi idõ, sem az, hogy a kötvény az ajánlattevõ nevére szól. A nyertest követõ legkedvezõbb ajánlatot a Renomé Kft. tette.<br>
Kérelmezõ 2001. március 23-án nyújtotta be jogorvoslati kérelmét a Közbeszerzési Döntõbizottsághoz, amelyben sérelmezte az ajánlatkérõ döntését, melyben az ajánlatát érvénytelennek nyilvánította. Elõadta, hogy az ajánlatában több oldalon is következtetni tudott volna az ajánlatkérõ arra, hogy alvállalkozót sem 10% feletti mértékben, sem 10% alatti mértékben nem kíván igénybe venni. Mivel a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja csak a 10% feletti alvállalkozó megjelölését írja elõ, ezért errõl nem kellett nyilatkozniuk, hiszen abból is kiderül, hogy nincs 10% feletti alvállalkozójuk, hogy a Kbt. 46. § (4) bekezdésének megfelelõen az ajánlathoz csak saját cégükre vonatkozó hatósági igazolásokat csatolták. Kérte a Döntõbizottságot, hogy semmisítse meg az ajánlatkérõ rá vonatkozó döntését és kötelezze az ajánlatok újbóli elbírálására. Ideiglenes intézkedésként indítványozta, hogy a még meg nem kötött szerzõdés megkötését tiltsa meg a Döntõbizottság.<br>
A Döntõbizottság a jogorvoslati eljárásban ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ a jogorvoslati eljárásban a jogorvoslati kérelem alaptalanság miatti elutasítását kérte. Az ajánlati felhívás 16. pontjában, illetve a dokumentációban elõírta, hogy az alvállalkozók foglalkoztatásának mértékérõl kifejezett nyilatkozatot kell tenni az ajánlattevõknek figyelemmel a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdésében foglaltakra. A kérelmezõ ajánlata nem tartalmazott kifejezett nyilatkozatot az alvállalkozók foglalkoztatására, ezért nem felelt meg az ajánlati felhívás és a dokumentáció feltételének az ajánlata, így azt érvénytelenné nyilvánította a Kbt. 52. § (2) bekezdés d) pontjára való hivatkozással.<br>
A Döntõbizottság a beszerzett iratok alapján tárgyalás tartása nélkül megállapította, hogy a jogorvoslati kérelem nem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése szerint az ajánlatban – ha ezt az ajánlatkérõ az ajánlati felhívásban elõírta – meg kell jelölni<br>
a) a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni, e szervezet (személy) meghatározása nélkül, illetõleg<br>
b) az ajánlattevõ által a közbeszerzés értékének tíz százalékát meghaladó mértékben igénybe venni kívánt alvállalkozókat, illetõleg<br>
c) a teljesítésben egyébként – a közbeszerzés értékének tíz százalékát meghaladó mértékben – részt vevõ szervezeteket (személyeket).<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ az ajánlati felhívásban közölte, hogy az ajánlattevõknek a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdésében foglaltakra kifejezett nyilatkozatot kell tenni az ajánlatukban. Ennek megfelelõen az ajánlattevõknek nemcsak a közbeszerzés értékének 10%-át meghaladó mértékben igénybe venni kívánt alvállalkozókra kellett nyilatkozatot tenni, hanem a teljesítésben az egyébként a közbeszerzés értékének 10%-át meghaladó mértékben részt vevõ szervezetek, személyek, vagy a közbeszerzésnek azt a részét, mellyel összefüggésben az ajánlattevõ harmadik személlyel szerzõdést fog kötni a szervezet meghatározása nélkül, pontokra is nyilatkozatot kért be.<br>
A kérelmezõ ajánlatában a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdésében foglaltakra vonatkozóan kifejezett nyilatkozatot nem tett.<br>
Ajánlatkérõ az összegzés az eljárásról dokumentumban a kérelmezõ ajánlata érvénytelenségével összefüggésben az alábbi indokolást adta:<br>
Az ajánlati felhívás, illetve ajánlati dokumentáció feltételei szerint az alvállalkozók foglalkoztatásának mértékérõl nyilatkoznia kellett. A jogi állásfoglalás szerint a jelzett dokumentumokban foglalt rendelkezésekre tartalmában ennek megfelelõ nyilatkozatot az ajánlattevõ nem tett. Az ajánlat a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdésére kifejezett nyilatkozatot kellett volna az ajánlattevõnek tenni. A kifejezett nyilatkozatot nem helyettesítheti a jogorvoslati kérelemben felsorolt az ajánlat különbözõ részein tett kijelentései a Kbt. kógens szabályozási elvébõl adódóan. Az ajánlat érvénytelensége tehát fennáll, ezért az ajánlatkérõ döntése, ami az érvénytelenségre vonatkozott, nem volt jogsértõ, a döntés indokolása, amely elsõsorban a nyilatkozat eltérõ tartalmára hivatkozott, megalapozott volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörénél fogva a Kbt. 88. § (1) bekezdés a) pontja alapján a jogorvoslati kérelmet elutasította. A jogorvoslati eljárásban felmerült költségek viselésérõl a rendelkezõ rész szerint határozott, figyelemmel a Kbt. 88. § (1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 12.<br>
<br>
Dr. Eke Pekács Tibor s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>