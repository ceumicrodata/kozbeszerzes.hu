<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8515)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.552/8/2001.<br>
<br>
Tárgy: a JATEX Kft. jogorvoslati kérelme a Jász-Nagykun-Szolnok Megyei Hetényi Géza Kórház-Rendelõintézet közbeszerzési eljárása ellen.<br>
A Magyar Köztársaság Legfelsõbb Bírósága, mint másodfokú Bíróság, 2001. június 28. napján kelt Kf.VI.38.078/2000/3. számú jogerõs ítélete alapján, új eljárás keretében a Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a JATEX Kft. (1037 Budapest, Bojtár u. 24, képviseli: Szomolánkai Lászlóné végelszámoló 1111, Budapest, Bercsényi u. 13/A., a továbbiakban: kérelmezõ) jogorvoslati kérelmére indult eljárást, melyet a Jász-Nagykun-Szolnok Megyei Hetényi Géza Kórház-Rendelõintézet (5000 Szolnok, Tószegi u. 21, képviseli: dr. Bûrös László 1135 Budapest, Tahi u. 53–59., a továbbiakban ajánlatkérõ) "a kórház 1 éves szükségletét fedezõ röntgenfilmek, vegyszerek, kazetták, fóliák beszerzése" tárgyú közbeszerzési eljárása ellen nyújtott be, a jogorvoslati kérelem visszavonása miatt megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani.<br>
<br>
INDOKOLÁS<br>
<br>
A Magyar Köztársaság Legfelsõbb Bírósága, mint másodfokú Bíróság 2001. június 28-án kelt Kf.VI.38.078/2000/3. számú jogerõs ítéletében a Döntõbizottság 1999. december 30. napján kelt D.46/10/1999. számú határozatát hatályon kívül helyezte, és a Döntõbizottságot új eljárásra kötelezte. Az új eljárás keretében a Döntõbizottságnak azt kellett megvizsgálnia, hogy ajánlatkérõ azon döntése, mely szerint az összességében legelõnyösebb ajánlatot az 1995. évi XL. törvény (a továbbiakban: Kbt.) szabályai alapján a Labourmed Kft. tette-e, és az eljárást lezáró döntése megalapozott volt-e.<br>
Ajánlatkérõ ajánlati felhívását nyílt eljárás indítására a Közbeszerzési Értesítõ (K. É.) 24. számában 1998. június 17-én tette közzé. A felhívás szerint, szállítási szerzõdés keretében 1 éves szükségletét fedezõ röntgenfilmeket, vegyszereket, kazettákat és fóliákat kívánt megvásárolni az ajánlati dokumentációban meghatározott mûszaki specifikáció és mennyiség alapján.<br>
A felhívás szerint rész- és többváltozatú ajánlatot is lehetett tenni, azonban az egyes ajánlati változatoknak egymástól elkülöníthetõknek kellett lenniük. Az ajánlati dokumentációt a Novotrading Medical Kft. bocsátotta az ajánlattevõk rendelkezésére (1137 Budapest, Katona József u. 9–11.).<br>
Ajánlatkérõ a felhívás 13. pontjában határozta meg az összességében legelõnyösebb ajánlat kiválasztásának bírálati szempontjait a következõ fontossági sorrendben:<br>
– adott termékcsoportoknál a megajánlott termékek gyakorlati felhasználhatósága, anyagminõség,<br>
– az ajánlattevõ által biztosított kereskedelmi és egyéb kondíciók, ide értve a szállítás után nyújtott szolgáltatásokat, csomagajánlatokat, illetve grátisz árukapcsolásokat,<br>
– az ajánlati dokumentáció III. fejezetében meghatározott szállítási és fizetési feltételeknél kedvezõbb ajánlat, például negyedévre szükséges mennyiségek egyben történõ leszállítása és az ellenértéknek a tényleges felhasználás függvényében utólag történõ kifizetése,<br>
– adott termékcsoportoknál a megajánlott termékek sterilitásának idõtartama,<br>
– az ajánlatkérõ által fizetendõ ellenszolgáltatás mértéke,<br>
– az ajánlatkérõt érintõ, a szerzõdésben elismert árfolyamváltozásból eredõ többletköltségek kompenzálására ajánlott megoldások.<br>
A közbeszerzési eljárásban kérelmezõ a Labourmed Kft., a Fuji Film Kft., a Kricó Kft., a Rönt-genex Kft., a Bayer Hungaria Kft., a Medimax Kft. és a Rethmann Recycling Kft. nyújtott be ajánlatot.<br>
Az ajánlatok értékelését követõen a nyertes ajánlattevõ a Labourmed Kft. és annak "C" változatú ajánlata volt.<br>
A Döntõbizottság 1999. december 30-án kelt D.46/1999. számú közigazgatási határozatában a kérelmezõ jogorvoslati kérelmének helyt adott és megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését.<br>
Ajánlatkérõ a közigazgatási határozat ellen keresetet nyújtott be a Fõvárosi Bírósághoz, amelyben kérte annak megváltoztatását.<br>
A Fõvárosi Bíróság 2000. május 7. napján kelt 2.K.30.943/2000/1-1 számú ítéletében az ajánlatkérõ keresetét elutasította.<br>
Ajánlatkérõ az ítélet ellen fellebbezést nyújtott be a Magyar Köztársaság Legfelsõbb Bíróságához, amelyben kérte az ítélet megváltoztatását.<br>
A Magyar Köztársaság Legfelsõbb Bírósága 2001. június 28-án kelt Kf.VI.38.078/2000/3. számú jogerõs ítéletében a Döntõbizottság D.46/10/1999. számú határozatát hatályon kívül helyezte és a Döntõbizottságot új eljárásra kötelezte.<br>
A Döntõbizottság az ítélet kézhezvételét követõen 2001. szeptember 7-én D.552/2001. szám alatt megindította a jogorvoslati eljárást. A jogorvoslati eljárásban felhívta az érdekelt felek képviselõit, hogy észrevételeiket tegyék meg.<br>
A kérelmezõ korábbi jogi képviselõje 2001. szeptember 12-én kelt beadványában közölte a Döntõbizottsággal, hogy a megbízása megszûnt, továbbá tudomása szerint a Jatex Kft. jogutód nélkül megszûnt, és bejelentette a kérelmezõ végelszámolójának nevét és székhelyét.<br>
Az ajánlatkérõ jogi képviselõje írásban benyújtott észrevételében fenntartotta a korábbi eljárásban foglalt álláspontját, mely szerint az összességében legelõnyösebb ajánlatot a Labourmed Kft. tette, így az ajánlatkérõ döntése nem volt jogsértõ.<br>
A Döntõbizottság 2001. szeptember 17-én kelt D.552/4/2001. sz. értesítésében a Jatex Kft. végelszámolóját arról értesítette, hogy új eljárás keretében a Döntõbizottság vizsgálja az ajánlatkérõ döntésének megalapozottságát, valamint felhívta a figyelmét, hogy az érintett közbeszerzéssel kapcsolatosan észrevételét öt napon belül közölje.<br>
A kérelmezõ végelszámolója 2001. szeptember 21-én kelt bejelentésében az alábbiakról nyilatkozott.<br>
"Kéri, hogy a Döntõbizottság a jogorvoslati eljárást szüntesse meg, mert a jogorvoslati kérelmet a kérelmezõ nevében visszavonja. Egyúttal tájékoztatja a Döntõbizottságot, hogy a Jatex Export-Import Kft. végelszámolása befejezõdött. A Fõvárosi Bíróság mint cégbíróság 2001. május 15. napjától a céget törölte a cégjegyzékbõl, az APEH pedig 2001. május 24. napjával a bejelentkezett adózók nyilvántartásából."<br>
A Döntõbizottság a közbeszerzésekrõl szóló 1995. évi XL. törvény azaz a korábbi hatályos törvény rendelkezései alapján folytatta le a jogorvoslati eljárást.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint: A Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
(2) A Bizottság eljárása kérelemre vagy hivatalból indul.<br>
(3) A kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
Az államigazgatási eljárás általános szabályairól szóló többször módosított 1957. évi IV. törvény (a továbbiakban: Áe.) 13. § (1) bekezdése szerint az államigazgatási eljárás az ügyfél kérelmére, bejelentésére, nyilatkozatára (a továbbiakban: kérelem) vagy hivatalból indul meg. A felettes szerv a közigazgatási szervet az eljárás megindítására vagy folytatására utasíthatja.<br>
A 13. § (2) bekezdése szerint a jogszabályban meghatározott esetben az eljárás megindításáról az ügyfelet értesíteni kell, a nagyszámú érdekeltet érintõ eljárás megindítását pedig közhírré kell tenni.<br>
A 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja. Az eljárás megszüntetésérõl a 13. § (2) bekezdése szerint értesítetteket az eljárás folytatásáról pedig az ügyfelet értesíteni kell.<br>
A Döntõbizottság tehát a kérelmezõ végelszámolójának nyilatkozatára a jogorvoslati eljárást megszüntette. Kisegítõ szabályként alkalmazta az államigazgatási eljárás általános szabályairól szóló 1957. évi IV. törvény 14. § (1) bekezdését. Továbbá figyelembe vette a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdésében foglalt törvényi elõírást is, mely szerint a hivatalból történõ eljárás megindítását a Tanács tagja kezdeményezi, ha e törvény szabályait sértõ eseményrõl szerez tudomást. Mivel a hivatalból történõ megindítás Kbt.-ben foglalt feltételei nem álltak fenn, ezért a Döntõbizottság a fenti jogszabályhelyekre figyelemmel a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 25.<br>
<br>
Dr. Eke Pekács Tibor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>