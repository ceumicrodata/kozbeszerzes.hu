<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8440)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.248/16/2001.<br>
<br>
Tárgy: a HAJDUKOMM Kft. jogorvoslati kérelme a Debreceni Orvos- és Egészségtudományi Centrum közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A HAJDUKOMM Kft. (4029 Debrecen, Maróthy Gy. u. 5–7. sz., képviseli dr. Sárecz Judit ügyvéd, 4024 Debrecen, Piac u. 22. II/6. sz., a továbbiakban: kérelmezõ) kérelmét, melyet a Debreceni Orvos- és Egészségtudományi Centrum (4012 Debrecen, Nagyerdei krt. 98., képviseli: Euromedic Trading Kft., 1051 Budapest, Vörösmarty tér 1. IX. emelet, a továbbiakban: ajánlatkérõ) ,,250 tonna/év &plusmn;25% kórházi és 10 tonna/év &plusmn;25% egyéb veszélyes hulladék gyûjtése és ártalmatlanítása" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. február 14-i számában megjelent felhívásában, nyílt eljárás keretében, vállalkozási szerzõdés formájában kért ajánlatot az ajánlati felhívás 3. a) pontjában a következõképpen részletezett módon:<br>
<br>
3. a) A beszerzés tárgya és mennyisége: 250 tonna/év &plusmn;25% kórházi és 10 tonna/év &plusmn;25% egyéb veszélyes hulladék gyûjtése és ártalmatlanítása.<br>
b) A teljesítés helye: DEOEC, 4012 Debrecen, Nagyerdei krt. 98. és Móricz Zs. u. 22.<br>
A teljesítés idõtartama: a szerzõdés aláírásától számított 5 év. Részajánlat lehetõségét ajánlatkérõ nem engedte meg, a többváltozatú ajánlattételt azonban igen. Az ajánlatok elbírálásának szempontja az összességében legelõnyösebb ajánlat volt, a következõ részszempontok figyelembevételével:<br>
részszempontok	súlyszámok<br>
– a teljesítés biztonságának megítélése	9<br>
– a szolgáltatási díj mértéke	7<br>
– helyi foglalkoztatáspolitikai szempont [<a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés a) pontja alapján]	6<br>
Az értékelés során adható pontszám: 1–10.<br>
Ajánlatkérõ dokumentációt is kibocsátott, amely igen részletesen ismertette az ajánlatok elkészítésével kapcsolatos ajánlatkérõi kívánalmakat. Az értékelés metodikájára vonatkozólag azonban csak az ajánlati felhívás 13. b) pontjára utalt.<br>
Az ajánlattételi határidõig a SEPTOX Kft., a Dorogi Hulladékégetõ Kft., a Kristály '99 Kft. és a kérelmezõ nyújtott be ajánlatot. Ajánlatkérõ az ajánlatokat értékelte, majd 2001. április 12-én megtartotta az eredményhirdetést, melyen az eljárás nyertesének a Kristály '99 Kft.-t nyilvánította. Az ajánlatkérõ az eredményhirdetésrõl készült jegyzõkönyvet továbbá az eljárásról készített összegzést is ekkor adta át ajánlattevõknek.<br>
Kérelmezõ 2001. április 19-én, illetve a hiánypótlás teljesítését követõen jogorvoslati kérelmet terjesztett elõ.<br>
Kérelmezõ írásbeli kérelmében és a tárgyaláson tett nyilatkozatában kérte a Döntõbizottságtól, hogy állapítsa meg a jogsértést, semmisítse meg ajánlatkérõ döntését, továbbá ideiglenes intézkedésként tiltsa meg a szerzõdés megkötését. Kérelmezõ elõadta, hogy az ajánlatok értékelése jogsértõ.<br>
Kérelmezõ kérelmének indokaként elõadta, hogy álláspontja szerint az ajánlati felhívás a biztonság megítélésének módját, a pontozás részleteit nem tartalmazza. A Kristály '99 Kft. (továbbiakban: nyertes) a szolgáltatás alapvetõ részét (az ártalmatlanítást) alvállalkozókkal kívánja megoldani, saját égetõberendezéssel nem rendelkezik, ugyanakkor a kérelmezõ rendelkezik saját égetõberendezéssel. Ennek alapján túlzottnak érezte a nyertesnek a maximális 10 ponthoz képest adott 9 pontot. Az értékelés során ajánlatkérõ vizsgálta a felelõsségbiztosítást, de csak annak összegét. Nem vizsgálta viszont a szolgáltatás teljesítése során jelentkezõ kockázat mértékét, a nyomon követés lehetõségét. A nyertes 100–200 km távolságra szállítaná az átvett hulladékot, ami a környezeti kockázatot jelentõsen megnöveli. A kérelmezõ Debrecenben ártalmatlanítaná a hulladékot; a telephelyre történõ beszállítás – 9 km – lényegesen kevesebb kockázattal jár. A pályázat mellékleteként benyújtott 5 millió Ft értékû felelõsségbiztosítási kötvény az esetleges balesetek kárelhárítási költségeit messzemenõen fedezi. Álláspontja szerint a kockázat mértékének és a biztosítás összegének alapján a pontozáskor a megítélthez képest fordított arányú pontozást kellett volna alkalmazni. Kérte megvizsgálni, hogy a nyertes, mely telephelyén és milyen engedélyezett kezelést végez a zömében egészségügyi hulladékokkal. Az értékeléskor említett folyékony hulladékkezelés ugyanis nem tárgya jelen pályázatnak. Az ajánlattételi felhívásban a szakmai képesítések meghatározására kizárólag – a szolgáltatás ellátásáért felelõs személyek bemutatása, a felelõs személyek szakmai tapasztalatának korábbi, e közbeszerzés tárgyához hasonló tevékenységnek ismertetése [tender 5. ab); ac) pontja – 6. oldal] szerepelt. Véleménye szerint pályázatában leírtak ezt maximálisan kielégítik. Amennyiben ez a bírálóbizottságnak nem volt egyértelmû, akkor a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) és (2) bekezdése szerint a hiánypótlás kérése során erre is kitérhetett volna, de ezt nem tette meg. A nyertes esetében a<br>
 szakmai végzettség plusz 5 ponttal történõ felértékelését azért is túlzottnak tartja, mert a szolgáltatás alapvetõ részét alvállalkozóval végezteti, a folyamat kikerül az irányítása alól. A szakmai képesség megítélésénél nem lett volna szabad figyelmen kívül hagyni azt a tényt sem, hogy több éve folyamatosan és problémamentesen végezte a jelen közbeszerzési eljárás alapját képezõ szolgáltatást a kiíró részére. Ugyancsak figyelmen kívül maradt, a kiírásban egyébként kért, saját referencia értékelése. Kérelmezõ a referenciamunkák felsorolásán kívül 5 db referencialevelet csatolt pályázatához, melybõl 4 db az egészségügyi hulladékok átvételével, ártalmatlanításával kapcsolatos. Ismeretei szerint a nyertes nem rendelkezik egészségügyi hulladék átvételére és ártalmatlanítására vonatkozó referenciával, csak alvállalkozói referenciákat tudott felmutatni. Fentiek tükrében nem elfogadható számára az 5 pont hátránnyal történõ megítélés. Kérte felülvizsgálni a nyertes szállító jármûvekre vonatkozó üzemben tartási dokumentumait és ez alapján értékelni a szállítási felszereltséget. Hiányolta a teljesítés biztonságának megítélésénél az ajánlati felhívás 5. a) pontjában kért, a szolgáltatás ellenõrzésére vonatkozó információk értékelését. Kérelmezõ ajánlatában felajánlotta a bármikori, helyszíni ellenõrzés, audit lehetõségét, mely egy távoli ártalmatlanító hely esetén lényegesen ritkábban és körülményesebben oldható meg. Ugyancsak nem értékelte a bizottság az alvállalkozó nélküli szolgáltatás nyomonkövethetõségére, szervezési feladatok (rendkívüli esetek) végzésére vonatkozó elõnyeit. Hiányolta a hulladékgazdálkodásról szóló 2000. évi XLIII. törvény 4. § h) pontjának, a "közelség elve" szabályának figyelembevételét, ami a kérelmezõ esetében maximálisan teljesül. Szintén nem került értékelésre kérelmezõ azon felajánlása, miszerint részt vesz megrendelõ üzemi gyûjtõhelyeinek 102/1996. (VII. 12.) Korm. rendelet szerinti kialakításában, amihez 500 000 Ft-ot ajánlott fel az elsõ évben.<br>
A szolgáltatási díjjal kapcsolatban kérelmezõ kifejtette, hogy az ajánlatához csatolt szerzõdéstervezet 4. pontja szerint: "Jelen szerzõdés 1. számú mellékletében szereplõ díjtételek a szerzõdés hatálybalépésétõl 2002. március 31-ig nem változtathatóak. Utána a felek közös megegyezéssel módosíthatják évente egy alkalommal úgy, hogy a módosítás mértéke a szolgáltatásokra vonatkozó, a KSH által közölt elõzõ évi inflációs ráta minimum 50%-a, de maximum 95%-a között legyen." A szolgáltatási díj emelése a szerzõdéstervezetben lehetõségként szerepel, mely megbízóval történõ egyeztetés során alakult volna ki. Feltételezi, hogy a megbízó bárkivel is köti meg a szerzõdést, ugyanazon mértékû emelést fogja elfogadni, ezért az öt évre vonatkozó elõvetítésnek a kiíró által összeállított táblázat szerint nem látjuk értelmét. Az 5 éves szolgáltatási díj megítélésénél véleménye szerint a kiindulási árat kell figyelembe venni, és azonos mértékû emeléssel végigszámolni.<br>
Ajánlatkérõ továbbá nem vette figyelembe, hogy az ajánlat érvényességét március 31-i dátummal, a nyertes pedig február 28-i dátummal határozta meg. Ebbõl adódóan a szerzõdés utolsó évében, annak lejárta elõtt újabb áremelés esedékes, melyet a nyertes február 28-tól (51 nap) a kérelmezõ, csak március 31-tõl (20 nap) érvényesítene.<br>
Figyelembe véve továbbá a gyûjtõhely kialakítására felajánlott 500 000 Ft hozzájárulást az összes költség a kérelmezõ esetében 188 787 760 Ft, míg a nyertes esetében 189 287 760 Ft, mely az arányt 0,995 értékre módosítja a kérelmezõ javára. Álláspontja szerint az árak bármilyen számítási mód mellett is olyan kis mértékben térnek el, hogy azonos pontszám megítélése is elfogadható.<br>
Véleménye szerint nem hagyható figyelmen kívül az a tény, hogy a kérelmezõ a szolgáltatás teljes körét Debrecenben végzi el, helyi munkaerõvel, szemben a nyertessel, amely gyakorlatilag közvetítõ szerepet tölt be az ajánlatkérõ és a nyertes alvállalkozói között. A helyi adó-alap mértéke lecsökken az alvállalkozói költségekkel, így a kérelmezõ többszörös helyi adót fizet szolgáltatásai után, mint a nyertes. Kérte a helyi foglalkoztatáspolitikai pontozásánál a nyertes pontjait a ténylegesen elszámolható helyi adó arányában megadni.<br>
Kérelmezõ kérelmét a 2001. május 18-án megtartott jogorvoslati tárgyalás során akként módosította, hogy kérelmének a felhívás tartalmával kapcsolatos kérelmi elemét visszavonta, a továbbiakban kizárólag ajánlatkérõ értékelésének jogszerûségét vitatta.<br>
A Döntõbizottság ideiglenes intézkedést nem alkalmazott, mert annak a Kbt. szerinti feltételei a rendelkezésére álló iratok és nyilatkozatok alapján nem álltak fenn.<br>
Ajánlatkérõ észrevételében és a tárgyaláson tett nyilatkozatában elõadta, hogy az eljárás eredményének kihirdetésekor az ajánlattevõk rendelkezésére bocsátotta a Kbt. által elõírt ponttáblázat ismertetésén túlmenõen az elsõ bírálati szempont – teljesítés biztonságának megítélése – értékelt elemeirõl külön készített táblázatot. E táblázat 1. alpontja a kérelmezõ által sérelmezett "Alvállalkozó igénybevétele" értékelés során véleményünk szerint az 1 "büntetõpont" kifejezi a biztonság megítélése szempontjából fennálló különbséget, mivel a nyertes ajánlatában ismertetett alvállalkozók, azok mûszaki-technikai felszereltsége (ajánlat 7–16. oldalain), teljes biztonságot nyújtanak. A Kbt. 36. § (2) bekezdés alapján akár több ajánlattevõ közösen is tehet ajánlatot. Nyertes ajánlattevõ ugyan nem ezt a formát választotta, hanem alvállalkozókat jelölt meg ajánlatában, azok szükséges engedélyeit, hatósági igazolásait ajánlatában benyújtotta, így további hátrány megítélését ajánlatkérõ nem hogy indokoltnak nem látta, hanem egyenesen a Kbt. 40. § (5) bekezdés megsértésének tartaná, mely bekezdés tiltja egyes ajánlattevõk indokolatlan és hátrányos megkülönböztetését. A 3. alszempont, vagyis a felelõsségbiztosítás értékelésében az ajánlatkérõ az 5, illetve 10 milliós felelõsségbiztosítások alapján objektívnak ítélte ezen alszempontra kifejezett pontkülönbséget. A kérelmezõ által ezen alszemponttal kapcsolatban kifejtett okfejtés, – ami kockázat mértékére, nyomon követésre, környezeti kockázatra vonatkozik – értelmezhetetlen, számokban nem kifejezhetõ. A kérelmezõ által említett, nyertes általi 100–200 km-re történõ szállítással kapcsolatban megjegyezte, hogy e kérdés nem része a felelõsségbiztosítási részszempontnak. A hulladékkezelés mûszaki feltételeivel kapcsolatban elõadta, hogy a nyertes debreceni telephelyén folyékony veszélyes hulladékok kezelését végzi, ami nem jelenti azt, hogy a kérelemben kérdezett egyéb engedélyezett kezelést nem végez a hulladékokkal. Továbbá ebben az alszempontban nem az ártalmatlanításról, hanem a<br>
 hulladék kezelésérõl van szó. A saját égetõvel rendelkezõ kérelmezõ itt 2 ponttal magasabb részpontszámot kapott a folyékony hulladék kezelését végzõ nyertessel szemben. Nem tartotta relevánsnak azt a kérelmezõi kijelentést, mely szerint "Kristály '99 Kft. nem rendelkezik saját égetõberendezéssel, amely technológia viszont az egészségügyi hulladékok teljes körének ártalmatlanítására jelenleg ismert egyetlen megoldás". A közbeszerzés tárgya ugyanis az ajánlati felhívás 3. a) pontja szerint veszélyes hulladékok gyûjtése és ártalmatlanítása, nem pedig saját égetõben történõ ártalmatlanítás. Szakmai képesítések körében kérelmezõ az ajánlata 9. oldalán mutatja be felelõs személyeit, de Nyestné Minorics Márta vegyészmérnökön kívül, a többi személynek sem iskolai végzettségét, sem szakmai képzettségét nem jelöli meg, különösen a teljesítés szempontjából fontos környezetvédelmi szakmérnöki vagy szakértõi engedélyrõl, okiratról nem nyilatkozik, s ilyen iratot sem csatolt. A nyertes ajánlattevõ ajánlata 22–23. oldalain ismerteti felelõs személyeit, megemlítve iskolai végzettséget, okleveles környezetvédelmi szakmérnökséget, szakértõi engedélyt, kivéve Takácsné Tanyi Ilona részletesebb ismertetését. Az ajánlat 299. oldalától kezdve pedig becsatolta egyrészt a cég nevére vonatkozó környezetvédelmi felülvizsgálatra jogosító engedélyt, mind pedig az ismertetett személyek engedélyeit, részletes szakmai önéletrajzát, okiratait. Az adott pontszámkülönbséget a csatolt adatok alapján indokoltnak tartotta.<br>
Kérelmezõ által hivatkozott hiánypótlás kifogásolása nem helytálló, mivel a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>bekezdéseiben nyújtható hiánypótlás értelmezése szerint arra vonatkozik, ha egy ajánlattevõ nem nyilatkozik, vagy nem közöl adatot az elõírt ajánlatkérõi alkalmassági feltételre. Kérelmezõ közölt adatot (ismertette felelõs vezetõit), így annak hiánypótlása már az ajánlatának módosítását jelentette volna, amit pedig ajánlatkérõ a Kbt. 49. § (2) bekezdés értelmében nem vehet figyelembe. Kérelmezõ ezen alszempontnál is értékelni kívánná az alvállalkozó igénybevételét, ami nem megengedhetõ. Ajánlatkérõ csak és kizárólag az ajánlatban közölt adatokat veheti figyelembe, másrészt az esélyegyenlõség és az összeférhetetlenség biztosítása sem ad lehetõséget a már korábban végzett szolgáltatást elõnyként értékelni. A referencia jelen eljárásban alkalmatlansági szempont volt az ajánlati felhívás 11. b) pontja szerint, és így külön értékelésre nem került. A nyertes ajánlattevõ ajánlatának 21. oldalán található a kért szállítási felszereltség ismertetése. A "bármikori helyszíni ellenõrzés lehetõsége" nem volt bírálati szempont, bár ezt a lehetõséget felkínálta a nyertes ajánlattevõ is ajánlatának 12. oldalának 2. bekezdésében. A "közelség elvének", valamint kérelmezõ ajánlatában gyûjtõhely kialakítására felajánlott 500 000 Ft felajánlás figyelmen kívül hagyása ajánlatkérõ álláspontja szerint egyrészt amiatt indokolt, mert a felajánlás nem tartozik a beszerzés tárgyához, másrészrõl a közelség elvének értékelése pedig megsértené a Kbt. 24. § (2) bekezdését.<br>
A szolgáltatási díj értékelése során a számok kifejezetten objektív volta miatt a legkisebb különbséget is különbséggel kell értékelni, ezért az árkülönbséget 9,8, illetve 10 ponttal értékelte a nyertes ajánlattevõ javára.<br>
A helyi foglalkoztatáspolitika részszempont keretében a helyi foglalkoztatás megoldását, nem pedig az adó helyi befizetését értékelte. Miután mindkét ajánlat azt tartalmazza, hogy helyi munkaerõt alkalmaz, így e szempontban nem tehetõ pontszámbeli különbség az ajánlattevõk között.<br>
Kérte a megalapozatlan jogorvoslati kérelem elutasítását.<br>
Egyéb érdekeltek érdemi észrevételt nem tettek.<br>
A Döntõbizottság megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése úgy rendelkezik, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság az ajánlatok tartalmának összehasonlítása során a következõket állapította meg az 1. bírálati részszempont, a teljesítés biztonsága vonatkozásában.<br>
E részszempontnál ajánlatkérõ kilenc "alszempont" keretében vizsgálta, illetve hasonlította össze az ajánlatokat. Kérelmezõ az alszempontok közül az elsõ öt (alvállalkozó igénybevétele, felelõsség, felelõsségbiztosítás, hulladékkezelés mûszaki feltételei, valamint a személyzet szakmai képesítése) vonatkozásában vitatta a kapott pontszámokat.<br>
A Döntõbizottság kérelmezõ és nyertes ajánlatát összehasonlítva megállapította, hogy az alvállalkozó igénybevétele, a felelõsség, a felelõsségbiztosítás, a hulladékkezelés mûszaki feltételei, valamint a személyzet szakmai képesítése körében ajánlatkérõ bírálata során a részszempont keretében maradt, és a megállapított pontértékek közötti különbségek tükrözték az ajánlatok tartalmi eltérését. A részszempontra az alszempontok szerinti értékelés alapján végül a nyertes 10 pontot, míg kérelmezõ 9,3 pontot kapott.<br>
A 2. bírálati részszempont a szolgáltatási díj mértéke volt. A Döntõbizottság a szolgáltatási díj vonatkozásában megállapította – az ajánlatkérõ eredményhirdetést követõ észrevételéhez hasonlóan – azt, hogy kérelmezõ tévesen hivatkozott kérelmében arra, hogy õ egy hónappal további ártartást vállalt ajánlatában, mint nyertes, és ennek figyelembevételével az öt évre vonatkozóan összességében alacsonyabb ellenértékkel élt. Kérelmezõ ajánlatának 12. oldalán és szerzõdés tervezetének 4. pontjában úgy nyilatkozott, hogy 2002. március 1-jéig nem emel árat. Ez az idõpont – egy nap differenciával – megegyezik a nyertes 2002. február 28-ig vállalt ártartásával, így a Döntõbizottság megállapította, hogy ajánlatkérõ jogszerûen állapította meg, hogy nyertes alacsonyabb szolgáltatási ellenértéke 10 pontot, kérelmezõ valamivel magasabb ára pedig 9,8 pontot ér.<br>
A 3. bírálati részszempont a helyi foglalkoztatáspolitika volt. Ezen részszempontra nyertes azt közölte ajánlatában, hogy "valamennyi dolgozónk debreceni", kérelmezõ pedig úgy nyilatkozott, hogy "a foglalkoztatottak 100%-a Debrecenbõl és agglomerációjából kerül ki". A Döntõbizottság megállapította, hogy ajánlatkérõ jogszerûen értékelte 10-10 ponttal a két ajánlat tartalmát.<br>
Fentiek alapján a Döntõbizottság megállapította, hogy ajánlatkérõ a nyertes személyében az összességében legelõnyösebb ajánlatot benyújtó ajánlattevõt jogszerûen választotta ki.<br>
A fenti indokok alapján Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva az alaptalan jogorvoslati kérelmet a Kbt. 88. § (1) bekezdés a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 29.<br>
<br>
Dr. Nagy László Gábor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>