<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8373)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.129/7/2001.<br>
<br>
Tárgy: a Maszer Rt. jogorvoslati kérelme Gödöllõ Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magyar Épületszerelõ Rt. (1097 Budapest, Koppány út 13–15., a továbbiakban: kérelmezõ) jogorvoslati kérelmét, amelyet Gödöllõ Város Önkormányzata (2100 Gödöllõ, Szabadság tér 7., a továbbiakban: ajánlatkérõ) "a Gödöllõ Városi Könyvtár és Információs Központ építés-beruházás fõvállalkozás keretében történõ megvalósítása" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. január 17-i számában tette közzé részvételi felhívását nyílt elõminõsítési eljárás lefolytatására, a Gödöllõi Városi Könyvtár és Információs Központ kivitelezése és kiviteli terv készítése tárgyú közbeszerzési eljárásában. Ajánlatkérõ a részvételi felhívásban meghatározta a részvételre jelentkezõknek a szerzõdés teljesítésére való alkalmasságának igazolására kért adatokat és tényeket. Az ajánlati felhívás egyéb információk 12. pont 6. francia bekezdésében elõírta, hogy a részvételi jelentkezésnek tartalmaznia kell a résztvevõ nyilatkozatát arra vonatkozóan, hogy a közbeszerzésekrõl szóló, többször módosított 1995. XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (4) bekezdése alapján mikro-, kis- vagy középvállalkozásnak minõsül-e. Ajánlatkérõ a részvételi szakaszban dokumentációt bocsátott a jelentkezõk rendelkezésére, amely alapján a részvételi jelentkezésüket be kellett nyújtani. A részvételi határidõ 2001. február 12-e volt, és 11 db részvételi jelentkezést nyújtottak be a közbeszerzési eljárásban. Részvételi jelentkezést nyújtott be a kérelmezõ, a ZÁÉV Rt., a Magyar Építõ Rt., a Contúr Bau Rt., a Középületépítõ Rt., a Kész Kft., a Hérosz Rt., a GÉV Huniber Kft., a Lindner Kft., az Adeptusz Rt., és az Architechton Rt. A részvételi jelentkezési határidõ napján az ajánlatkérõ megvizsgálta a részvételi jelentkezéseket formai és tartalmi szempontból, és hiánypótlási lehetõséget biztosított a részvételi jelentkezõknek, mégpedig konkrétan nevesítve, hogy milyen hiánypótlást kell a hiánypótlási határidõn belül teljesíteniük. Kérelmezõ részvételi jelentkezésével kapcsolatosan az ajánlatkérõ megállapította, hogy<br>
"Pótolható körbe tartozó iratok hiánya:<br>
<br>
1. A részvételi felhívás 9. pontjában a pénzügyi és gazdasági alkalmasság igazolására kért iratok közül hiányzik<br>
– a b) alpont szerint a 2000. évi elõzetes mérlegadatok cégszerû aláírással,<br>
– a c) alpontra benyújtott nyilatkozatból a 2000. évi adatok,<br>
– továbbá évenként a szakirányú építési tevékenység saját és alvállalkozói arányának részletes megjelölése.<br>
<br>
2. A részvételi felhívás 9. pontjában a mûszaki alkalmasság igazolására kért iratok közül hiányzik<br>
– az a) alpontban foglaltaknak megfelelõen az alkalmasság elbírálásához bemutatni kívánt referenciáknál hiányzik a referencia teljesítésébe 10%-ot meghaladó mértékben bevont alvállalkozóknak és részvételi arányuknak, valamint a saját és az összesített alvállalkozói teljesítés arányának részletes ismertetése,<br>
– a cégbemutatásból hiányzik a cég szakirányú, a teljesítéshez biztosítani tervezett szakmai összetételének, szakembereinek az alkalmasság elbírálását biztosító részletezése, csak a felelõs vezetõk bemutatása történt meg.<br>
Nem pótolható körbe tartozó hiányosságok:<br>
A részvételi jelentkezés nem tartalmazza továbbá a felhívási dokumentáció 12. pont 6. francia bekezdésében elõírt nyilatkozatot. A nyilatkozat a nem pótolható iratok körébe tartozik, hiánya miatt a részvételi jelentkezés nem teljes körû, a kiírási feltételeknek nem felel meg."<br>
A bontási jegyzõkönyv mellékleteként küldte meg az ajánlatkérõ kérelmezõnek 2001. február 20-án a hiánypótlás tartalmát. A pótlási határidõ 2001. február 21-én 16.00 órakor járt le, viszont ezt a határidõt az ajánlatkérõ február 22-én 16.00 órára módosította. Valamennyi jelentkezõ élt a pótlási lehetõséggel, azonban kérelmezõ anyaga február 22-én 16 óra 41 perckor érkezett meg faxon az ajánlatkérõhöz.<br>
Ajánlatkérõ 2001. február 22-én 17.00 órai kezdettel végezte el a hiánypótlást követõen az értékelést, mely szerint alkalmasnak minõsítette a ZÁÉV Rt., a Magyar Építõ Rt., a Középület-építõ Rt., a GÉV Huniber Kft., az Adeptusz Rt. és az Architekton Rt. részvételi jelentkezését.<br>
Érvénytelen a részvételi jelentkezése a kérelmezõnek, a Contúr Bau Rt.-nek, a Kész Kft.-nek és a Hérosz Rt.-nek. Egy jelentkezõt pedig alkalmatlannak minõsített. A kérelmezõ esetében megállapította, hogy a nem pótolható hiányosság miatt érvénytelen a jelentkezése, mivel nem nyilatkozott a részvételi felhívás 12. pontjának 6. francia bekezdésére.<br>
Az eredményhirdetés idõpontja 2001. március 1-jén volt, ahol a részvételi jelentkezések alapján fenti eredményt hirdette ki az ajánlatkérõ.<br>
Ajánlatkérõ az ajánlati felhívást március 2-án küldte meg a hat elõminõsített cégnek.<br>
Kérelmezõ jogorvoslati kérelmében sérelmezte ajánlatkérõ döntését. Álláspontja szerint a részvételi felhívás 12. pontjának 6. francia bekezdésében megjelölt elõírás jogsértõ volt, mert a Kbt. nem teszi lehetõvé, hogy az ajánlatkérõ már a részvételi felhívásban bekérje az ajánlattevõktõl az ilyen tartalmú nyilatkozatot. Erre való figyelemmel nem állapíthatta volna meg a részvételi jelentkezése érvénytelenségét az ajánlatkérõ. Kérte a Döntõbizottságtól ajánlatkérõ döntésének megsemmisítését és ideiglenes intézkedésként részvételi jelentkezése újraértékelését.<br>
Ajánlatkérõ ellenkérelmében a jogorvoslati kérelem elutasítását indítványozta. Álláspontja szerint a kérelmezõ részvételi jelentkezése érvénytelen volt a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel. Az ajánlatkérõ a hiánypótlás megadásakor közölte a részvételi jelentkezõkkel, hogy mely iratok azok, amelyek pótlását megengedi és melyek azok a nyilatkozatok, amelyek a nem pótolható iratok körébe tartoznak. Kérelmezõnek a hiánypótlás körében nem engedélyezte azon nyilatkozatának megtételét, amely a mikro-, kis-, közép- vagy nagyvállalkozás fogalomkörébe tartozik.<br>
A Döntõbizottság ideiglenes intézkedést a jogorvoslati eljárásban nem alkalmazott, mert annak törvényi feltételei nem álltak fenn.<br>
Az egyéb érdekelt részvételi jelentkezõk a jogorvoslati eljárásban érdemi észrevételt nem tettek.<br>
A Döntõbizottság a beszerzett iratok alapján a jogorvoslati határidõ meghosszabbítása mellett megállapította, hogy kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7)–(9) bekezdései szerint:<br>
(7) Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a Bizottság a (3)–(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.<br>
(8) A (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát;<br>
b) az elõírt határidõnél késõbb közzétett hirdetmény esetén a hirdetmény megjelenését;<br>
c) közbeszerzési eljárás mellõzésével történõ beszerzés esetén a szerzõdés megkötését.<br>
(9) A jogorvoslati eljárást azonban a jogsértõ eseménnyel elõidézett állapot fennállása esetén a (8) bekezdésben meghatározott idõpont elõtt is meg lehet indítani.<br>
A részvételi felhívás 2000. január 17-én jelent meg a Közbeszerzési Értesítõben, kérelmezõ a részvételi dokumentációt január 25-én vette át, tehát annak tartalma legkésõbb ezen a napon tudomására jutott. A részvételi felhívás már tartalmazta, hogy nyilatkozatot kell tenni arra vonatkozóan, hogy a részvételi jelentkezõ az 1999. évi XCV. törvény 19. § (2) bekezdésére figyelemmel mikro-, kis- vagy középvállalkozásnak minõsül-e. Kérelmezõnek azon álláspontja, mely szerint jogsértõen írta elõ az ajánlatkérõ az erre való nyilatkozat bekérését, a tudomásszerzése idõpontjára tekintettel, a jogorvoslati kérelemben való kifogásolás idõpontjához viszonyítva elkésett. Amennyiben ténylegesen tudomására jut bármely kérelmezõnek a jogsérelem, akkor jogorvoslati kérelmét már a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(9) bekezdésére figyelemmel a (8) bekezdésben foglalt határidõk lejárta elõtt is megindíthatja.<br>
A Döntõbizottság megállapította továbbá, hogy a kérelmezõ részvételi jelentkezése amiatt volt érvénytelen, mert az az eredetileg beadott tartalommal hiányos, és nem felel meg az ajánlati felhívás és dokumentáció feltételeinek, továbbá kérelmezõ nem a meghosszabbított hiánypótlási határidõben tett eleget hiánypótlási kötelezettségének. Kérelmezõ hiánypótlása a 2000. február 22. 16.00 óra helyett 16 óra 41 perckor érkezett az ajánlatkérõhöz.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) és (6) bekezdése szerint:<br>
(4) Az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
(6) Az ajánlatkérõ köteles meggyõzõdni arról, hogy a hiánypótlást követõen benyújtott ajánlati példányok tartalma megegyezik az eredeti ajánlat tartalmával. Eltérés esetén vagy ha a hiánypótlást nem teljesítették, kizárólag az eredeti ajánlati példányt (példányokat) lehet figyelembe venni és – ha annak feltételei fennállnak – az 52. § (2) bekezdésének b) vagy d) pontját, illetve az 53. § (1) bekezdésének a) pontját kell alkalmazni.<br>
A Döntõbizottság álláspontja szerint a kérelmezõ részvételi jelentkezése tehát érvénytelen volt, viszont nem arra az okra alapítottan, melyet az ajánlatkérõ a részvételi szakaszban hozott döntésében megállapított. Viszont a nem megfelelõ indok kiválasztása miatt döntése megsemmisítését a Döntõbizottság nem mondhatta ki, mert kérelmezõ nem tett eleget az ajánlatkérõ által megállapított hiánypótlási határidõben hiánypótlási kötelezettségének, ezért a hiánypótlást nem teljesítette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés a) pontja szerint az alaptalan kérelmet elutasította. A jogorvoslati eljárásban felmerült költségek viselésérõl a rendelkezõ részben foglaltak szerint döntött, figyelemmel a Kbt. 88. § (1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 2.<br>
<br>
Dr. Eke Pekács Tibor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>