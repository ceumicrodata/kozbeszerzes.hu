<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8508)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.288/16/2001.<br>
<br>
Tárgy: A Cargo Agencies Kft. jogorvoslati kérelme a Magyar Turizmus Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Molnár Judit ügyvéd (1124 Budapest, Gébics u. 7.) által képviselt Cargo Agencies Kft. (1043 Budapest, Dugonics u. 11., továbbiakban: kérelmezõ) jogorvoslati kérelmét, melyet dr. Tasnádi Gábor ügyvéd (1111 Budapest, Kende u. 18.) által képviselt Magyar Turizmus Rt. (1024 Budapest, Margit krt. 85., továbbiakban: ajánlatkérõ) promóciós eszközök nemzetközi szállítmányozása tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ tárgyalásos gyorsított eljárás lefolytatására részvételi felhívást tett közzé a Közbeszerzési Értesítõ 2001. április 11-i számában a rendelkezõ részben megjelölt beszerzés tárgyában. Az eljárási forma választását azzal indokolta, hogy a korábban ugyanezen tárgyban kiírt nyílt közbeszerzési eljárás eredménytelen volt.<br>
A felhívás 12. pontjában közölte az általa kiválasztottak nevét és címét, közöttük a kérelmezõét is.<br>
A jelentkezési határidõ április 23-a volt. Ajánlatkérõ április 20-án olyan döntést hozott, hogy felhívását visszavonja, maga kívánja elvégezni a beszerzés tárgya szerinti tevékenységet. Visszavonási szándéka megjelentetésére irányuló kérelmet még aznap megküldte a Közbeszerzési Értesítõ Szerkesztõségének. A visszavonásról szóló közlemény az április 25-i számban jelent meg. Ajánlatkérõ április 23-án fax útján tájékoztatta a jelentkezésre felkérteket, hogy a részvételi felhívást visszavonta.<br>
Kérelmezõ május 8-án jogorvoslati kérelmet terjesztett elõ a Döntõbizottsághoz. Sérelmezte, hogy a jelentkezési határidõ lejárta elõtt 20 perccel kapott értesítést a közbeszerzési eljárás visszavonásáról, az errõl szóló közlemény pedig csak a jelentkezési határidõ letelte után jelent meg a Közbeszerzési Értesítõben. Sérelmezte a visszavonás tényét és indokát is, álláspontja szerint a Kbt. rendelkezései szerint a tárgyi beszerzésre ajánlatkérõnek közbeszerzési eljárást kell lefolytatnia.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(2) bekezdése a közbeszerzésekkel kapcsolatos közzétételre nézve így rendelkezik: "Ha e törvény a hirdetmény közzétételére határidõt ír elõ, a hirdetményt e határidõn belül kell levél formájában megküldeni a Közbeszerzési Értesítõ részére."<br>
Ezen törvényhely értelmében tehát nem a hirdetmény tényleges megjelenésének kell megtörténnie a törvényben elõírt határidõn belül, hanem a hirdetményt meg kell küldeni a Közbeszerzési Értesítõ részére közzététel céljából.<br>
A felhívást a két szakaszból álló eljárások, így a tárgyalásos eljárás szabályait is rendezõ 63. § (6) bekezdése szerint a részvételi határidõ lejártát megelõzõen lehet visszavonni. Ajánlatkérõ a részvételi határidõt megelõzõen elküldte a Közbeszerzési Értesítõ részére a felhívás visszavonására vonatkozó bejelentését, ezen túlmenõen a jelentkezõket is értesítette a határidõ lejárta elõtt.<br>
A Döntõbizottság megállapítja, hogy ajánlatkérõ a felhívás visszavonása körében nem követetett el jogsértést, ezért a jogorvoslati kérelmet ebben a részében elutasítja.<br>
Kérelmezõ kifogásolta a felhívás visszavonásának indokát is. Arra hivatkozott, hogy a tárgyi beszerzést ajánlatkérõnek a Kbt. rendelkezése értelmében közbeszerzési eljárás keretében kell eszközölnie.<br>
Kérelmezõ álláspontja nem helytálló.<br>
Kétségtelen, hogy a jogorvoslati eljárás tárgyát képezõ beszerzés mind alanyi, mind tárgyi oldalról a Kbt. hatálya alá tartozik. A törvény hatálya alá tartozás azonban nem azt jelenti, hogy annak alanya nem végezheti el a beszerzés tárgya szerinti tevékenységet.<br>
A "beszerzés" fogalma árunak, építési beruházásnak, szolgáltatásnak nem az ajánlatkérõ, hanem másik fél általi szállítását, kivitelezését, elvégzését jelenti.<br>
Ajánlatkérõt csak akkor terheli a közbeszerzési eljárás lefolytatásának kötelezettsége, ha a szóban forgó beszerzést rajta kívülálló fél útján kívánja megoldani. Ilyen jellegû szinte valamennyi beszerzés, hiszen azok alanyai (fõként költségvetési szervek, önkormányzatok stb.) nem szakosodtak a szükségleteik kielégítéséhez szükséges tevékenységek végzésére, nem rendelkezik az azokhoz szükséges eszközökkel, szakemberekkel stb.<br>
A jogvita tárgyátképezõ beszerzés ebben a tekintetben sajátos jellegû. Alanya, az ajánlatkérõ képesnek érzi magát a feladat ellátására, a tárgya – nemzetközi szállítmányozás – eszközigényét illetõen nem tartozik a saját erõbõl megoldhatatlan kategóriába. A közúton történõ fuvarozás megoldható tehergépjármûvek tulajdonba-, vagy bérbevételével, a légi úti fuvarozást pedig az ajánlattevõk is a légitársaságokkal kötendõ szerzõdés keretében eszközölnék. Szállítmányozási szakembereknek, gépkocsivezetõknek a munka elvégzésébe való bevonása történhet munkaviszony vagy megbízási szerzõdés alapján.<br>
Ajánlatkérõt a feladat elvégzése kapcsán akkor terheli közbeszerzési eljárás lefolytatásának kötelezettsége, ha a megvásárolni, bérbe venni kívánt fuvareszközök értéke eléri a Kbt.-ben az árubeszerzésre meghatározott értékhatárt, vagy ha a szakfeladatok ellátására vonatkozó megbízás teljesítéséért járó ellenszolgáltatás eléri a szolgáltatásra vonatkozó értékhatárt.<br>
Figyelemmel kell lennie ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>1) bekezdése szerinti részekre bontás tilalmára is.<br>
Az alkalmazni kívánt megoldás áruvásárlásból, illetve bérbevételbõl és szolgáltatás/ok ellátásából tevõdik össze. Az áruk értékét a hivatkozott rendelkezés értelmében nem kell egybefoglalni a szolgáltatások értékével, ha nem áll fenn a 7. § (2) bekezdése szerinti helyzet. Ebbõl következik, hogy ajánlatkérõ részérõl fennáll a lehetõsége annak, hogy a közbeszerzés formájában ellátandó tevékenységet saját maga lássa el.<br>
A Döntõbizottság megállapította, hogy ajánlatkérõ által választott megoldás nem jogsértõ, ezért a jogorvoslati kérelmet e vonatkozásban is elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2001. június 12.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>