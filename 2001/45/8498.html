<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8498)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.553/8/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Szabolcs-Szatmár-Bereg Megyei Önkormányzat Szatmár-Beregi Kórháza közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85. a továbbiakban: Bizottság elnöke) által a Szabolcs-Szatmár-Bereg Megyei Önkormányzat Szatmár-Beregi Kórháza (4900 Fehérgyarmat, Damjanich u. 1., a továbbiakban: ajánlatkérõ) "B 1 jelû épületszárny rekonstrukciója és bõvítése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (2) bekezdés a) és b) pontját, ezért ajánlatkérõ ajánlati felhívását és azt követõ döntéseit megsemmisíti.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
Jelen közbeszerzési eljárás elõzménye, hogy ajánlatkérõ 1997. június 18-án a Közbeszerzési Értesítõ 23. számában tett közzé részvételi felhívást elõminõsítéses eljárás megindítására a Fehérgyarmat, Damjanich u. 1. és a Vásárosnamény, Ady E. u. 5. sz. alatti telephelyek felújítási munkálataira. Az ajánlattételhez kiadott ajánlati dokumentáció tartalmazta az egész kórházra vonatkozó kivitelezési terveket.<br>
A lefolytatott közbeszerzési eljárás nyertese a Kelet-Speeck Építõipari Kft. lett. Az ajánlatkérõ a nyertes ajánlattevõvel 1997. november 14-én kötött szerzõdést 3 094 000 E Ft összegre. Ebben a szerzõdésben szerepeltek a jelen közbeszerzés tárgyát képezõ Fehérgyarmati Kórház "B1" épületszárny munkái is 2000. június 30-i átadással és 2000. szeptember 30-i üzembe helyezéssel. A kivitelezési munkák a nyertes ajánlattevõ részérõl meg is kezdõdtek, azonban a szerzõdés módosítására évenként sor került. A jelen ügy megítélése szempontjából relevanciával bíró módosítások lényege az volt, hogy a "B1" épület rekonstrukciós munkáinak elvégzése a szerzõdésbõl kimaradtak. A szerzõdésmódosítások eredményeként a teljesítési határidõk is módosultak, a rekonstrukciós munkák befejezésének végsõ határidejeként 2001. augusztus 31-e került megjelölésre. A szerzõdésmódosítások fõ oka, hogy pénzügyi forrás hiányában ajánlatkérõ az eredetileg tervezett teljes beruházását elvégeztetni nem tudta. Ennek eredményeként volt kénytelen az eredeti mûszaki tartalom csökkentésére. A 2001. évi XXV. törvénnyel módosított 1997. évi LIX. törvény értelmében az egyes címzett támogatással folyamatban lévõ beruházások támogatása kapcsán ajánlatkérõ a Fehérgyarmati telep rekonstrukciójának folytatásához 430 M Ft pluszforrást kapott. Ezen összeg építési beruházásra, illetve gép, mûszer beszerzésére nyújt fedezetet.<br>
Ezen elõzmények alapján ajánlatkérõ 2001. augusztus 24-én hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja alapján. Ajánlatkérõ az eljárás megindításáról tájékoztatta a Döntõbizottság elnökét is. Az eljárásfajta választásának okaként a plusz pénzügyi forrás rendelkezésre állását jelölte meg. Hivatkozott továbbá arra is, hogy a kivitelezés jelenleg még folyamatban van. A jelenlegi eljárás tárgyát képezõ épületrész az épület tömegét, funkcióját, szerkezetét tekintve szerves egységet képez a korábban felújításra kerültekkel. Ennek alapján a korábbi nyertes ajánlattevõt a Kelet-Építõ Kft.-t hívták fel ajánlattételre, mely cég a korábbi nyertes Kelet-Speeck Kft. általános jogutódja: A korábbi nyertes ajánlattevõvel történõ szerzõdéskötést gazdasági okok is indokolják.<br>
Ajánlatkérõ a Döntõbizottság elnöke részére megküldött tájékoztatóhoz mellékelte ajánlati felhívását is, melyben a 3. a) pontban határozta meg a beszerzés tárgyát és mennyiségét az alábbiak szerint: a "B1" Fehérgyarmat, Damjanich u. 1. "B1" jellegû épületszárny rekonstrukciója és bõvítése az alábbi munkálatok elvégzésére:<br>
– építõmesteri munkák teljes egészében,<br>
– belsõ elektromos (erõs- és gyengeáramú munkák),<br>
– épületgépészet (belsõ víz, csatorna légtechnika, szellõzés) belsõépítészet,<br>
– orvosi gáz,<br>
– "B4" jelû épület belsõépítészete, lift,<br>
– kézi mûszerek.<br>
Az ajánlati felhívás szerint a teljesítés határideje 2002. április 30-a. Az ajánlattétel határideje 2001. szeptember 10-e, az elsõ tárgyalás idõpontja 2001. szeptember 12-e.<br>
Az ajánlati felhívás tartalmazta az ajánlattevõtõl a pénzügyi, gazdasági, mûszaki alkalmassága igazolására kért adatokat és tényeket, az ajánlat elbírálásának szempontját. A felhívás szerint rész-, illetve többváltozatú ajánlattétel nem volt megengedett.<br>
A Döntõbizottság elnöke 2001. szeptember 7-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában foglalt feltételek fennállása egyértelmûen nem állapítható meg, ezért indítványozta az eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjára alapított eljárása jogszerû. Ajánlatkérõ hivatkozott arra, hogy jelen esetben nem új beruházásról van szó, hanem egy folyamatban lévõ beruházás folytatásáról. Egyéb eljárásfajta alkalmazása esetén a kivitelezés határideje jelentõsen meghosszabbodna. Ajánlatkérõ hivatkozott továbbá arra, hogy az ajánlattételre felkért kivitelezõ a "B" épület alagsori részén a közmû-alapvezetékeket már kiépítette, és a gyengeáramú rendszerek kiépítésénél rendkívül fontos a tipizálás, tehát az, hogy az ajánlattevõ már ismerje a kiépítésre került csatlakozási pontokat. Fontos a kórház egységes megjelenítése érdekében, hogy a munkálatokat ugyanaz a kivitelezõ végezze el. Nem elhanyagolható körülmény az sem, hogy esetleges új beruházóval végeztetett munka esetén a garancia érvényesítése kétségessé válna. Ajánlatkérõ nyilatkozott, hogy a közbeszerzési eljárását felfüggesztette a Döntõbizottság érdemi határozatának meghozataláig.<br>
A Kelet-Építõ Kft. érdemi észrevételében az ajánlatkérõ közbeszerzési eljárását jogszerûnek minõsítette. Elõadta, hogy a fõépület öt épületszárnyából három felújítása megtörtént, a B2, B3, B5 épületrészé, egy, a B4 épületszárny felújítása folyamatban van. A jelen közbeszerzési eljárás tárgyát képezõ "B1" épület alagsorában is a teljes gépészeti fõvezeték és a csatlakozóhelyek kiépítése már megtörtént, mivel a már felújításra került épületszárny biztonságos üzemeltetése is csak így volt biztosítható.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján – figyelemmel az egyéb érdekelt észrevételében foglaltakra is – megállapította, hogy ajánlatkérõ közbeszerzési eljárása ellen indított jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. A meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a hirdetmény közzététele nélküli tárgyalásos közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjára alapította.<br>
E szakasz szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A Döntõbizottságnak abban a kérdésben kellett állást foglalnia, hogy jelen közbeszerzési eljárásban ezen feltételek fennállnak-e.<br>
E szakasz kizárólag építési beruházás vagy szolgáltatás megrendelése esetén alkalmazható. További feltétel, hogy a szükséges kiegészítõ építési beruházás vagy szolgáltatás elõre nem volt látható, továbbá az mûszakilag és gazdaságilag nem elválasztható a korábbi szerzõdéstõl, végül a kiegészítõ építési beruházás vagy szolgáltatás értéke nem haladhatja meg a korábbi közbeszerzés értékének 50%-át. Bármelyik feltétel hiánya nem teszi lehetõvé ezen eljárásfajta alkalmazását.<br>
A Döntõbizottság megállapította, hogy a beszerzés egy része sem építési beruházásnak, sem szolgáltatásnak nem minõsül. Így a belsõépítészet keretén belül megjelölt azon bútorok, melyek nem minõsülnek épülettartozéknak, továbbá a kézi mûszerek teljes köre.<br>
A <a href="http://net.jogtar.hu/jr/gen/getdoc.cgi?docid=99500040.tv#7">Kbt. 7. § (</a>1) bekezdése értelmében a beszerzés ezen része árubeszerzésnek minõsül, a Kbt. 70. § (2) bekezdése pedig árubeszerzés esetén nem alkalmazható.<br>
A beszerzés további része kétségtelenül építési beruházásnak minõsül.<br>
A Döntõbizottság vizsgálta, hogy az építési beruházás tekintetében a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában foglalt feltételek fennállnak-e.<br>
E tekintetben a törvényi tényállás azon eleme nem valósul meg, hogy elõre nem látható körülmények folytán szükséges a beszerzés tárgyát képezõ munkák elvégzése. Az elõre nem látható kiegészítõ munka az, amit a törvény megfelelõ indoknak tekint.<br>
Ajánlatkérõ ezen munkák elvégzését eredetileg maga is tervezte, hiszen az 1997-ben megkötött szerzõdése kiterjedt a "B 1" épület rekonstrukciós munkáira is. Utóbb döntött úgy ajánlatkérõ, hogy pénzügyi fedezet hiányában a "B 1" épület felújítására nem tart igényt. Az ez évben rendelkezésre álló pénzügyi forrás elõre nem látható oknak nem minõsül.<br>
A törvényi tényállás azon eleme sem valósul meg, hogy a felmerülõ kiegészítõ építési, beruházási munka nem elválasztható a korábbi szerzõdéstõl, hiszen ajánlatkérõ éppen saját maga döntött az 1997. évben megkötött szerzõdés módosításai során arról, hogy ezen munkák elvégzésére nem tart igényt. Ajánlatkérõ hivatkozott arra is, hogy 1997-tõl bekövetkezett jogszabály-módosítások (építészeti szabványok, szakmai minimumkövetelmények változása) miatt vált szükségessé egyes munkák elvégzése. A becsatolt tervek azonban ezt nem támasztották alá, hiszen ajánlatkérõ az 1997-ben készített terveket nem módosította a "B 1" épületszárny vonatkozásában, illetve csak annyiban, hogy a IV. emeleti szintre tervezett gazdasági hivatal kialakítását elhagyták.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és a c) pont alapján határozott a Kbt. 70. § (2) bekezdés a) és b) pontjára alapított közbeszerzési eljárás megsemmisítésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 1.<br>
<br>
Dr. Engler Magdolna s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>