<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8492)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D:268/15/2001.<br>
<br>
Tárgy: a Schwabo Bankkártya Kft. jogorvoslati kérelme a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Schwabo Bankkártya Kft. (1136 Budapest Pannónia u. 11., továbbiakban: kérelmezõ) jogorvoslati kérelmét – melyet dr. Tasnádi Gábor ügyvéd (1111 Budapest, Kende u. 18.) által képviselt MÁV Rt. (1062 Budapest, Bajcsy-Zs. út 25., továbbiakban: ajánlatkérõ) a MÁV Rt. gázolajfeladó, lefejtõ- és tárolóberendezéseihez kapcsolódó informatikai rendszer tervezése, kiépítése tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ tárgyalásos eljárás lefolytatására részvételi felhívást tett közzé a Közbeszerzési Értesítõ 2000. december 6-án megjelent számában a rendelkezõ részben megjelölt beszerzés tárgyában. A felhívásra 11 cég nyújtott be jelentkezést.<br>
A részvételi szakasz eredményhirdetése 2001. február 7-én volt, ajánlatkérõ a Schwabo Kft.–Állami Nyomda Rt. konzorcium, a Hídépítõ Rt.–Csõszer Rt.–Synergon Rt. konzorcium (továbbiakban: Komplex konzorcium) és a Compaq Computer Mo. Kft. jelentkezését fogadta el.<br>
Az eljárás ezen szakasza ellen indított jogorvoslati eljárásban a Döntõbizottság a D.120/10/2001. számú határozatával megsemmisítette a Schwabo Kft.–Állami Nyomda Rt. alkalmasságára vonatkozó ajánlatkérõi döntést. Ily módon csak a másik két jelentkezõ vett részt az eljárás ajánlati szakaszában.<br>
A Schwabo Kft.–Állami Nyomda Rt. konzorcium e két jelentkezõnek a szerzõdés teljesítésére való alkalmatlanságának megállapítása iránt április 6-án jogorvoslati kérelmet terjesztett elõ, mely kérelmet a Döntõbizottság a D.219/10/2001. számú határozatával elkésettség miatt elutasította.<br>
Megállapította, hogy kérelmezõnek 2001. február 7-én jutott tudomására az ajánlatkérõ által hozott, kérelmezõ által kifogásolt döntés, ez idõponttól a jogorvoslati kérelem elõterjesztéséig a 15 napos jogvesztõ határidõ letelt.<br>
A Schwabo Kft. április 26-án jogorvoslati kérelmet terjesztett elõ a két pályázó részvételi jelentkezése érvénytelenné nyilvánítása iránt. Kérelme indokolásául elõadta, hogy a Komplex konzorcium és a Compaq Kft. a részvételi jelentkezésükben nem nevesítették a közbeszerzés értékének 10%-át meghaladó alvállalkozóikat, pedig egyik jelentkezõ terméklistáján sem szerepelnek azok a kúttechnikai vezérlések és adatgyûjtések, amelyek a teljesítéshez szükségesek, és ezek értéke meghaladja a 10%-ot. A június 12-én kelt beadványában közölte, hogy április 10-ét követõ héten hallomásból szerzett tudomást arról, hogy ajánlatkérõ nem nyilvánította érvénytelennek a Komplex konzorcium és a Compaq Kft. ajánlatát.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy az eljárás ajánlattételi szakaszában a kérelmezõ már nem vesz részt, tehát még egyéb érdekelti minõségében sem fûzõdik érdeke a közbeszerzési eljárás eredményéhez. Közölte, hogy kérelmezõ jogosulatlanul szerzett információkkal próbálja a közbeszerzési eljárást akadályozni.<br>
Az ajánlatkérõvel azonos értelmû észrevételt terjesztett elõ a Hídépítõ Rt. is. A Compaq Kft. észrevételében érdemben vitatta a kérelmezõ állításait.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése elõírja: "Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni."<br>
Kérelmezõ a két ajánlattevõ ajánlatával szembeni érvénytelenségi kifogását arra alapítja, hogy a részvételi jelentkezésükben nem tüntették fel a 10%-ot meghaladó alvállalkozóikat.<br>
Kétségtelen, hogy a részvételi felhívás 8. pontja alapján a jelentkezõknek csatolniuk kellett az általuk igénybe venni kívánt alvállalkozókra vonatkozó igazolásokat is, azaz meg kellett jelölniük alvállalkozóikat.<br>
A jelentkezésekben fennálló hiányosság(ok) megállapítása csak a részvételi szakasz eredményhirdetésétõl számított 15 napon belül kérelmezhetõ.<br>
A február 7-én történt eredményhirdetéshez képest a jogorvoslati kérelem április 26-i elõterjesztéséig a 15 napos jogvesztõ határidõ letelt.<br>
A hivatkozott törvényszakasz szerinti 90 napos jogorvoslati határidõ csak akkor jöhet számításba, ha a tudomásszerzés olyan idõpontra esik, amikor a 15 napos jogvesztõ határidõ már letelt.<br>
Kérelmezõ arra hivatkozott, hogy a jogsértésrõl csak az április 10-ét követõ héten hallomás útján szerzett tudomást, a tudomásszerzés módját és pontos idõpontját azonban nem bizonyítottá: Ezért a Döntõbizottság a 15 napos jogvesztõ határidõn túli tudomásszerzés tényére való hivatkozást nem fogadta el. Ennél fogva a kérelmezõ jogorvoslati kérelme a 90 napos határidõn belüli elõterjesztettség okánál fogva sem tekinthetõ határidõben elõterjesztettnek.<br>
A Döntõbizottság megvizsgálta a kérelmet az ajánlattételi szakasz vonatkozásában is, miután kérelmezõ a két jelentkezõ jelentkezésének érvénytelenségébõl az ajánlatuk érvénytelenségére is utalt a kérelemben.<br>
A közbeszerzési eljárás dokumentumaiból megállapítható, hogy az ajánlatók bontása április 10-én volt, az elsõ tárgyalásra április 26-án a másodikra május 23-án került sor. A jogorvoslati eljárásban június 5-én tartott tárgyaláson ajánlatkérõ elõadta, hogy a tárgyalások még folyamatban vannak.<br>
Kérelmezõ a jogorvoslati kérelmét április 26-án terjesztette elõ, olyan idõpontban, amikor még nem született meg az ajánlatkérõ eljárást lezáró döntése, a kérelem tehát az ajánlattételi szakasz vonatkozásában idõ elõtti.<br>
A Döntõbizottság megállapította, hogy a jogorvoslati kérelem egyrészrõl elkésett, másrészrõl idõ elõtti, ezért azt elutasította.<br>
A Döntõbizottság nem fogadta el ajánlatkérõ védekezését, miszerint kérelmezõnek az ajánlattételi szakaszban nincs ügyfélképessége.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint "a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti."<br>
Kérelmezõnek jogos érdeke fûzõdik ahhoz, hogy az általa érvénytelennek vélt két ajánlat ne legyen nyertes, mert ez esetben ajánlatkérõ – beszerzési szándéka fennállása esetén – kénytelen lesz újabb eljárást indítani, és ebben kérelmezõ ismét részt vehet.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2001. június 13.<br>
<br>
Dr. Csitkei Mária s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>