<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8505)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.557/7/2001.<br>
<br>
Tárgy: a DÉLVIÉP Kft. jogorvoslati kérelme Szekszárd Megyei Jogú Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az DÉLVIÉP Kft. (7400 Kaposvár, Raktár u. 13., képviseli: dr. Nagy Brigitta ügyvéd 1137 Budapest, Szt. István körút 18., a továbbiakban: kérelmezõ) jogorvoslati kérelmét, amelyet Szekszárd Megyei Jogú Város Önkormányzata (7100 Szekszárd, Béla tér 8., a továbbiakban: ajánlatkérõ) "Szekszárd város szennyvíztisztító telep rekonstrukciója, korszerûsítése 18 200 m3/d tisztítókapacitású, meglévõ szennyvíztisztító telepen mechanikai és teljes biológiai szennyvíztisztítás a tervezéssel, kivitelezéssel, próbaüzemmel, iszapkezeléssel, iszapvíztelenítéssel, a jelenlegi szennyvíztisztító telep folyamatos mûködésének biztosítása mellett" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt elõminõsítési eljárás lefolytatására vonatkozó hirdetménye a Közbeszerzési Értesítõ 18. számában 2001. május 3-án jelent meg. A részvételi felhívásban ajánlatkérõ a beszerzés tárgyát és mennyiségét az alábbiak szerint határozta meg; Szekszárd város szennyvíztisztító telep rekonstrukciója, korszerûsítése, 18 200 m3/d tisztítókapacitású, meglévõ szennyvíztisztító telepen mechanikai és teljes biológiai szennyvíztisztítás eredményfelelõs megvalósítása (tervezés, kivitelezés, próbaüzem), iszapkezeléssel, iszapvíztelenítéssel, a jelenlegi szennyvíztisztító telep folyamatos mûködésének biztosítása mellett.<br>
Ajánlatkérõ a részvételi felhívásban elõírta, hogy majd az ajánlattételi szakaszban csak teljes körû ajánlatot fogad el, valamint a többváltozatú ajánlattétel lehetõségét kizárta. A teljesítés határidejét, valamint a szerzõdés tartamát 2003. december 31-ében jelölte meg próbaüzemzárással bezárólag.<br>
A részvételi felhívás tájékoztatást adott a részvételre jelentkezõknek arról, hogy részvételi dokumentáció kiadására is sor kerül, mely alapján kell a részvételi jelentkezéseket benyújtani a részvételi határidõig.<br>
Az ajánlatkérõ a részvételi felhívásban megjelölte, hogy az ajánlati szakaszban 5 M Ft ajánlati biztosíték megfizetését kéri az ajánlattevõktõl a részvételi felhívás 8. a) pontjában meghatározott módon és formában.<br>
Meghatározásra került a részvételi felhívásban a résztvevõk pénzügyi, mûszaki és gazdasági alkalmassága igazolására kért adatok és tények köre. A szerzõdés teljesítésére alkalmatlanná minõsítés szempontjai, továbbá az ajánlatok elbírálásának fõ szempontja, mely az összességében legelõnyösebb ajánlat volt az alábbi részszempontok és súlyszámok figyelembevétele mellett:<br>
részszempontok	súlyszámok<br>
– vállalási ár	60<br>
– az ajánlat mûszaki kidolgozottsága, tartalma	20<br>
– a teljesítés biztosítékai (késedelmi kötbér, jóteljesítési biztosíték)	10<br>
– vállalt szavatossági (garanciális idõtartam a jogszabályi kötelezettségen felül)	5<br>
– helyi, megyei munkaerõ alkalmazása	5<br>
A részszempontokra adható pontszám 1–10 pontig terjedt.<br>
A részvételre jelentkezõk közül alkalmasnak tekintette az Alterra Kft.-t, a KEVIÉP Kft.-t, a DÉLVIÉP Kft.-t, az OMS-Hungária Kft.-t, és a WIEDEMANN Rt.-t.<br>
Az alkalmasnak minõsített résztvevõknek közvetlenül megküldte az ajánlati dokumentációt, valamint közölte, hogy az ajánlattételi szakban helyszíni bejárással egybekötött konzultációt tart az ajánlattevõk részére.<br>
Az ajánlattételi határidõig azaz 2001. augusztus 6-ig ajánlatot nyújtott be a WIEDEMANN Rt., kérelmezõ, az OMS-Hungária Kft., és a KEVIÉP Kft.<br>
Ajánlatkérõ értékelõbizottsága a benyújtott ajánlatokat értékelte, majd a közbeszerzési eljárás eredményét 2001. szeptember 4-én nyilvánosan kihirdette.<br>
A közbeszerzési eljárás nyertes ajánlattevõje 790 ponttal a WIEDEMANN Rt. lett. A második legkedvezõbb ajánlatot kérelmezõ tette 735 ponttal.<br>
Az ajánlatkérõ valamennyi ajánlatot érvényesnek talált a közbeszerzési eljárásban.<br>
Az eljárásról készült összegzést valamennyi ajánlattevõnek az ajánlatkérõ a közbeszerzésekrõl szóló – többször módosított – 1995 évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdése szerinti 5 napos határidõn belül megküldte.<br>
Ajánlatkérõ és a nyertes ajánlattevõ a fõvállalkozási szerzõdést 2001. szeptember 14-én megkötötte.<br>
Kérelmezõ jogorvoslati kérelmét 2001. szeptember 11-én nyújtotta be a Döntõbizottsághoz, majd azt a 2001. szeptember 26-ai tárgyaláson kiegészítette. A jogorvoslati kérelmében vitatta az ajánlatkérõ értékelésénél azt, hogy az ajánlatkérõ lineáris interpolálás módszerével állapította meg a ponttartományon belül a kiosztott pontszámokat, mely álláspontja szerint nem felel meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltaknak. Ezáltal sérti a közbeszerzési eljárásban az esélyegyenlõséget. Vitatta az ajánlatkérõ értékelésével összefüggésben a vállalási árra kiosztott pontszámokat abból a szempontból is, hogy álláspontja szerint a KEVIÉP Kft. ajánlatát az ajánlatkérõnek érvénytelenné kellett volna nyilvánítani, mivel alternatív ajánlatot nyújtott be, és erre a részvételi felhívás nem adott lehetõséget.<br>
A mûszaki tartalom részszempontnál szintén hivatkozott a KEVIÉP Kft. ajánlatának érvénytelenségére. Amennyiben az ajánlatkérõ érvénytelennek nyilvánította volna a KEVIÉP Kft. ajánlatát, akkor az érvényes ajánlatot benyújtó ajánlattevõkre viszonyítottan a pontozás is megváltozott volna.<br>
A teljesítés biztosítékainál és a vállalt garanciánál azt kifogásolta, hogy az eljárásról készült összegzés részletes indokolást nem tartalmazott, a vállalt garanciánál nem lehetett megállapítani, hogy a nyertes ajánlattevõ jótállást vagy szavatossági megajánlást vállalt.<br>
A helyi munkaerõ alkalmazásával kapcsolatban vitatta az ajánlatkérõ pontozását, álláspontja szerint az ajánlati dokumentáció 13. oldalának megfelelõen tette meg az ajánlati vállalását a helyi munkaerõ alkalmazásával kapcsolatosan, mégsem kapott maximális pontszámot ezen vállalására.<br>
Általánosságban vitatta az eljárásról készült összegzés dokumentumát, olyan szempontból, hogy az nem felel meg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében elõírt törvényi követelménynek.<br>
A közbeszerzési eljárásról készült összegzést az ajánlatkérõtõl 2001. szeptember 6-án kapta kézhez.<br>
Kérte a Döntõbizottságot, hogy állapítsa meg az ajánlatkérõ jogsértését, semmisítse meg az ajánlatkérõ eljárást lezáró döntését, vagy amennyiben a szerzõdéskötésre sor került, bírság szankciót alkalmazzon az ajánlatkérõvel szemben, mivel álláspontja szerint az összességében legelõnyösebb ajánlatot õ tette a közbeszerzési eljárásban. Ideiglenes intézkedés iránti kérelmét, mely a szerzõdéskötés megtiltására és a közbeszerzési eljárás felfüggesztésére irányult, továbbra is változatlanul fenntartotta.<br>
Ajánlatkérõ írásban benyújtott érdemi ellenkérelmében a jogorvoslati kérelem alaptalanság miatti elutasítását indítványozta. Álláspontja szerint a részvételi felhívásban megadott részszempontok és az ajánlatok tartalmi elemei szerint az 1–10 pontos ponttartományon belül pontozta az ajánlati vállalásokat. Alkalmazott segédpontokat is – a vállalási ár kivételével – a többi részszempontoknál. Az ajánlati vállalásokra figyelemmel a pontszámok kiosztása lineáris interpolálással az általa az összegzésben leírtak alapján történt. Az értékelésnél használt segédpontozást nem adta ki az összegzés mellékleteként, de erre nem is köteles a közbeszerzési törvény alapján. A vállalási áraknál a bruttó vállalási árakat vette figyelembe. A KEVIÉP Kft. ajánlatának érvénytelenségét azért nem állapította meg, mert nem alternatív ajánlatot nyújtott be, hanem azonos mûszaki tartalmú más típusú berendezést ajánlott meg a tervszerinti berendezés mellett.<br>
A helyi munkaerõ foglalkoztatásnál pedig azt vette figyelembe – az ajánlati vállalásokra tekintettel becsléssel állapította meg –, hogy milyen számú helyi munkaerõt kívánnak alkalmazni az ajánlattevõk. Itt a nyertes ajánlattevõ mivel helyi székhelyû ajánlattevõ volt, legalább 80%-os helyi munkaerõ alkalmazásra nyújtott be ajánlati vállalást.<br>
A KEVIÉP Kft.-nél figyelembe vette a szakképzési hozzájárulás megfizetése és a helyi adó megfizetése tekintetében tett többletvállalást, mert erre lehetõség volt a dokumentáció 11. oldalán elõírt követelmények alapján.<br>
A Döntõbizottság ideiglenes intézkedést a jogorvoslati eljárásban nem alkalmazott, mert annak törvényi követelményei nem álltak fenn.<br>
A jelen jogorvoslati eljárásban egyéb érdekelt ajánlattevõk érdemi észrevételt nem tettek.<br>
A Döntõbizottság a beszerzett iratok, felek képviselõinek a tárgyaláson elhangzott nyilatkozata és az egyéb lefolytatott bizonyítás alapján megállapította, hogy a jogorvoslati kérelem nem alapos.<br>
A Döntõbizottság álláspontja szerint az eljárásról készült összegzés dokumentumának kifogásolása mind a részletes indokolás elmaradása, mid az, hogy az nem felel meg a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletének, elkésett a Kbt. 79. § (7) bekezdés elsõ fordulata szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ fordulataként: "Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár."<br>
Az iratokból megállapítható volt – azt kérelmezõ képviselõje is elismerte –, hogy az eljárásról készült összegzést ajánlatkérõtõl 2001. szeptember 6. napján vette kézhez. Az összegzés ellen benyújtott kifogását viszont kérelmezõ a 2001. szeptember 26-i tárgyaláson a jogorvoslati kérelem kiegészítéseként terjesztette elõ. A tudomásszerzés idõpontjához képest az elõterjesztés napjára tekintettel a jogorvoslati kérelem ezen része a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ fordulatában megjelölt 15 napos jogvesztõ határidõn túl került elõterjesztésre, ezért a Döntõbizottság ezt elutasította.<br>
A Döntõbizottság az ajánlatkérõ értékelésével összefüggésben az alábbiakat állapította meg.<br>
Az ajánlatkérõ lineáris interpolálás módszerével az 1–10 pontos ponttartományon belül határozta meg az ajánlati vállalások eltérõségére figyelemmel a pontszámokat. A vállalási ár kivételével segédpontszámok alkalmazására is sor került. Vállalási árnál az ajánlatkérõ az alábbi pontozásos képletet alkalmazta.<br>
<br>
p = 10 – 9 × (vizsgált ajánlat – legrosszabb ajánlat)<br>
legrosszabb ajánlat – legjobb ajánlat<br>
<br>
Az ajánlattevõ bruttó ajánlati árai az alábbiak voltak:<br>
WIEDEMANN Rt.<br>
Vállalási ár bruttó:	536 031 580 Ft<br>
Pontszám (p):	10<br>
Összesen p × súlyszám:	600<br>
<br>
DÉLVIÉP Kft.<br>
Vállalási ár bruttó:	572 500 000 Ft<br>
Pontszám (p):	6<br>
Összesen p × súlyszám:	360<br>
<br>
OMS-HUNGÁRIA Kft.<br>
Vállalási ár bruttó:	622 500 000 Ft<br>
Pontszám (p):	1<br>
Összesen p × súlyszám:	60<br>
<br>
KEVIÉP Kft.<br>
Vállalási ár bruttó:	623 040 050 Ft<br>
Pontszám (p):	1<br>
Összesen p × súlyszám:	60<br>
A Döntõbizottság megállapította, hogy a bruttó ajánlati árak eltérõségére figyelemmel az ajánlatkérõ által megállapított pontszámok az általa alkalmazott arányosítási képlet szerint történt. Az ajánlatkérõ által használt arányosítási képlet a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglalt törvényi követelménynek megfelel, ezáltal nem sérült a közbeszerezési eljárásban az esélyegyenlõség elve. A Döntõbizottság azt is megállapította, hogy valamennyi részszempont esetében következetesen alkalmazta az ajánlatkérõ az arányosítás elvét ajánlati vállalásokra tekintettel.<br>
Az ajánlat mûszaki kidolgozottsága és tartalma körében a Döntõbizottság megállapította, hogy a KEVIÉP Kft. nem alternatív ajánlatot nyújtott be a közbeszerzési eljárásban az alábbiak miatt.<br>
Ajánlatkérõ a dokumentációban és a konzultáción is közölte az ajánlattevõk képviselõivel, hogy a PHARE-berendezéseknél nem engedi meg, hogy azok helyett azonos mûszaki tartalmú, de más típusú berendezést ajánljanak meg az ajánlattevõk. A PHARE-berendezéseknél tehát típusválasztási lehetõséget nem engedélyezett az ajánlatkérõ, viszont az egyéb berendezések esetében, ilyen a légbefúvó berendezés is, lehetõséget biztosított az ajánlatkérõ, hogy azonos mûszaki színvonalú más típusú berendezést is megajánljanak az ajánlattevõk. A KEVIÉP Kft. ajánlatából megállapítható, hogy tartalmaz olyan nyilatkozatot, hogy az ajánlati dokumentációban foglaltakat elfogadják, és azokat magukra nézve kötelezõnek ismerik el, viszont az általa javasolt mûszaki megvalósítás leírásánál az engedélyezési tervben szereplõ típustól eltérõ légbefúvó típust szerepeltet.<br>
A Döntõbizottság álláspontja szerint többváltozatú (alternatív) ajánlatnak a szerzõdési feltételekben eltérõ, egymástól elkülönülõ, önálló ajánlatokat kell tekinteni. A KEVIÉP Kft. egyetlen ajánlatot tett, a típusválasztékkal adott ajánlat a szerzõdési feltételekre nem volt kihatással, tehát ez nem meríti ki az alternatív ajánlattétel fogalmát. Ez az ajánlati dokumentációban foglalt követelményeknek megfelel.<br>
Az esélyegyenlõség sérelmével az járt volna, hogy ha az ajánlatkérõ kifejezetten ragaszkodott volna egy meghatározott típusú berendezés megajánlására és beköltségére, mert ez a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésében foglalt törvényi követelménybe ütközött volna.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése szerint: "Az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt."<br>
A teljesítés biztosítékai és a vállalt szavatossági garanciális idõtartam jogszabályi kötelezettségen felüli részszempontnál az ajánlatok tartalmi elemeire figyelemmel és a segédpontozásra tekintettel az ajánlatkérõ helyesen állapította meg a pontszámokat. A nyertes ajánlattevõ jótállási kötelezettséget vállal és nem a szavatossági kötelezettséget, mivel a "jótállás" szót szinonimaként alkalmazta a garanciális szóval és a törvény szerinti minimális jótállási idõtartam egy év, ettõl jóval többet ajánlott a nyertes ajánlattevõ, így az értékelésnél jogsértésre utaló körülményeket a Döntõbizottság nem talált. (A vállalkozási szerzõdésekben általános a ,jótállás" és "garanciaként" történõ említése.)<br>
A helyi megyei munkaerõ alkalmazása részszempont értékelésénél az ajánlatkérõ értékelését szintén megalapozottnak találta a Döntõbizottság. Az eltérõ ajánlati nyilatkozatokra figyelemmel értelmezni kellett ajánlatkérõnek a kérelmezõ helyi munkaerõ vállalásra tett nyilatkozatát. Abból, valamint a részvételi jelentkezéshez csatolt cégadatokból megállapította, hogy azáltal, hogy a kérelmezõ kaposvári székhelyû vállalkozás, a teljes munkafolyamatot nem tudja biztosítani 100%-ban helyi munkaerõ alkalmazásával, mivel legalább az irányító személyzet minden valószínûség szerint kaposvári vagy Somogy megyei illetõségû. Így a kérelmezõnek azon nyilatkozata, mely szerint 100%-ban helyi munkaerõ alkalmazásával kívánja megvalósítani a fõvállalkozási tevékenységet szó szerint nem értelmezhetõ.<br>
Döntõbizottság ezért elfogadhatónak találta ajánlatkérõnek azon értékelését, hogy e részszempontnál a legkedvezõbb ajánlatot, a szekszárdi székhelyû nyertes ajánlattevõ tette, míg kérelmezõ ajánlata a nyilatkozataiból becsléssel következtethetõen a második lett kedvezõbb.<br>
Az ajánlati vállalások eltérõségére figyelemmel megállapított pontszámok megváltoztatását a Döntõbizottság nem látta indokoltnak. Véleménye szerint a pontszámok kiosztása megfelelt az objektív elbírálási törvényi követelményének.<br>
A Döntõbizottság tehát összességében az ajánlatkérõ értékelését megalapozottnak találta. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése 24. § (2) bekezdése, 52. § (2) bekezdése nem sérült a közbeszerzési eljárásban, valamint a Kbt. 59. § (1) bekezdése sem, mivel az összességében legelõnyösebb ajánlat választásakor a törvényben foglalt követelményeknek és az általa felállított követelményeknek megfelelõen értékelt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörében eljárva a Kbt. 88. § (1) bekezdés a) pontja alapján, mint alaptalant elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 28.<br>
<br>
Dr. Eke Pekács Tibor s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>