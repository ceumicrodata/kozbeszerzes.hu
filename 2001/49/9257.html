<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (9257)
</b></h2><FONT size=3><i><u></i></u><br>
Kf.VI.37.300/2001/3.<br>
<br>
A Magyar Köztársaság Legfelsõbb Bírósága a dr. Péterfia Gábor ügyvéd (6400 Kiskunhalas, Kossuth L. u. 2.) által képviselt Kiskunfélegyháza Város Önkormányzata (6100 Kiskunfélegyháza, Kossuth L. u. 1.) felperesnek a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott határozat bírósági felülvizsgálata iránt indult perben a Fõvárosi Bíróság 2001. január 19-én kelt 2.K.31.898/2000/11. számú ítélete ellen a felperes részérõl 12. sorszám alatt benyújtott fellebbezés elbírálása folytán, az alulírott napon megtartott tárgyaláson, meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Köteles a felperes megfizetni az alperesnek 15 nap alatt 5000 (ötezer) forint másodfokú eljárási költséget.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
A felperes az 1999. augusztus 25-i Közbeszerzési Értesítõben nyílt elõminõsítési eljárásra szóló részvételi felhívást tett közzé a Kiskunfélegyháza, Kossuth u.–Bajcsy-Zs. u. csapadékvíz-csatornahálózat építésének kivitelezése generálvállalkozási szerzõdés tárgyában.<br>
A felhívás 10. pontja szerint az ajánlatok elbírálásának szempontjai fontossági sorrendben a következõk: jólteljesítési biztosítékok, kötbérvállalás mértéke, ajánlati ár, teljesítési határidõ.<br>
A 11 ajánlatból a felperes 10 vállalkozás ajánlatát tartotta alkalmasnak, amelyet a Benkó Mérnöki Szolgáltató Bt. értékelt. Az értékelést követõen a felperes nyertesként a Somogyi és Társa Kft.-t hirdette ki, másodikként az AGM Betonelemgyártó és Építõ Rt.-t (a továbbiakban: kérelmezõ), harmadikként a Strabag Rt.-t jelölte meg.<br>
A felperes a nyertessel 1999. december 27-én szerzõdést kötött.<br>
A kérelmezõ az alperesnél jogorvoslati eljárást kezdeményezett. Az alperes határozatában megállapította, hogy a felperes megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, és 7 000 000 Ft bírság, valamint igazgatási szolgáltatási díj megfizetésére kötelezte.<br>
A felperes keresetében az alperes határozatának megváltoztatását kérte, hivatkozással arra, hogy jogsértést nem követett el.<br>
Az elsõfokú bíróság ítéletével a felperes keresetét elutasította. Az ítélet indokolása szerint bírálati szempontként nem volt figyelembe vehetõ a mûszaki-gazdasági alkalmasság, a tõkeerõ, a referenciák, a kamattámogatás, az ellentételezés nélkül felajánlott további ingyenes munkálatok, mert azokat az ajánlati felhívásban nem tüntették fel. Hangsúlyozta, hogy a Kbt. célkitûzéseibõl következõen, a Kbt. 56. § (2) bekezdésében meghatározott korrekciós lehetõség az ajánlati felhívásban elõ nem írt szempontok értékelésére nem adhatott felhatalmazást. Az egyes értékelési szempontok körében azt az álláspontot foglalta el, hogy a felajánlott jólteljesítési biztosítékok sorrendjét a mûszaki átadásig és az azt követõen százalékban megjelölt visszatartható összeg, valamint a közölt jótállási idõtartam összevetésével kell meghatározni. Az elsõfokú bíróság rámutatott arra, hogy a perbeli hosszabb távú felhasználást feltételezõ beruházás esetében a jólteljesítési biztosíték idõtartamának kiemelt szerepe van. A magasabb százalékot megjelölõ nyertes tehát nem elõzheti meg azt az ajánlatot, amely kisebb százalékban ugyan, de hosszabb távra szólóan tartalmaz helytállási kötelezettséget.<br>
Összességében megállapította, hogy az 1., 3. és 4. bírálati szempontból a kérelmezõ ajánlata kedvezõbb volt a nyertes ajánlatánál, ezért az alperes helytállóan marasztalta el a felperest a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésével ellentétes értékelése miatt.<br>
A bírság mértékét úgy ítélte meg, hogy a 360 000 000 Ft-os – nyertes által tett – ajánlathoz mérten, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében meghatározott törvényi keretek között, annak összege nem jogszabálysértõ.<br>
Az elsõfokú bíróság ítélete ellen a felperes nyújtott be fellebbezést, amelyben annak megváltoztatását kérte, hivatkozással arra, hogy a felperes jogellenes magatartást nem tanúsított, és kérte a bírság törlését. Elõadta, hogy a nyertes a teljesítésig a legmagasabb mértékû, 10%-os összegû jólteljesítési biztosítékot vállalt, míg a jótállás idõtartamára 5%-ot. Hangsúlyozta, hogy a nyertes a jogszabályi elõírásra utalva, 1 éves jótállási kötelezettséget jelölt meg, e szempontból tehát a legelõnyösebb ajánlatot a nyertes nyújtotta. Vitatta – az elsõfokú bíróság által ítéletének indokolásában rögzített – azt az álláspontot, hogy a biztosíték mértékével szemben a biztosíték nyújtásának idõtartama nagyobb jelentõségû. Hangsúlyozta, hogy a kötbérvállalás tekintetében az 1 200 000 Ft/nap, maximálisan a vállalkozói díj 20%-áig terjedõ, a nyertes által vállalt kötbér a legelõnyösebb. Utalt arra, hogy a nyertes által megjelölt ajánlati ár csak 3%-ban tér el a legelõnyösebbnek minõsülõ kérelmezõi ajánlattól, és ugyancsak minimális az eltérés a vállalt teljesítési határidõben is.<br>
A felperesi álláspont szerint az elsõ három helyezett ajánlata közel azonos értékû, a nyertes javára lényeges eltérés mutatkozik azonban a második szempontnál, illetve a nyertes olyan többletszolgáltatásokat vállalt, amelyek a felperes ráfordításait csökkentették, és korrekciós tényezõként figyelembe vehetõk. A nyertes által ajánlott nagyobb mértékû, 10%-os jólteljesítési biztosíték visszatarthatósága is a felperes terheit csökkenti. Hangsúlyozta, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés e) pontjában meghatározott feltételek – jogsértés hiányában – bírság kiszabását nem teszik lehetõvé.<br>
Az alperes ellenkérelmében az elsõfokú ítélet helybenhagyását kérte. Elõadta, hogy a nyertes ajánlata a jólteljesítési biztosíték idõtartamára vonatkozó kifejezett nyilatkozatot nem tartalmazott, az ajánlati felhívásban nem szereplõ szempontok pedig az értékelésnél nem voltak figyelembe vehetõk.<br>
A fellebbezés nem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése értelmében az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A felperes ajánlatkérési mûszaki dokumentációja és az ajánlatkérõk részére szóló utasítása 18., illetve 19. pontjából kitûnik, hogy a jólteljesítési biztosíték a hiánymentes, kifogástalan teljesítést hivatott szavatolni, és a visszatartott – a beszerzés értéke 5%-ának megfelelõ – összeg fele a teljesítést, másik fele a jótállási határidõ lejártát követõen kerül visszafizetésre. A fenti ajánlati felhívás alapján a nyertes a mûszaki átadásig 10%, a jótállás idõtartamára 5% visszatartható jólteljesítési garanciát vállalt. A jótállási határidõre vonatkozó kifejezett nyilatkozatot azonban nem tett, "a vonatkozó hatályos jogszabályokban és egyéb szabályozásokban elõírt jótállási és szavatossági feltételeket, kötelezettségeket" vállalta.<br>
A kérelmezõ a mûszaki átadásig 5%, majd a teljes építményre 2 év, a csatornaépítésre 10 év idõtartamra 2,5%-os mértékû jólteljesítési biztosítékot vállalt, a Strabag Rt. a mûszaki átadásig 5%, utána 5 évig 2,5% jólteljesítési biztosíték vállalásáról tett nyilatkozatot.<br>
A Ptk. 248. § (1) bekezdése jótállási kötelezettség megállapítását jogszabály számára is lehetõvé teszi, a szerzõdõ felek jótállási kötelezettséget azonban szerzõdésben is vállalhattak.<br>
Az alperes helytállóan állapította meg, hogy a jótállás határidejére vonatkozó jogszabályi elõírás hiányában a szerzõdéses nyilatkozatok tartalmát kell vizsgálni. Minthogy a nyertes ajánlattevõ ajánlatában ilyen határidõt nem jelölt meg, ugyanakkor a vállalkozási díj 5%-ának visszatartását a jótállás idõtartamáig ajánlotta fel, úgy kell tekinteni, hogy a mûszaki átadást követõen jólteljesítési biztosítékot nem nyújtott.<br>
Az elsõfokú bíróság helytállóan jutott arra a következtetésre, hogy a mûszaki átadásig nyújtott 10%-os jótállási biztosítékkal szemben a kérelmezõ 2, illetve 10 évre vállalt garanciája a felperes számára elõnyösebb ajánlat, tehát az 1., 3. és 4. szempontok alapján összességében a kérelmezõ tette a legelõnyösebb ajánlatot.<br>
Az ajánlati felhívásból és az ajánlati dokumentációból megállapítható, hogy elbírálási szempontként nem szerepelt a mûszaki-gazdasági alkalmasság, a tõkeerõ, a referencia, a kamattámogatás és az ellentételezés nélkül felajánlott ingyenes munka. Ezért a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján e szempontok értékelése sem alapozhatta meg a Somogyi és Társa Kft. nyertessé minõsítését.<br>
Az elsõfokú bíróság helyes jogi álláspontot foglalt el a bírság mértéke tekintetében is. A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja a Kbt. szabályainak megszegése esetén lehetõvé teszi bírság kiszabását. A Kbt. 88. § (4) bekezdése értelmében a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A nyertes ajánlatához mérten kb. 5%-os nagyságrendû bírság, annak mértékére figyelemmel, jogszabálysértõnek nem minõsíthetõ.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. § (2) bekezdése értelmében helybenhagyta.<br>
A Legfelsõbb Bíróság a Pp. 239. §-a folytán alkalmazandó Pp. 78. § (1) bekezdése alapján kötelezte a felperest az alperes másodfokú eljárási költségének megfizetésére.<br>
<br>
Budapest, 2001. október 11.<br>
<br>
Dr. Buzinkay Zoltán s. k.,	Dr. Darák Péter s. k.,<br>
tanácselnök	elõadó bíró<br>
<br>
Dr. Fekete Ildikó s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>