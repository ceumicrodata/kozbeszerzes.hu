<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9408)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.660/8/2001.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás, a Nógrád Megyei Állami Közútkezelõ Kht. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Döntõbizottság elnöke által (1024 Budapest, Margit krt. 85., a továbbiakban: Bizottság elnöke) a Nógrád Megyei Állami Közútkezelõ Kht. (3100 Salgótarján, Meredek u. 31., továbbiakban: ajánlatkérõ) "2304 sz. Salgótarján–Zabar összekötõ út 11+460 km-szakaszon keletkezett rézsûcsúszás helyreállítása" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.<br>
Ajánlatkérõ 2001. augusztus 1-jén értesítette az Állami Közúti Mûszaki és Információs Kht.-t írásban arról, hogy a 2001. július 30-ai felhõszakadás következtében, a 2304 sz. Salgótarján-Zabar összekötõ út 11+460 km-szelvényében rézsûcsúszás keletkezett, amely miatt a burkolat is megrepedt, így az úton félpályás forgalomkorlátozás mellett biztosított csak a forgalom.<br>
A kár helyreállítása és a további csúszások megelõzése kb. 20 M Ft becsült költséget jelent. Ezt követõen ajánlatkérõ 2001. szeptember 20-án tervezési szerzõdést kötött a Szava-Plan Kft.-vel, amelyben megrendelte a 2304 sz. út 11+460 km-szelvényben történt rézsûcsúszás helyreállításának tervét 2001. október 5-i véghatáridõre. A tervek október 4-én rendelkezésre álltak, ennek alapján ajánlatkérõ hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján, melyrõl 2001. október 5-én tájékoztatta a Döntõbizottság elnökét.<br>
Ajánlatkérõ ajánlattételre a következõ cégeket hívta fel: Egut Rt., Strabag Kft., Salgó Tempo Kft. Ajánlatkérõ ajánlati felhívást is készített, mely szerint az ajánlatok benyújtásának határideje 2001. október 18-a. Az eredményhirdetés tervezett idõpontja pedig október 22-e. Az ajánlati felhívás szerint a teljesítés határideje 2001. november 30-a.<br>
Ajánlatkérõ a Döntõbizottság elnöke részére megküldött tájékoztatóban az eljárásfajta választását azzal indokolta, hogy a helyreállítást a téli útüzemeltetés beindítása elõtt el kell végezni, a kivitelezés késedelme esetén nem tudja az Országos Közutak Kezelési Szabályzatában elõírtakat teljesíteni. Erre tekintettel a rendelkezésre álló rövid idõ miatt a törvényben más eljárásra elõírt határidõk nem lennének betarthatóak, a pénzügyi fedezet, amelyet a 1091/1999. (VIII. 13.) Korm. határozat biztosít számára, pedig korábban nem állt rendelkezésre.<br>
A Döntõbizottság elnöke 2001. október 19-én kezdeményezett jogorvoslati eljárást ajánlatkérõ közbeszerzési eljárása ellen.<br>
A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, ezért indítványozta a kérdéses közbeszerzési eljárás jogalapjának vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû. Indokolásként elõadta, hogy a 2001. július 30-i esõzések következtében elõállt rézsûcsúszás helyreállítási munkálatainak szükségleteit már 2001. augusztus 1-jén jelezték az Állami Közúti Mûszaki és Információs Kht.-nek. Ezt követõen a mûszaki tervek elkészítésére vonatkozóan 2001. szeptember 20-án megkötötték a tervezési szerzõdést. A tervek 2001. október 4-én kerültek leszállításra, és az ajánlati felhívást még ezen a napon elkészítették, és a következõ napon az eljárást megindították.<br>
A közbeszerzési eljárás már folyt, amikor a helyreállításra szükséges pénzügyi fedezetet megemelte részükre az Állami Közúti Mûszaki és Információs Kht. Az ajánlati felhívásnak megfelelõen 2001. október 18-án az ajánlatokat befogadták, és rögtön megindították az ajánlattevõkkel a tárgyalásokat. A tárgyalásokat lefolytatták és az eredményhirdetés idõpontját 2001. október 26-ára tûzték ki. Ajánlatkérõ érdemi észrevételében a pénzügyi fedezet biztosítására vonatkozó indokát visszavonta, elismerte, hogy a megjelölt jogszabályra való hivatkozása téves volt.<br>
Ajánlatkérõ a helyreállítási munkák mielõbbi elvégzését azzal indokolta továbbá, hogy amennyiben a téli idõszak beállta elõtt a helyreállítási munkák nem történnek meg, akkor a hóeltakarítás és a síkosságmentesítés a megmaradt félpályán igen balesetveszélyes. A kialakult helyzetben várható a maradék félpálya leszakadása is, amelynek következtében megszûnik a Salgótarján és Cered közötti közúti kapcsolat, és csak Heves megyén keresztül történhet a megközelítés. A kerülõút távolsága 56 km, holott Salgótarján és Cered közötti közúton történõ távolság 19 km. Ajánlatkérõ hivatkozott arra is, hogy vasúti összeköttetés ezen a szakaszon nincs.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította, mely szerint "ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívül sürgõsség miatt e törvényben elõírt határidõk nem lennének betarthatóak; a rendkívül sürgõsséget indokoló körülmények azonban nem eredhetnek az ajánlatkérõ mulasztásából.<br>
Ezen szakasz tehát akkor alkalmazható, ha ajánlatkérõ nem láthatja elõre a sürgõs eljárást indokló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá gyors eljárás szükségessége miatt a nyílt, vagy a meghívásos eljárásban elõírt határidõk nem betarthatóak. Bármelyik feltétel hiányának megléte e szakasz jogszerû alkalmazását nem teszi lehetõvé.<br>
A Döntõbizottságnak jelen eljárásban azt kellett vizsgálni, hogy ezen feltételek fennálltak-e. A Döntõbizottság megállapította, hogy az elõre nem látható ok jelen esetben fennáll, hiszen a rézsûcsúszás, elemi kár következtében állt elõ.<br>
A Döntõbizottság elfogadta azt az ajánlatkérõi indokolást is, hogy a helyreállítási munkák elvégzése a tél beállta elõtt rendkívül sürgõs, hiszen a munkálatok elmaradása a megmaradt félpályán igen balesetveszélyes helyzetet alakíthat ki a hóesés, illetõleg az utak jegesedése esetén, amely oda vezethet, hogy megszakad a Salgótarján és Cered közötti közúti kapcsolat.<br>
Döntõbizottság megállapította továbbá azt is, hogy a rendkívül sürgõs helyzet bekövetkezte nem ajánlatkérõ mulasztására vezethetõ vissza, hiszen ajánlatkérõ a felhõszakadást követõen a szükséges intézkedéseket azonnal megtette. Jelezte a felhõszakadást követõ napon az Állami Közúti Mûszaki és Információs Kht.-nek a balesetveszélyes helyzet kialakulását. Ezt követõen rögtön megtette az intézkedést a helyreállítási munkák terveztetésére, és a tervezési munkák elkészülte után a közbeszerzési eljárás megindításáról ajánlatkérõ azonnal intézkedett.<br>
Döntõbizottság a fentiek alapján megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdés alapján a Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást – ha megindításra, vagy folytatásra okot adó körülmény már nem állt fenn – megszünteti.<br>
A Döntõbizottság a fentiek alapján a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 5.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>