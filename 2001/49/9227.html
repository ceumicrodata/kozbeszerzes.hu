<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (9227)
</b></h2><FONT size=3><i><u></i></u><br>
<br>
13.K.31.247/2001/4.<br>
<br>
A Fõvárosi Bíróság a dr. Matúz Éva ügyvéd (4025 Debrecen, Petõfi tér 9.) által képviselt Debreceni Egyetem és a NOS Kft. Konzorciuma (4042 Debrecen, Pf. 37) felperesnek a dr. Eke Pekács Tibor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.85/17/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében – amely perben az alperes pernyertessége érdekében a dr. Mancsiczky László ügyvéd (4042 Debrecen, Pallagi u. 13.) által képviselt Észak-alföldi Regionális Fejlesztési Tanács (4025 Debrecen, Piac u. 54.) beavatkozott – meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek és a beavatkozónak 4000–4000 (négyezer–négyezer) Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 4 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
Az Észak-alföldi Regionális Fejlesztési Tanács mint ajánlatkérõ a Közbeszerzési Értesítõ 2000. szeptember 27-én megjelent 39. számában tette közzé részvételi felhívását tárgyalásos eljárás lefolytatására az észak-alföldi régió területfejlesztési koncepciójának és területfejlesztési stratégiai programjának, valamint operatív programjának kidolgozása tárgyában.<br>
A részvételi felhívás 9. c) pontja szerint az ajánlatok elbírálása az összességében legelõnyösebb ajánlat kiválasztásával történik.<br>
Az ajánlatkérõ a részvételi felhívás 9. d) pontjában az – 1-tõl 20-ig pontozható – kiértékelési szempontokat és azok súlyszámait a következõk szerint határozta meg:<br>
részszempontok	súlyszámok<br>
<br>
1. az egyes munkarészek ajánlott módszertannak megfelelõ szakmai, tartalmi kidolgozottsága	40<br>
ezen belül<br>
– a koncepció kidolgozása folyamatának módszertana<br>
– a stratégiai program kidolgozása folyamatának módszertana<br>
– az operatív program kidolgozásának módszertana<br>
<br>
2. a már meglévõ, a régiót érintõ koncepciók, programok, korábbi kutatási eredmények integrálása	14<br>
ezen belül<br>
– az integrálás módszertana<br>
– kapcsolódás eddigi határon átnyúló együttmûködéshez<br>
<br>
3. az aktivizációra, a régió területfejlesztési szereplõinek bevonására javasolt módszertan	15<br>
ezen belül<br>
– bedolgozói személyzet a régióból<br>
– bedolgozói személyzet a régión kívül<br>
<br>
4. vállalási díj	5<br>
A jelentkezési határidõben az Excellence Pénzügyi Tanácsadó Rt., a Quo Vadis Consulting Kft., a Pénzügykutató Rt. és a felperesi konzorcium nyújtotta be részvételi jelentkezését. Közülük az ajánlatkérõ a Quo Vadis Consulting Kft.-t és a Pénzügykutató Rt.-t alkalmatlannak minõsítette, az alkalmasnak minõsített jelentkezõket pedig ajánlattételre felhívta.<br>
Az ajánlatkérõ ajánlati dokumentációt bocsátott az ajánlatkérõk rendelkezésére, amelyben a 3. részszempont tartalmi követelményét a következõk szerint fogalmazta meg:<br>
– a régió szereplõi bevonásának bemutatása: célok, szervezetek, feladatok, módszerek, a résztvevõknek biztosított kompetencia a munka során,<br>
– a bevonni kívánt szakértõk a "C" melléklet szerint.<br>
A "C" melléklet "C" 1. számmal jelölt táblázata szerint az ajánlattevõnek közölnie kellett a projekt személyi állományát pozíció, név, életkor, személyes referenciák, képesítés és a projekten belüli felelõsségi kör szerint. A pozíciók körében fel kellett tüntetni a vezetõ szakértõt, programmenedzsert, projektmenedzsert, térségmenedzsert, szakértõket az ajánlatkérési dokumentációban meghatározottak szerint, szervezetfejlesztési szakértõt, informatikai szakértõt, EU-fejlesztési szakértõt.<br>
A "C" melléklet "C" 2. jelû táblázata szerint az ajánlattevõnek meg kell jelölnie az alvállalkozók nevét, címét és az alvállalkozásba kerülõ munkarészeket.<br>
A 2001. február 9-én tartott eredményhirdetésen az ajánlatkérõ a felperest hirdette ki az eljárás nyertesének 1198 ponttal. Az Excellence Pénzügyi Tanácsadó Rt. 1191 pontban részesült.<br>
Az ajánlatok értékelésérõl készített összegzés tartalmazta, hogy a felperes a 3. részszempontnál a régióból 10 fõs szakértõi csoportot, a régión kívül 6 fõs teamet jelölt meg, amelyre 16,5 pontot (súlyszámmal megszorozva 248 pontot) kapott. A felperes által közölt szakértõi gárda csak a vezetõ szakértõket, fõ koordinátorokat mutatta be, de ezek feladatait és felelõsségét részletesen meghatározta. Az Excellence Pénzügyi Tanácsadó Rt. a régióból 28 fõs szakértõi gárdára és a régión kívül 14 fõs csapatra tett ajánlatot, amelyet az ajánlatkérõ 16 ponttal (súlyszámmal megszorozva 240 ponttal) értékelt.<br>
Az összegzés szerint az Excellence Pénzügyi Tanácsadó Rt. a tervezett nagyszámú szakértõi gárda egyes területekre történõ lebontását csak általánosságban mutatta be, számos esetben nem került meghatározásra a bevonni kívánt szakértõ konkrét feladata és felelõssége. A felperes az ajánlatában számszerûleg kevesebb szakértõt alkalmazott ugyan, de ezt egzakt feladat- és felelõsségi kör meghatározásával ismertette.<br>
Az Excellence Pénzügyi Tanácsadó Rt. (továbbiakban: kérelmezõ) 2001. február 12-én jogorvoslati kérelmet nyújtott be az alpereshez, amelyben kérte ideiglenes intézkedésként a közbeszerzési eljárás felfüggesztését, valamint az eljárás megvizsgálását és az eljárást lezáró döntés megsemmisítését. Vitatta az ajánlatkérõ nevében eljáró személyek és az ajánlatkérõ szakértelmének megfelelõségét, valamint a 3. részszempontra vonatkozó ajánlatkérõi értékelést, álláspontja szerint összességében õ tette a legelõnyösebb ajánlatot.<br>
Az alperes a 2001. március 21-én kelt D.85/14/2001. számú határozatával a kérelmezõ jogorvoslati kérelmének a 3. részszempont értékelésére vonatkozó részében helyt adott. Megállapította, hogy az ajánlatkérõ megsértette a közbeszerzésekrõl szóló módosított 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését és az 59. § (1) bekezdését, ezért az ajánlatkérõ eljárást lezáró döntését megsemmisítette. Ezt meghaladóan a jogorvoslati kérelmet elutasította.<br>
A határozat indokolása szerint a kérelmezõ ajánlatában bemutatásra kerültek a tervezési feladat során alkalmazott munkamódszerek, a bevonni kívánt szakemberek, a felállításra kerülõ – a feladatok és a szakterületek szerint jól elkülönített – 5 szakmai munkacsoport. A munkacsoportokban tevékenykedõ 42 fõ szakértõt név szerint felsoroló "D" 2. jelû táblázatban a kérelmezõ feltüntette a személy szerint tervezett munkaidõ-ráfordítást és szakértõi díjat. A kérelmezõ az ajánlati kiírásnak megfelelõen töltötte ki a "C" 2. jelû táblázatot, a konkrét feladatok és munkarészek megjelölésével sorolta fel az alvállalkozóként bevonni kívánt szervezeteket, csatolta rendelkezésre állási nyilatkozataikat és valamennyi szakértõ részletes szakmai önéletrajzát. Az ajánlati kiírásnak megfelelõen töltötték ki a "C" 1. jelû táblázatot is, ahol mind a 42 bevonni kívánt szakértõt feltüntették, de a táblázatban további 28 szakértõt is megneveztek, akiknek pozícióját nem közölték.<br>
A felperes ajánlatának 3. részszempont szerinti értékelésével kapcsolatban a határozat megállapította, hogy a szervezeti felépítést ábrázoló terven láthatóak a feladatmegoldásban részt vevõ szervezeti egységek és ezek egymáshoz való kapcsolata, de nem határozták meg, hogy a "C" 1. jelû táblázatban megnevezett személyek (a projekt személyi állománya, összesen 16 fõ, a projektben betöltött pozíció és felelõsségi kör megjelölésével) hogy vesznek részt ebben a szervezeti felépítésben és konkrétan milyen szervezeteket és szakértõket kívánnak még bevonni a munkába. A határozat utalt a közbeszerzési eljárás során 2001. január 8-án tartott tárgyaláson tett felperesi nyilatkozatra, amely szerint az ajánlatkérõ igénye és szakmai indokoltság esetén a konzorcium nyitott a további szakértõkkel való együttmûködésre, de álláspontjuk szerint a konzorcium teljes egészében képes a feladat elvégzésére, valamint az egyetem tudományos háttere kiváló színvonalú ehhez a munkához. A felperes itt nyilatkozott arról is, hogy az operatív program esetében jelentõs számú további együttmûködõ partnerek szerepelnek, akiknek bevonását úgy képzelik el, hogy az általuk javasolt projektkezdeményt is megjelenítik az operatív programban, és a programkészítõvel való együttmûködésük következtében jelentõs plusz szakértõi munkát végeznek.<br>
Az alperes álláspontja szerint a kérelmezõ ajánlatát, valamint a felperes – 16 szakértõ pozíció és feladatkör szerinti megjelölését, valamint számos nem nevesített szakértõt és a konkrét feladat prognosztizálását tartalmazó – ajánlatát minimum egyenértékûnek kell tekinteni és azonos pontszámmal értékelni, amely a kérelmezõ javára a helyezési sorrend megváltozását eredményezi.<br>
A felperes keresetet terjesztett elõ az alperes határozatának bírósági felülvizsgálata iránt hivatkozással arra, hogy az alperes nem indokolta meg kellõen a harmadik részszempont eltérõ értékelését. Elõadta, hogy a konzorcium szakembereinek képzettsége, tudományos fokozata, tudományos minõsítése, nemzetközi tevékenysége és eredményessége lényegesen meghaladja az Excellence Pénzügyi Tanácsadó Rt. által közremûködõként megjelölt szakemberekét. A Debreceni Egyetem tudományos kapacitása és eredményessége kiemelkedõ, szakmai hátterét bizonyítja az is, hogy csak itt van akkreditált vidékfejlesztési agrármérnöki szak és a legmagasabb szintû szakemberképzés. Az ajánlatukban kifejtett szakmai háttér garancia arra, hogy a feladatot a legmagasabb színvonalon oldják meg, de indokolt esetben nyitottak további szakértõkkel való együttmûködésre is. Álláspontja szerint ajánlatát az ajánlatkérõ mint az összességében legjobb ajánlatot hirdette ki gyõztesnek.<br>
Az alperes – fenntartva a határozatában foglalt álláspontját – a kereset elutasítását kérte. Utalt arra, hogy a harmadik részszempontnál az ajánlattevõknek komplexen kellett kidolgozni az ajánlatukban az egyes részfeladatokra igénybe venni kívánt szakértõk számát, az ahhoz rendelt feladatköröket a felelõsségük és díjazásuk meghatározásával, és e tekintetben a két ajánlatot azonos értékûnek tartja. Hivatkozott arra, hogy a tudományos minõsítés mint önálló értékelési szempont a részvételi felhívásban nem került meghatározásra.<br>
Az alperes pernyertessége érdekében beavatkozó Észak-alföldi Regionális Fejlesztési Tanács ajánlatkérõ szintén a kereset elutasítását indítványozta. Elõadta, hogy az alperesi határozatot elfogadták, annak alapján új döntést hoztak, amellyel az Excellence Rt.-t hirdették ki az eljárás nyertesének.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A kereseti kérelem kapcsán a bíróságnak abban a kérdésben kellett állást foglalnia, hogy a 3. részszempont értékelésére figyelemmel az ajánlatkérõ megsértette-e a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, és ettõl függõen az alperes jogszerûen semmisítette-e meg a közbeszerzési eljárást lezáró ajánlatkérõi döntést.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése értelmében az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A bíróság rámutat arra, hogy a felperes az értékelési részszempontok közül kizárólag a 3. részszemponttal kapcsolatos alperesi értékelés indokoltságát vitatta, és saját ajánlatát a konzorcium szakembereinek képzettségére, tudományos fokozatára, tudományos minõsítésére, nemzetközi tevékenységére és eredményességére hivatkozással tartotta kedvezõbbnek az Excellence Pénzügyi Tanácsadó Rt. ajánlatától.<br>
A bíróság megállapította, hogy az alperes határozatának indokolása kellõen tartalmazta a két ajánlat összehasonlítását és azon indokokat, amelyek miatt a 3. részszempont tekintetében az alperes az Excellence Pénzügyi Tanácsadó Rt. ajánlatát a felperesével egyenértékûnek értékelte. Az alperes a felperesi ajánlatból hiányolta azt, hogy a szervezeti felépítést ábrázoló terven nem határozták meg a "C" 1. jelû táblázatban megnevezett személyek részvételének módját és azt sem, hogy még milyen szervezeteket és szakértõket kívánnak bevonni a munkába. Az alperesi határozat ezen indoka összhangban áll a közbeszerzési eljárásról készült összegzés azon megállapításával, hogy a felperesi ajánlat csak a vezetõ szakértõket jelölte meg, ezáltal nem nevesítette valamennyi, a munkába bevonandó szakértõt. Az alperes ugyanakkor az Excellence Pénzügyi Tanácsadó Rt. ajánlatával kapcsolatban a közbeszerzési eljárás összegzésében foglalt negatívumokról nem tett említést. Ehelyett azt állapította meg, hogy az Excellence Pénzügyi Tanácsadó Rt. az ajánlatában bemutatta a tervezési feladat során alkalmazott munkamódszereket, a bevonni kívánt szakembereket, a felállításra kerülõ – a feladatok és a szakterületek szerint jól elkülönített – 5 szakmai munkacsoportot, a munkacsoportokban tevékenykedõ 42 fõ szakértõt nevesítve, személy szerint tervezett munkaidõ-ráfordítással és szakértõi díjjal.<br>
A fentiek alapján – az alperessel egyezõen – a bíróság is azt állapította, hogy az Excellence Pénzügyi Tanácsadó Rt. ajánlata legalább egyenértékûnek tekintendõ a felperesi ajánlattal, ezért a két ajánlat azonos pontszámmal való értékelése nem volt jogsértõ.<br>
A 3. részszempontra adott azonos pontszám nem vitásan az Excellence Pénzügyi Tanácsadó Rt. elsõbbségét eredményezte, ebbõl következõen az alperes helytállóan állapította meg azt, hogy az ajánlatkérõ a felperes nyertesként való kihirdetésével megsértette <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltakat.<br>
Minderre tekintettel a bíróság nem látott okot az alperes határozatának megváltoztatására, ill. hatályon kívül helyezésére, ezért a felperes keresetét elutasította.<br>
A felperes a Pp. 78. § (1) bekezdése alapján köteles az alperes és a beavatkozó költségeinek megfizetésére.<br>
A felperes a keresetlevelén a 10 000 Ft kereseti illetéket lerótta, ezért a bíróságnak a Pp. 78. § (1) bekezdésén és a 6/1986. (VI. 26.) IM rendelet 13. § (2) bekezdésén alapuló illetékfizetési kötelezettségrõl rendelkeznie nem kellett.<br>
<br>
Budapest, 2001. szeptember 13.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>