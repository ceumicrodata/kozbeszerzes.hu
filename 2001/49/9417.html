<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9417)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.594/10/2001.<br>
<br>
Tárgy: Mór és Tsa Kft. kérelmezõ jogorvoslati kérelme Pétfürdõ Nagyközség Önkormányzat ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Mór és Társa Kft. (8174 Balatonkenese, Balatoni u. 34., továbbiakban: kérelmezõ) kérelme alapján indult jogorvoslati eljárásban, melyet a Pétfürdõ Nagyközség Önkormányzata (8105 Pétfürdõ, Berhidai u. 6., továbbiakban: ajánlatkérõ) "Pétfürdõ Nagyközség belterületi vízrendezés" tárgyú közbeszerzési eljárása ellen nyújtott be, a kérelmezõ kérelmének helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és a Kbt. 61. § (1) bekezdését, és ezért a Döntõbizottság az ajánlatkérõt 1 500 000 Ft, azaz egymillió-ötszázezer forint pénzbírsággal sújtja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzott nyilatkozatok alapján az alábbi tényállást állapította meg.<br>
Ajánlatkérõ a rendelkezõ részben meghatározott beszerzés tárgyában 2001. június 6. napján a Közbeszerzési Értesítõ (K. É.) 23. számában közzétett ajánlati felhívással nyílt közbeszerzési eljárást indított. Az ajánlati felhívás a beszerzés mennyiségének a módosítása érdekében 2001. július 11. napján hirdetmény került a K. É. 28. számában közzétételre.<br>
Ajánlatkérõ az ajánlati felhívásban meghatározta, hogy az összességében legelõnyösebb ajánlat szempontja szerint kíván értékelni. Ennek érdekében a felhívás 13. b) pontjában az értékelés részszempontjait, súlyszámait és az adható pontszámokat az alábbiak szerint határozta meg:<br>
részszempontok	súlyszámok<br>
– ajánlat mûszaki tartalma	30<br>
– ajánlati ár	20<br>
– pénzügyi ütemezés	20<br>
– teljesítési határidõ	15<br>
– vállalt garancia, szavatosság feltételei	15<br>
Az értékelés során adható pontszámok részszempontonként: 1–10.<br>
Ajánlatkérõ dokumentációt is készített, amely tartalmazta az ajánlattétel részletes feltételeit, a mûszaki tartalmat, és ajánlatkérõ egyéb tartalmi és formai feltételeit. A dokumentáció 6.10. pontjában ajánlatkérõ részletesen meghatározta az ajánlatokban részszempontonként figyelembevételre kerülõ tényezõket.<br>
Az elsõ értékelési részszempont – ajánlatok mûszaki tartalma – körében rögzítette, hogy a maximális pontszámot az az ajánlat kapja, amelyik a dokumentáció és a helyszín ismeretében a legjobb ajánlatot nyújtja be. Értékelni fogja a konkrét feladatra kidolgozott részletes minõségbiztosítást, a projekt valamennyi lényeges elemére adott megoldásokat, ezek érdekében foganatosított intézkedéseket, ellenõrzõ mérések végzését, minõségbiztosítási dokumentáció készítését, melyek részletezése, kidolgozása elõnyben részesül. Ajánlatkérõ meghatározta, hogy az ajánlatok egymáshoz viszonyítva kerülnek értékelésre.<br>
A második részszempont – ajánlati ár – körében történõ értékelés kapcsán elõírta, hogy kirívóan alacsony ellenszolgáltatásnak tekinti azt az ajánlati árat, amely alacsonyabb, mint a normatív értéken alapuló tervezõi költségvetés 75%-a, és az ilyen árat mint nem megfelelõt kizárja. Az értékelés úgy történik, hogy a legalacsonyabb ár kapja a 10 pontot, és ezen árat kell osztani az adott ajánlati árral és szorozni 10-zel.<br>
A harmadik részszempont – pénzügyi ütemezés – értékelésénél ajánlatkérõ a részszámlák aránya és az ütemezése kapcsán azt kívánta értékelni, hogy az egyes részszámlák mennyire igazodnak a lezárt mûszaki teljesítési szakaszhoz, a teljes vállalási árhoz viszonyítva milyen ütemben kerülnek benyújtásra, figyelemmel az ajánlatkérõ üzleti érdekeire. Az ajánlatok egymáshoz viszonyítva kerülnek értékelésre.<br>
A negyedik – teljesítési határidõ – részszempont körében a kivitelezési véghatáridõt és a részhatáridõket is értékelni kívánta ajánlatkérõ.<br>
Az ötödik részszempont – vállalt garancia, szavatosság feltételei – értékelése során ajánlatkérõ a jogszabályban és az ajánlati felhívásban elõírt garanciális és szavatossági vállalások tárgyában tett többletvállalásokat kívánta értékelni. A legtöbbet vállaló kap 5-5 pontot (garancia, szavatosság), és ennek összege adja a részszempont pontszámát. A többi ajánlat ehhez viszonyítva kerül értékelésre.<br>
Az ajánlattételi határidõre, 2001. augusztus 21. napjára kérelmezõ, a Penta Kft., a Magyar Vízügyi Kivitelezõ Kft., a SADE Magyarország Kft., a CONTUR-BAU Rt., a KÖZ-VÍZ Kft. nyújtott be ajánlatot.<br>
Ajánlatkérõ Bíráló Bizottsága megvizsgálta az ajánlatokat érvényesség, alkalmasság szempontjából és megállapította, hogy a Magyar Vízügyi Kivitelezõ Kft. ajánlata érvénytelen, az érvényesnek minõsített ajánlatokat ezt követõen értékelték.<br>
Ajánlatkérõ 2001. augusztus 31. napján hirdette ki nyilvánosan az eljárás eredményét, ahol az összességében legelõnyösebb ajánlatot értékelése szerint a SADE Magyarország Kft. tette, így õ lett az eljárás nyertese, a második legkedvezõbb ajánlatot a PENTA Kft. tette. Kérelmezõ kapta a legalacsonyabb pontszámot az ajánlattevõk közül.<br>
Ajánlatkérõ elkészítette az összegzést az eljárásról, azonban az csak a kiosztott pontszámokat tartalmazó táblázatokat tartalmazta, nem kerültek megadásra az egyes részszempontokon belül az ajánlattevõk által vállalt és ajánlatkérõ részérõl az értékelés során figyelembe vett tartalmi elemek, továbbá a kiosztott pontszámok részletes indoklását sem adta meg ajánlatkérõ.<br>
Kérelmezõ 2001. szeptember 25. napján nyújtott be jogorvoslati kérelmet a Döntõbizottsághoz. Kérelmezõ sérelmezte ajánlatkérõ értékelését, álláspontja szerint az értékelésben több részszempont jelenik meg az elõre megadottnál. Az egyes értékelési részszempontoknál nem mérhetõ elemeket értékelt, nem a kiírásnak megfelelõen. Az ajánlati ár is tévesen került értékelésre, hiszen az ajánlati dokumentáció szerint az ajánlati árnak tartalmaznia kellett a 10% pótmunka keretet, azonban nem ennek megfelelõ ár lett viszonyítva a tervezõi költségvetéshez. A pénzügyi ütemezés körében nem értelmezhetõ az a kitétel, hogy értékelésre kerül az ajánlatkérõnek a megvalósuláshoz kapcsolódó üzleti érdeke. Álláspontja szerint ezen szempont nem mérhetõ és nem értelmezhetõ. Követhetetlen az értékelés a többi részszempont körében is. Az 5. részszempont körében nem értelmezhetõ, hogy lehet a kötelezõ elõírás alatti garanciát vállalni és azt értékelni. Az ilyen ajánlat kizárást von maga után álláspontja szerint.<br>
Kérte a Döntõbizottságot, hogy vizsgálja felül ajánlatkérõ értékelését, hogy az megfelel-e a kiírásban megfogalmazottaknak. Ideiglenes intézkedés alkalmazását is kérte.<br>
Ajánlatkérõ észrevételében kérte a megalapozatlan kérelem elutasítását.<br>
Elõadta, hogy a dokumentáció 6.10. pontjában részletesen meghatározta az értékelési szempontokat és azok tartalmát, így ha azzal kapcsolatban bármi nem volt kérelmezõ számára egyértelmû, úgy lehetõsége lett volna tájékoztatást kérni az ajánlattételi szakban. Az értékelési részszempontok körében az értékelésnél figyelembe veendõ tartalmi elemek konkrétan ismertetésre kerültek a dokumentációban és az ajánlatok értékelésére ennek megfelelõen került sor.<br>
Ajánlatkérõ ismertette – az összegzésbõl történõ kimaradásra tekintettel –, hogy milyen tartalmi elemeket értékelt az egyes részszempontokon belül, valamint a kiosztott pontszámok indokait.<br>
Az elsõ értékelési részszempontnál figyelembe vett értékelési kritériumok voltak a referenciák, tervezett mûszaki megoldás bemutatása, mûszaki terv megfeleltetése a megrendelõ igényeihez (lakossági környezeti hatás), többletvállalás, technikai eszközök és humán erõforrás, minõségbiztosítás. Az értékelési kritériumok körében a beérkezett ajánlatok alapján megállapítottak egy átlagot és ahhoz viszonyítva határoztak meg átlag alatti, átlag feletti vállalásokat, amely alapján kiosztották a pontszámokat. Az egyes részszemponton belüli kritériumokra adott összpontszámot ezek után visszaosztották annak érdekében, hogy az 1–10 ponthatár között el tudják helyezni a pontszámot.<br>
A második részszempont – ajánlati árnál – sávokat alakított ki ajánlatkérõ, úgy, hogy a legalacsonyabb ár a mérnöki ár 75%-a és az egyes ajánlattevõk által ajánlott legmagasabb ár közötti különbség 10-zel osztva, majd a hányadost a legalacsonyabb árhoz hozzáadva kapták meg az 1–10 pontnak megfelelõ értéket, így alakultak ki a pontszámok. Ajánlatkérõ által egyenlõ mértékû sávok kerültek kialakításra és ehhez kerültek hozzárendelésre az 1 pont különbségek.<br>
Egy ajánlattevõ 0 pontot kapott az ajánlati árára, mert az nem érte el a mérnöki költségvetési ár 75%-át.<br>
A harmadik részszempont – pénzügyi teljesítés – körében az értékelést ajánlatkérõ az alábbiak szerint végezte el: 2 részszámla 10 pont, 3 részszámla 8 pont, 4 részszámla 6 pont, 5 részszámla 4 pont, 6 részszámla 2 pont.<br>
A negyedik részszempont – teljesítési határidõ – értékelése során a vállalt teljesítési határidõket napokra számolták át és a napok száma alapján a legkevesebb nap kapta a 10 pontot a legmagasabb nap az 1 pontot a kettõ között ismételten sávokat állapított meg és ehhez rendelte a 1 pontos különbségeket. A sávok kialakítására itt is egyenlõ mértékben került sor (26.8 nap jelentett 1 pont levonást).<br>
Az ötödik részszempont – a vállalt garancia és szavatosság – értékelésénél 3 részre osztották a 10 pontot. A kiírás szerinti garancia/szavatosság 5 pont, elõírtnál kedvezõbb 2 pont, kötbér 3 pont.<br>
A kötbérre vonatkozóan a dokumentáció minimális mértékként a bruttó bekerülési érték 0,25%-át jelölte meg, ezt elosztották a határidõvel és az így kapott hányadost pontozta akként, hogy az legnagyobb érték kapott 3 pontot, a legkisebb 1 pontot a többi ehhez viszonyítva arányos pontszámot kapott.<br>
Kérelmezõ ezen részszemponti kritériumnál azért kapott 0 pontot, mert a kiírás alatti vállalást tette.<br>
Ajánlatkérõ a nyertes ajánlattevõvel a szerzõdést 2001. szeptember 11. napján megkötötte.<br>
A Döntõbizottság megállapította, hogy kérelmezõ jogorvoslati kérelme alapos az alábbiak szerint.<br>
A Döntõbizottság a kérelem keretei között azt vizsgálhatta, hogy ajánlatkérõ az értékelést az általa a felhívásban meghatározott szempontok, a dokumentációban ismertetett részszempontok tartalmi elemeire figyelemmel az ajánlatok valós tartalmi elemeit vizsgálta és pontozta-e. Az ajánlati dokumentációban ismertetett részszempontok körében értékelésre kerülõ kritériumok jogszerûségét a kérelem alapján a Döntõbizottságnak nem volt lehetõsége felülbírálni, hiszen a rendelkezésre álló jogvesztõ 15 napos határidõn belül egyik fél – így kérelmezõ – sem vitatta azt.<br>
A Döntõbizottság a jogorvoslati eljárás során megállapította, ajánlatkérõ értékelése a 2. ajánlati ár, 4. teljesítési határidõ, az 5. vállalt garancia, szavatossági feltételek értékelési részszempont tekintetében nem felel meg az általa a dokumentációban elõre megadott szempontoknak, így az értékelés során ezen részszempontok körében ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
Az 1. és a 3. részszempont körében ajánlatkérõ az általa elõírt kritériumok szerint végezte el az ajánlatok részszempontonkénti vizsgálatát, a kiosztott pontszámok tükrözik az ajánlati elemek közötti valós tartalmi eltéréseket. E részszempontoknál kiosztott pontszámok elfogadhatóak.<br>
A 2. részszempont – ajánlati ár – esetében ajánlatkérõ a dokumentációban elõírta, hogy a tervezõi költségvetés 75%-ánál alacsonyabb ajánlati árat tartalmazó ajánlatot kizárja.<br>
Az ajánlati dokumentáció 2.2.3. pontja értelmében az ajánlati árnak a 10% tartalékkeretet is tartalmaznia kellett. Ajánlattevõk ennek megfelelõen tették meg ajánlatukat. Ajánlatkérõnek ezen, az ajánlatokban található ajánlati árakat kellett az értékelésnél figyelembe venni. Ezzel szemben ajánlatkérõ az értékelésnél – a Contur Bau Rt. ajánlatát kivéve – a többi ajánlatnál a 10% tartalékkeret elhagyásával vette számításba az ajánlati árakat és ez ellentétes a felhívás és a dokumentációban meghatározott feltételekkel.<br>
Ugyanúgy nem fogadható el, hogy a KÖZ-VÍZ Kft. ajánlatára "0" értéklelési pontot adott ajánlatkérõ, mert annak ajánlati ára – mely a kötelezõ tartalékkeret is figyelembe véve – nem volt alacsonyabb a tervezõi költségvetés 75%-nál, ezzel szemben e körben az õ ajánlata volt a legelõnyösebb.<br>
A fentieken túl a legalacsonyabb értékelési pontszám nem is lehet "0", mert annak minimális mértékét ajánlatkérõ a felhívásban 1 pontban határozta meg.<br>
Ajánlatkérõ a dokumentációban nem azt határozta meg, hogy a mérnök ár 75%-át tekinti a legalacsonyabb árnak, majd a határokat a 0,75% mérnöki ár és a legmagasabb ajánlati ár és az közötti különbség alapján határozza meg, hanem azt írta elõ, hogy az vizsgált ajánlati árat a legalacsonyabb árhoz viszonyítva, arányosítással (legalacsonyabb ár/vizsgált ár × 10) fogja a pontértékeket meghatározni.<br>
A negyedik részszempont – teljesítési határidõ – körében a dokumentáció 6.10 pont 13.4. pontban ajánlatkérõ rögzítette, hogy a kivitelezés átfutási idejét és az részhatáridõket értékeli, a legrövidebb 10 pont a leghosszabb 1 pont, a kettõ között az értékelés arányos. Ajánlatkérõ azonban az általa elõírthoz képest nem értékelte a részhatáridõket, hanem értékelési sávokat határozott meg. (A helyes értékelés a legrövidebb átfutási határidõ/vizsgált határidõ × 10.)<br>
Az ötödik – vállalt garancia és szavatosság feltételei – részszempont esetében ajánlatkérõ a dokumentáció 6.1. pont 13.3. alpontjában azt határozta meg, hogy a mûszaki teljesítéshez köthetõ szavatosság és garanciális vállalás tárgyában tett többletvállalások kerülnek értékelésre. A vállalt legmagasabb szavatosság és garancia 5-5 pontot kap.<br>
Ezzel szemben ajánlatkérõ által összeállított értékelési módszer szerint a kötelezõen elõírt garancia és szavatosság vállalással lehetett 5 pontot kapni, míg a kötelezõ feletti garancia vállalás 1,5 többletpontot, a szavatosság 0,5 többletpontot kapott, tehát a két tartalmi elemben a legkedvezõbb vállalásnál is csak 7 pontot lehetett elérni, amellett ajánlatkérõ a kötelezõ vállalásokat lényegesen magasabb 5 ponttal értékelte.<br>
A fentieken túl ajánlatkérõ ezen szemponton belül a kötbér vállalást is értékelte, mely vállalás az ajánlatkérõ által, a dokumentációhoz meghatározottak szerint sem tartozik ezen részszempont fogalomkörébe.<br>
Ajánlatkérõ a dokumentációban a kötbérvállalásra vonatkozóan minimumot írt elõ 0,25%-ban. Kérelmezõ álláspontja helytálló, hogy a kötelezõ vállalás alatti ajánlatot érvénytelennek kell minõsíteni, mert az nem felel meg a dokumentáció és a felhívás feltételeinek. Kérelmezõ ajánlatában 0,03% napi kötbér vállalása a kötelezõen elõírt alatt van, így ajánlata e miatt nem felel meg a dokumentációnak, így érvénytelen. A vállalásra adott 0 pont nem megfelelõ, ellentétes a felhívásban és a dokumentációban megadott kritériumokkal.<br>
A fentiek alapján a Döntõbizottság megállapította, hogy ajánlatkérõ értékelése nem felel meg az ajánlati felhívásban, illetõleg a dokumentációban meghatározottaknak és ezzel ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés rendelkezéseit.<br>
A Döntõbizottság álláspontja szerint megalapozott kérelmezõ kérelmének azon része is, mely szerint ajánlatkérõ értékelése következetlen hiszen ajánlatkérõ nem állított össze a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletének megfelelõen "összegzés az eljárásról" iratot, melynek tartalmaznia kell az ajánlatokban lévõ, és az ajánlatkérõ által az egyes részszempontoknak megfelelõen értékelt összes tartalmi elemet, valamint az értékelési pontszámokon túl az értékelés indoklását.<br>
Ezen irat a közbeszerzési eljárásoknak egy fontos dokumentuma, mert ennek ismeretében tudják az ajánlattevõk megítélni azt, hogy ajánlatkérõ valóban az összességében legelõnyösebb ajánlat részszempontjai, súlyszámai, azok sorrendje és súlyozása szerint döntött-e a nyertes kiválasztása során. Ajánlatkérõ ezen mulasztásával megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését is.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a Kbt. 88. §<br>
(1) bekezdés d) és f) pontja szerinti jogkövetkezményeket alkalmazta.<br>
A bírság mértékének megállapításánál a Döntõbizottság az általa megállapított jogsértések súlyát vette figyelembe.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 5.<br>
<br>
Dr. Sárkány Izolda s. k.,	Bújdosó Gézáné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>