<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9412)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.617/10/2001.<br>
<br>
Tárgy: a Fõv-2 Kft. kérelmezõ jogorvoslati kérelme a Vakok Állami Intézete ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Fõv-2 Építõipari és Beruházó Rt. (1139 Budapest, Hajdú u. 46., képviseli: dr. Pécsváradi János ügyvéd, 1036 Budapest, Bécsi u. 67., továbbiakban: kérelmezõ) kérelme alapján indult jogorvoslati eljárásban, melyet a Vakok Állami Intézete (1443 Budapest, Hermina u. 21., továbbiakban: ajánlatkérõ) "Intézet Bp. XIV., Hungária krt. 146–148. sz. épület tetõfelújítása, a XIV., Hungária krt. 146–148., valamint Hermina út 21. sz. épületekben vizesblokkok, öltözõ és irodák felújítása" tárgyú közbeszerzési eljárása ellen nyújtott be, a kérelmezõ kérelmének helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi IV. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, és ezért a Döntõbizottság az ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzott nyilatkozatok alapján az alábbi tényállást állapította meg.<br>
Ajánlatkérõ 2001. augusztus 1. napján a Közbeszerzési Értesítõ (K. É.) 31. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ az ajánlati felhívás 4. pontjában meghatározta, hogy a teljesítés határideje szakaszos teljesítéssel 2002. február 28. napja, de ajánlatkérõ korábbi teljesítést is elfogad.<br>
A felhívás 9. pontjában az alábbiakat határozta meg a pénzügyi ellenszolgáltatás teljesítésének feltételeiként: "a pénzügyi teljesítés a megbízási szerzõdésben rögzített ütemezés szerint 20 nap átutalási határidõvel történik. A benyújtandó pénzügyi ütemterv legfeljebb havi 1 számla benyújtását irányozhatja elõ. Ajánlatkérõ elõleget nem biztosít. Ajánlatkérõre nézve fentieknél kedvezõbb fizetési feltételt kérjük az ajánlatban feltüntetni."<br>
Ajánlatkérõ a felhívás 13. a) pontjában meghatározta, hogy az ajánlatokat az összességében legelõnyösebb ajánlat szempontja szerint bírálja el, ennek megfelelõen a 13. b) pontban a következõképpen adta meg az elbírálás résszempontjait, súlyszámait és az adható ponthatárokat:<br>
részszempontok	súlyszámok<br>
– az ajánlat mûszaki tartalma	4<br>
– ajánlati ár	3<br>
– garanciavállalás	2<br>
– fizetési feltételek	2<br>
– jólteljesítési vállalás	2<br>
– kedvezõ befejezési határidõk	3<br>
Az értékelés során adható pontszám részszempontonként: 1–10.<br>
A felhívás 16. "Egyéb információk" pontjának 14. francia bekezdésében ajánlatkérõ nyilatkozat csatolását kérte ajánlattevõktõl arra vonatkozóan, hogy garantálják az épület folyamatos mûködését, üzemképes állapotának fenntartását a munkák végzésének ideje alatt.<br>
Ajánlatkérõ ajánlati dokumentációt is készített, amely segédletet adott az ajánlatok összeállításához, meghatározta a mûszaki követelményeket, ismertette az ajánlatok értékelésének menetét, valamint tartalmazta a szerzõdéstervezetet.<br>
Ajánlatkérõ helyszíni konzultációt is tartott 2001. augusztus 17. napján.<br>
Az ajánlattételi határidõre kérelmezõ, a RENOVIT Kft., a TÓ-NETT Kft., az M + M Kft., a HÍRÉP Kft., az EXCLUZIV-BAU Kft. és a DIAGRÁL Kft. nyújtott be ajánlatot.<br>
Ajánlatkérõ értékelõ bizottsága az ajánlatokat megvizsgálta, értékelte, majd ajánlatkérõ 2001. szeptember 26. napján kihirdette az eljárás eredményét, miszerint az összességében legelõnyösebb ajánlatot a HÍRÉP Kft. tette 131 ponttal, a második legkedvezõbb ajánlatot a kérelmezõ tette 129 ponttal.<br>
Kérelmezõ 2001. október 3. napján jogorvoslati kérelmet nyújtott be a Döntõbizottsághoz. Sérelmezte ajánlatkérõ értékelését és ennek alapján meghozott eljárást lezáró döntését. Álláspontja szerint ajánlatkérõ jogsértõen értékelt a 4. részszempont – fizetési feltételek – körében. Elõadta, hogy ajánlatában 1 részszámla és egy végszámla benyújtását vállalta, emellett a kiírás szerint 20 nap helyett 30 napos átutalási határidõt ajánlott, amely ajánlatra 3 pontot kapott, ezzel szemben a nyertes – kérelmezõ álláspontja szerint nála kedvezõtlenebb – vállalása 2 részszámla 1 végszámla 20 napos átutalásra 6 pontot kapott.<br>
Álláspontja szerint, ha ajánlatkérõ jogszerûen értékeli ezen részszempont körében az ajánlatok tartalmi elemeit, úgy magasabb pontszámot kellett volna kapnia nyertesnél ezen részszempontra, s így az összességében legelõnyösebb ajánlat már az övé lett volna.<br>
A tárgyaláson elõadta, hogy álláspontja szerint ezen értékelési részszempont keretében kizárólag a fizetési feltételek körében tett ajánlati elemek (részszámlák száma, átutalási határidõk) kerülhetnek figyelembevételre. Ajánlatkérõ által a felhívásban, illetve a dokumentációban meg nem határozott feltételeket értékelt, amelyre jogszerûen nem lett volna lehetõsége.<br>
Kérte a Döntõbizottságot, hogy állapítsa meg a jogsértés tényét, semmisítse meg ajánlatkérõ eljárást lezáró döntését, kötelezze az eljárással felmerült költségek viselésére. Ideiglenes intézkedés alkalmazásával kérte a szerzõdés megkötésének megtiltását.<br>
Ajánlatkérõ észrevételében a jogorvoslati kérelem elutasítását kérte. Álláspontja szerint az értékelés a Kbt. szabályainak, a felhívásban, illetve dokumentációban megadottak szerint, jogszerûen történt. Észrevételében ismertette, hogy a részszempontokon belül milyen elemek kerültek értékelésre.<br>
A negyedik – fizetési feltételek – részszempont körében értékelte a szakaszos megvalósítást, a szakaszos számlázást, a 2001. évi pénzügyi teljesítést, a 2001. december havi pénzügyi teljesíthetõséget és a kötbér mértékét. Ezen részszempont értékelése körében a megajánlott kedvezõbb fizetési feltételeket elsõsorban és döntõen az Intézet mûködõképességének maradéktalan biztosítása érdekében, illetve a rendelkezésre álló és lekötött felújítási elõirányzat felhasználása alapján vizsgálták és értékelték. Kérelmezõ által hivatkozott részszámla számát 2001-re vonatkozóan nem értékelték, mivel úgy ítélték meg, hogy kérelmezõ által megjelölt határidõre a teljesítése – az általuk irreálisan feszített munkavállalás miatt – nem tartható és így a 2001. évi kifizetés veszélybe kerülhet. A 30 napos átutalási határidõre tett ajánlatot sem értékelték kedvezõnek, mivel a felhívásban is megadott 20 napos fizetési határidõ a maximum, ettõl hosszabb vállalásnak nincs jelentõsége. Az értékelés keretében elsõdlegesen és alapvetõen a teljesítés szakaszos megvalósítása, tehát, hogy az egyes építési munkafázisok külön – külön elvégzéséhez rendelt számlázások összefüggésében vizsgálták. Szakaszos megvalósítás alatt azt értették, hogy minden munkafázis (vizesblokkok, öltözõk, tetõtér stb.) külön kerül elvégzésre, ajánlattevõk több munkaterületen egyszerre ne dolgozzanak. Mindezek figyelembevételére álláspontja szerint jogszerûen, az Intézet mûködõképessége és az Intézetben lakók életvitelének zavartalansága okán került sor az értékelésre.<br>
Egyéb érdekeltek a jogorvoslati eljárásban érdemi észrevételt nem tettek.<br>
A Döntõbizottság a D.617/5/2001 sz. alatt meghozott határozatával ideiglenes intézkedést alkalmazott és a közbeszerzési eljárást lezáró szerzõdés megkötését megtiltotta, mert a rendelkezésre álló iratokból az ideiglenes intézkedés alkalmazásának törvényi feltételei fennálltak.<br>
A Döntõbizottság megállapította, hogy kérelmezõ jogorvoslati kérelme alapos az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése elõírja, hogy ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljésítés egyéb körülményeire vonatkozó – részszempontokat;<br>
b) részszempontonként az azok súlyát meghatározó – a részszempont tényleges jelentõségével arányban álló – szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése értelmében az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Ajánlatkérõnek az ajánlatokkal kapcsolatos elvárásait, a részletes szerzõdési feltételeket, a teljesítéssel kapcsolatos kívánalmait elõre meg kell határoznia az ajánlati felhívásban és ezzel összefüggésben az ajánlati dokumentációban. Ajánlattevõk az ajánlatuk tartalmát az ajánlatkérõ által ismertetett követelmények, mûszaki elvárások stb. ismeretében tudják megadni.<br>
A fentiek alapján kell ezt követõen azt is elõre a felhívásban, illetve a dokumentációban meghatároznia ajánlatkérõnek, hogy az ajánlatokat milyen szempont alapján kívánja elbírálni, a legalacsonyabb ellenszolgáltatás szempontja szerint, avagy az összességében legelõnyösebb ajánlat szerint. Ha ez utóbbit választja, akkor a fent már citált <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés értelmében meg kell adni a legelõnyösebb ajánlat megítélésére szolgáló részszempontokat, a jelentõségüket meghatározó súlyszámokat.<br>
Ajánlatkérõ elkészítette az ajánlati dokumentációt, amely tartalmazta a lényeges szerzõdési feltételeket, ajánlatkérõ elvárásait, egyéb feltételeket, mûszaki követelményeket. Meghatározásra kerültek az értékelés részszempontjai is összefüggésben az ajánlatkérõ elvárásával, követelményeivel. Minderre tekintettel ajánlattevõk megtették az ajánlatukat.<br>
Ezt követõen az ajánlatkérõ olyan követelményeket kívánt érvényesíteni, amelyek elõre nem kerültek meghatározásra, nevezetesen, hogy az ajánlattevõk által vállalt szakaszos teljesítés ajánlatkérõ számára történõ kedvezõsége, illetve kedvezõtlensége, a szakaszosságra figyelemmel számlázások rendje, annak ajánlatkérõ – elõre nem ismertetett okok miatti – számára jelentkezõ elõnyei.<br>
Mindezen szempontokat, követelményeket olyan értékelési részszempont keretében kívánta értékelni, amely részszempont tartalmi elemei körébe nem vonhatóak. A fizetési feltételek, mint részszempont keretében nem kerülhet sor sem a szakaszos megvalósítás értékelésére, sem a mûszaki ütemezés/befejezési határidõ és számlázás egymáshoz való kapcsolatának és ebbõl kifolyólag történõ megítélése. Nem tartozik a fizetési feltételek körébe a vállalt kötbérmérték értékelése sem.<br>
Ajánlatkérõ a felhívásban, illetõleg a dokumentációban a fizetési feltételek részszempont körébe tartozóan a részszámlák tekintetében és az átutalási határidõre vonatkozóan határozott meg kifejezett követelményeket, és e körben lehetõvé tette, hogy ajánlattevõk kedvezõbb vállalásokat tegyenek. Ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésében megfogalmazott ajánlati kötöttség elve alapján ezen ajánlati elemeket kell értékelnie.<br>
A fentieken túli, ajánlatkérõ az általa tett észrevételben, illetve a tárgyaláson elõadott további szempontokat akkor vehette volna figyelembe, és értékelhette volna kedvezõbbnek illetõleg kedvezõtlenebbnek e szempontból az ajánlattevõk ajánlatát, ha ezen követelményeit a dokumentációban elõre, konkrétan meghatározza, és ezzel összefüggésben olyan értékelési részszempontot határoz meg, amely körében az ajánlatok ezekre vonatkozó tartalmi elemei relevánsan értékelésre kerülhetnek, illetõleg, ha ajánlatkérõ a részszempontok tartalmi elemeit a dokumentációban részletesen kifejti, meghatározva, hogy milyen elemeket fog azon belül értékelni. Ajánlatkérõ e helyett a beérkezett ajánlatok közül kiválasztotta azt, amelyik – elõre meg nem határozott – elvárásait a legjobban megközelítette, és ezt vette alapul a többi ajánlat értékelésénél. Ajánlatkérõ ezen eljárása nem felel meg a Kbt. – értékelés vonatkozásában – 55. § (6) bekezdésében rögzített elvárásoknak. Ajánlatkérõ értékelése így nem tükrözi megfelelõen az egyes ajánlatok tartalmi elemei közötti valós különbségeket az egyes értékelési részszempontokon belül, hiszen olyan elemek is értékelésre kerültek, amelyek figyelembevételére a fent kifejtett indokok alapján nem lett volna mód.<br>
A fent kifejtettek alapján állapította meg a Döntõbizottság, hogy ajánlatkérõ megsértette a közbeszerzési eljárás a során a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
Abban a kérdésben, hogy ki tette a legelõnyösebb ajánlatot a Döntõbizottság nem foglalt állást az ajánlatok részszempontok szerinti tartalmi elemeinek értékelése és ennek alapján az összességében legelõnyösebb ajánlat kiválasztása ajánlatkérõ feladata, a Döntõbizottság az eljárás során ideiglenes intézkedéssel élt, és az eljárást lezáró szerzõdéskötést megtiltotta, így az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése alapján lehetõsége van a döntést megalapozó tényezõk ismételt mérlegelésével új döntést hozni, amennyiben az újraértékelés mellett dönt.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és d) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2001. október 30.<br>
<br>
Dr. Sárkány Izolda s. k.,	Bújdosó Gézáné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>