<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9414)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.600/11/2001.<br>
<br>
Tárgy: a Perfekt Gazdasági Tanácsadó, Oktató és Kiadó Rt. jogorvoslati kérelme Encs Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Perfekt Gazdasági Tanácsadó Oktató és Kiadó Rt. (1075 Budapest, Rumbach S. u. 15/A, képviseli dr. Rákosi Ferenc ügyvéd, 1055 Budapest, Szalay u. 4., a továbbiakban: kérelmezõ) jogorvoslati kérelmének, melyet Encs Város Önkormányzata (3861 Encs, Petõfi út 75., a továbbiakban: ajánlatkérõ) "az encsi iparterület fejlesztése érdekében környezetvédelmi és marketing tanulmánytervek, valamint gazdasági elemzés készítése" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (1) bekezdését, a Kbt. 55. § (6) bekezdését és a Kbt. 59. § (1) bekezdését, ezért ajánlatkérõvel szemben 2 000 000 Ft, azaz kettõmillió forint bírságot szab ki.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse meg a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. július 18-án a Közbeszerzési Értesítõ 29. számában ajánlati felhívást tett közzé nyílt eljárás lefolytatására, amelynek tárgya az encsi iparterület fejlesztése érdekében környezetvédelmi és marketing tanulmánytervek, valamint gazdasági elemzés készítése volt.<br>
Az ajánlati felhívásban az ajánlatkérõ meghatározta, hogy részajánlatot nem, de több változatú ajánlatot lehet tenni.<br>
Ajánlatkérõ az összességében a legelõnyösebb ajánlatot kívánta kiválasztani, meghatározta az ennek megítélésére szolgáló részszempontokat, azok súlyszámát a következõk szerint:<br>
részszempontok	súlyszámok<br>
– ajánlati ár	3<br>
– általános szakmai követelmények	2<br>
– módszertani követelmények	2<br>
– specifikus szakmai követelmények	2<br>
– megajánlott rövidebb átfutási idõ	1<br>
Az értékelés során adható pontszám részszempontonként 1–10.<br>
Ajánlatkérõ dokumentációt is készített, amely a településrõl, az ipari parkról és a bõvítendõ területrõl adott tájékoztatást.<br>
Az ajánlatok benyújtási határidejében, 2001. augusztus 29-ig kérelmezõn kívül a DHV Kft. és a PEG Kft. nyújtott be ajánlatot.<br>
Kérelmezõ három változatú ajánlatot tett. A bontáskor ismertetésre került, hogy az "A" változat ajánlati ára 2 975 000 Ft + áfa, amely összeg nem tartalmazza az esetlegesen szükséges vizsgálatok díját, a "B" változat 3 375 000 Ft + áfa, amely összeg tartalmazza a szükséges vizsgálatok díját, a "C" változat 3 475 000 Ft + áfa, amely összeg szintén tartalmazza a szükséges vizsgálatok díját.<br>
Ajánlatkérõ az ajánlatokat megvizsgálta, értékelte, majd 2001. szeptember 18-án a PEG Kft.-t hirdette ki nyertesnek, a nyertest követõ második legkedvezõbb ajánlatot tevõként pedig a DHV Kft.-t.<br>
Az összegezés szerint az értékelési pontszámok a következõk voltak:<br>
<br>
Ajánlattevõ:<br>
DHV Magyarország Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
Ajánlati ár	3	10	30<br>
Általános szakmai követelmények	2	10	20<br>
Módszertani követelmények	2	 9	18<br>
Specifikus szakmai követelmények	2	 9	18<br>
Megajánlott rövidebb átfutási idõ	1	9	 9<br>
A súlyszámmal szorzott értékelési pontszámok összegei ajánlattevõnként			95<br>
<br>
<br>
Ajánlattevõ:<br>
PEG Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
Ajánlati ár	3	 9	27<br>
Általános szakmai követelmények	2	10	20<br>
Módszertani követelmények	2	10	20<br>
Specifikus szakmai követelmények	2	10	20<br>
Megajánlott rövidebb átfutási idõ	1	10	10<br>
A súlyszámmal szorzott értékelési pontszámok összegei ajánlattevõnként	97<br>
<br>
<br>
Ajánlattevõ:<br>
PERFEKT Rt.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
Ajánlati ár	3	 9	27<br>
Általános szakmai követelmények	2	10	20<br>
Módszertani követelmények	2	 9	18<br>
Specifikus szakmai követelmények	2	 9	18<br>
Megajánlott rövidebb átfutási idõ	1	 9	 9<br>
A súlyszámmal szorzott értékelési pontszámok összegei ajánlattevõnként	92<br>
<br>
Ajánlatkérõ 2001. szeptember 28-án megkötötte a nyertes ajánlattevõvel a szerzõdést, amely szerint a vállalkozási díj 13 000 000 Ft + áfa.<br>
Kérelmezõ 2001. szeptember 26-án nyújtott be jogorvoslati kérelmet, amelyben kérte a jogsértés megállapítását, a döntés megsemmisítését, költségei megtéríttetését, ideiglenes intézkedésként a szerzõdés megkötésének megtiltását.<br>
Kérelme indokául elõadta, hogy az árra a legmagasabb pontszámot a második legmagasabb ár kapta, a legmagasabb ár pedig azonos pontszámot kapott a kérelmezõ annál alacsonyabb árával, bármely változatot értékelte is az ajánlatkérõ. A többi részszempont értékelésének jogszerûségét is vitatták, a megajánlott rövidebb átfutási idõ részszempont értékelése kivételével.<br>
Ajánlatkérõ észrevételében elõadta, hogy az elbírálás részszempontjai három külön egységet alkotnak, az összegszerûséghez tartozik az ajánlati ár, a szakmai követelményekhez a második, a harmadik és a negyedik részszempont, az idõtényezõhöz pedig az ötödik részszempont. A súlyszámok alapján az összegszerûség 30, a szakmai követelmény 60, az idõtényezõ 10%-ot tesz ki. Az ajánlati ár értékelésével kapcsolatban elõadta, hogy nem az egyes pályázók árait hasonlították egymáshoz, hanem a benyújtott pályázatot önmagában vizsgálták egy költség-haszon elemzés kapcsán. Azért történt így, mert a beszerzés tárgya keret jellegûen volt meghatározva, amely esetében az ajánlati ár és az ezzel szemben álló felajánlott munka önmagában adta meg az optimális árat. Ezért alakulhatott úgy, hogy azonos pontszámot kapott két ajánlattevõ.<br>
A szakmai követelmény értékelésével kapcsolatban elõadta, hogy a kiírás témaköréhez kapcsolódó feltételeket vizsgálták a referenciák tükrében. Megállapították, hogy a PEG Kft.-nek volt a legtöbb referenciája az ipari parkok területén, ezek Borsod-Abaúj-Zemplén megyében helyezkednek el. Ez a cég elméleti szaktudáson túl gyakorlati tapasztalatokkal is rendelkezik az ipari park témakörben. A létrehozandó projekt-team és az érintettek minél szélesebb körben történõ bevonásának gondolatát pozitív ötletnek tartják.<br>
Elõadta, hogy az eljárást a Kbt. alapelveinek megfelelõen folytatták le, az értékelés során az ajánlati ár csak egy szempont volt, de az összességében legelõnyösebb ajánlat szempontja szerint bírálták el az ajánlatokat.<br>
A PEG Kft. ajánlatát találták a legelõnyösebbnek, mivel három részszempontban jobb volt, egyben pedig azonos a versenytársaival.<br>
Egyéb érdekeltek részérõl a PEG Kft. tett észrevételt, amely szerint jogsértést nem tapasztalt. Árajánlatuk a komplex feladat megvalósítására szokásos és reális díj a térségben.<br>
A DHV Magyarország Kft. észrevételében elõadta, hogy a kérelmezõ árajánlata a bontáskor ismertetett három ár összeadásával állapítható meg, azaz 9 825 000 Ft. Az õ ajánlati áruk opció nélkül 6 550 000 Ft + áfa, ezért az általuk ajánlott árat nem bruttó 13 971 000 Ft-tal kell számolni. Nem szerepelt a részszempontok között a helyi alvállalkozók foglalkoztatása, mint elõny. Az értékelésnél azonban ezek jelentõséget kaptak. Vitatja a három szakmai szempont értékelését.<br>
A Döntõbizottság megállapította, hogy a kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése elõírja, hogy az ajánlatokat a lehetõ legrövidebb idõn belül el kell bírálni.<br>
Kérelmezõ három változatú ajánlatot nyújtott be. Ajánlatkérõ azonban kérelmezõ "A" és "B" jelû ajánlata vonatkozásában a bírálatot nem végezte el. Ajánlatkérõ elismerte, hogy ugyan észlelték, miszerint a kérelmezõ három változatú ajánlatot nyújtott be, de azok között tartalmi különbségeket nem fedeztek fel, így csak a "C" jelû változatot bírálták el. A Döntõbizottság nem fogadta el ajánlatkérõnek ezt a védekezését, mivel már az ajánlati árak, mint az ajánlatok lényeges tartalma alapján egyértelmû, hogy különbözõ a három ajánlat, így mindhárom ajánlatot el kellett volna bírálnia az ajánlatkérõnek, függetlenül attól, hogy a három változat között milyen mértékû egyéb tartalmi különbségek vannak.<br>
A fentiek alapján ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése elsõ fordulatát.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Az ajánlati ár bírálati részszempontra vonatkozóan ajánlatkérõ semmiféle eligazítást, tájékoztatást nem adott a felhívásban, illetve a dokumentációban, így ajánlatkérõnek csak az ajánlati árak egymással történõ összehasonlításával lett volna módja megállapítani az ajánlatok közötti különbséget e részszempont értékelése keretében. Ajánlatkérõ elismerte, hogy az ajánlati ár részszempont értékelése során nemcsak az ajánlati árakat hasonlította össze, hanem az ajánlatok mûszaki tartalmát is.<br>
A Döntõbizottság megállapította, hogy mindhárom ajánlattevõ ajánlata tartalmazza az ajánlati felhívásnak a beszerzés tárgyaként meghatározott környezetvédelmi és marketing tanulmányterveket, valamint gazdasági elemzéseket. Tartalmazta ezt a kérelmezõ "C" jelû ajánlata is, aminek nettó ajánlati ára 3 475 000 Ft, a PEG Kft. ajánlati ára 13 542 000 Ft, a DHV Kft. ajánlati ára pedig 6 550 000 Ft volt. Mégis, ajánlatkérõ az elõbbi kettõre egyformán 9 pontot, az utóbbira 10 pontot adott. A Döntõbizottság megállapította, hogy ajánlatkérõ nemcsak a bírálati részszempont tartalma keretében értékelt, hanem bevont egyéb szempontokat is.<br>
Az általános szakmai követelmények részszempont esetében ajánlatkérõ az ajánlattevõk eddigi szakmai munkáját, felkészültségét értékelte.<br>
A Döntõbizottság megállapította, hogy ajánlatkérõ eltért a részszempont tartalmától és más szempont alapján értékelt.<br>
A módszertani követelmények bírálati részszempont esetében ajánlatkérõ értékelése jogszerû volt, mivel figyelembe vette azokat a minimális különbségeket, amelyek az ajánlatokban e kérdésben megmutatkoztak.<br>
A specifikus szakmai követelmények részszempont körében az ajánlatkérõ az ajánlattevõk eddigi, ipari parkok vonatkozásában kifejtett tevékenységét értékelte.<br>
A Döntõbizottság megállapította, hogy ajánlatkérõ e bírálati részszempont esetében is eltért az általa meghatározott értékelési részszempont tartalmától és egyéb szempontok figyelembevételével értékelt.<br>
A megajánlott rövidebb átfutási idõ részszempont értékelését a kérelmezõ nem vitatta.<br>
A Döntõbizottság rámutat arra, hogy ajánlatkérõnek nagyobb gondossággal kellett volna meghatároznia az értékelési részszempontokat. Bár sem az ajánlati felhívását, sem a dokumentációját senki sem támadta meg, azonban bármilyen tágan értelmezhetõ szempontokról is legyen szó, ajánlatkérõ jogsértõen járt el ekkor, amikor a bírálati részszempontok között alkalmassági kritériumokat vett figyelembe.<br>
A fentiek alapján a Döntõbizottság megállapította, hogy ajánlatkérõ az ajánlati ár, az általános szakmai követelmények és a specifikus szakmai követelmények bírálati részszempontok értékelése során megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és ezzel nyertes ajánlattevõ meghatározása is jogsértõ módon történt, így ajánlatkérõ megsértette a Kbt. 59. § (1) bekezdését is.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) és h) pontja szerinti jogkövetkezményeket alkalmazta, valamint a Kbt. 88. § (1) bekezdés az f) pontja alapján bírságot szabott ki.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzési értéknek legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársasság 2001–2002. évi költségvetésérõl szóló 2000. évi CXXXIII. törvény 59. § (2) bekezdésében meghatározott legkisebb összeg egymillió Ft.<br>
A Döntõbizottság a bírság mértékének megállapításánál az eset összes körülményeit figyelembe vette és értékelte, különös tekintettel a beszerzés összegét, a szerzõdéskötés tényét, az elkövetett jogsértések súlyát.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 31.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>