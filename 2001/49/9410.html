<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9410)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.621-646/17/2001.<br>
<br>
Tárgy: az SGS Hungária Kft., a Det Norske Kft. és a Dekre Its Kft. jogorvoslati kérelme a Debreceni Egyetem Orvos- és Egészségtudományi Centrum közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az SGS Hungária Kft. (1124 Budapest, Sirály u. 4., továbbiakban: kérelmezõ I.), dr. Menyhei Ákos ügyvéd (1052 Budapest, Régi posta u. 4.) által képviselt Det Norske Veritas Mo. Kft. (1134 Budapest, Hungária krt. 69., továbbiakban: kérelmezõ II.) és Dekra Its Certifications Services Mo. Kft. (1054 Budapest, Szemere u. 19., továbbiakban: kérelmezõ III.) jogorvoslati kérelmének – melyet a Debreceni Egyetem Orvos- és Egészségtudományi Centrum (4032 Debrecen Nagyerdei krt. 98., továbbiakban: ajánlatkérõ) ajánlatkérõ minõségirányítási rendszerének tanúsítása tárgyú közbeszerzési eljárása ellen indított – a Döntõbizottság helyt ad.<br>
Megállapítja, hogy ajánlatkérõ a kérelmezõ I. ajánlata érvénytelenné nyilvánításával megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését. Felhívja ajánlatkérõt, hogy a kérelmezõ I. ajánlatát bírálja el. Megállapítja továbbá, hogy ajánlatkérõ a Gütezert Kft. ajánlatának nyertessé minõsítésével megsértette a Kbt. 52. § (1) bekezdésére tekintettel az 59. § (1) bekezdését. Ezen jogsértés miatt a Döntõbizottság ajánlatkérõ eljárást lezáró döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül térítsen meg kérelmezõ I. részére 30 000 Ft, azaz harmincezer forint, a kérelmezõ II. és kérelmezõ III. részére 15 000-15 000 Ft, azaz tizenötezer forint-tizenötezer forint igazgatási szolgáltatási díjat.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ augusztus 8-án megjelent számában a rendelkezõ részben megjelölt beszerzés tárgyában.<br>
Az ajánlati dokumentáció 5.3. pontjában ajánlatkérõ elõírta, hogy ajánlattevõnek ismertetnie kell az egészségügyi és oktatási akkreditációját, csatolva annak igazolását EAC megjelöléssel.<br>
A felhívás 11. b) pontjában kikötötte, hogy alkalmatlannak minõsíti a szerzõdés teljesítésére azt az ajánlattevõt, aki nem rendelkezik egészségügyi és oktatási EAC megjelölésû akkreditációs jogosultsággal.<br>
A dokumentáció 5.1. pont ötödik bekezdése alapján ajánlattevõnek a tanúsításra vonatkozó ajánlatát annak figyelembevételével kellett megadni, hogy ajánlatkérõnél – a 3. sz. mellékletben közölt ütemezés szerint – folyamatban van a minõségirányítási rendszer kialakítása és bevezetése. A 3. sz. melléklet 34 szervezeti egységet ismertet.<br>
Az ajánlattételi szakaszban tartott helyszíni konzultáción, augusztus 24-én a feltett kérdésekre ajánlatkérõ közölte, hogy a "a kiírás 34 szervezeti egységre vonatkozik, de lesz olyan egység melynek külön tanúsításának nem lesz értelme, hiszen a Centrummal együtt az egység is tanúsítva lesz". A konzultációs jegyzõkönyv 1. sz. mellékletében ajánlatkérõ ismertette a 34 szervezeti egységet, illetve azok létszámadatait.<br>
A dokumentáció 5.7. pontjában elõírta, hogy ajánlattevõnek csatolnia kell a harmadik félnek okozott jogsérelem kizárására, illetve ez esetre való helytállásra vonatkozó nyilatkozatot.<br>
Az ajánlattételi határidõre, szeptember 18-ra a kérelmezõk, a TÜV Rheinland Kft. és a Gütezert Kft. nyújtott be ajánlatot.<br>
Ajánlatkérõ kérelmezõket és a TÜV Rheinland Kft. ajánlatát érvénytelennek nyilvánította. Kérelmezõ I. ajánlata érvénytelenné nyilvánítását azzal indokolta, hogy nem csatolta a dokumentáció 5.7. pontjában elõírt, valamint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerinti nyilatkozatot. Az október 2-án tartott eredményhirdetésen ajánlatkérõ a Gütezert Kft. ajánlatát hirdette ki nyertesnek.<br>
Kérelmezõ I. október 4-én jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását, álláspontja szerint az tartalmazta az elõírt nyilatkozatokat. Kifogásolta, hogy ajánlatkérõ a Gütezert Kft. ajánlatát hirdette ki nyertesnek. Szerinte az szûkebb szakmai tartalomra vonatkozik, mint amit a kiírás és a konzultációról készült jegyzõkönyv elõírt, mivel ezek szerint 34 külön tanúsítási eljárást kell lefolytatni. Kérte a jogsértés megállapítását, ajánlata érvényességének megállapítását, az eljárást lezáró döntés megsemmisítését és ideiglenes intézkedésként a szerzõdéskötés megtiltását.<br>
A Döntõbizottság a D.621/3/2001. számú határozatával ideiglenes intézkedésként a szerzõdéskötést megtiltotta.<br>
Kérelmezõ II. és kérelmezõ III. október 15-én terjesztették elõ jogorvoslati kérelmüket. Sérelmezték a Gütezert Kft. nyertessé minõsítését. Kérték, hogy a Döntõbizottság állapítsa meg a nyertes alkalmatlanságát, tekintettel arra, hogy a Német Akkreditációs Tanácsa megbízása alapján eljáró TGA GmbH akkreditációs listája szerint nem rendelkezik az oktatási EAC jelölésnek megfelelõ QMS37-es akkreditációval. Kérték továbbá a nyertes ajánlat érvénytelenségének megállapítását is, mert az álláspontjuk szerint nem felel meg az ajánlati dokumentáció 5.3. pontjában meghatározott feltételeknek.<br>
Ajánlatkérõ észrevételében elismerte, hogy a kérelmezõ I. ajánlatának érvénytelenítésére vonatkozó döntése nem volt helytálló. Vitatta azonban a Gütezert Kft. ajánlata érvénytelenségére vonatkozó kérelem megalapozottságát, álláspontja szerint a kiírás alapján nem kell külön a szervezeti egységek minõségirányítási rendszerét is tanúsítani.<br>
A Gütezert Kft. egyéb érdekelt észrevételében közölte, hogy a kiírás szerint nem kellett az ajánlatkérõ szervezetei egységeit külön tanúsítani – észrevételében ezzel egyezõ véleményt közölt a TÜV Rheinland Kft. is.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai alapján megállapította, hogy a kérelmezõ I. jogorvoslati kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az "ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie." Az 52. § (1) bekezdés d) pontja szerint az ezen feltételnek nem megfelelõ ajánlat érvénytelen, azt az (1) bekezdés alapján ajánlatkérõnek érvénytelenné kell nyilvánítania.<br>
Ajánlatkérõ elismerte, hogy a kérelmezõ I. ajánlata valójában tartalmazza az általa hiányolt nyilatkozatokat, e tényt a Döntõbizottság is megállapította.<br>
Ezért a Döntõbizottság megállapította, hogy ajánlatkérõ jogszerûtlenül minõsítette a kérelmezõ I. ajánlatát érvénytelennek, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését. A jogsértés miatt a Döntõbizottság kötelezte ajánlatkérõt a kérelmezõ I. ajánlatának elbírálására.<br>
Kérelmezõ sérelmezte továbbá, hogy ajánlatkérõ elfogadta és nyertessé nyilvánította a Gütezert Kft. ajánlatát holott az nem tartalmazza a centrumon, mint egész szervezeten kívül a 34 szervezeti egység minõségirányítási rendszerének tanúsítását is.<br>
A Döntõbizottságnak ezen kérelem megalapozottságát illetõ döntéséhez elõször abban kellett állást foglalnia, hogy a kiírás értelmében kellett-e ajánlatot tenni külön, a 34 szervezeti egység tanúsítására is.<br>
Az ajánlati dokumentáció 5.1. pont ötödik bekezdése értelmében ajánlatkérõ 34 szervezeti egységében külön is kialakításra és bevezetésre kerül a minõségirányítási rendszer. Ebbõl következik az augusztus 24-i konzultáción közölt ajánlatkérõi igény, hogy ezen szervezeti egységek minõségirányítási rendszerének tanúsítására is kell terjednie az ajánlatnak.<br>
A Döntõbizottság álláspontja szerint tehát érvénytelen az az ajánlat, amelyben az ajánlattevõ a szervezeti egységek minõségirányítási rendszerének tanúsítására nem vállalkozik.<br>
A Gütezert Kft. nem tett ajánlatot (az észrevételében közöltek szerint nem is kellett tennie) az egyes szervezeti egységek, csak az ajánlatkérõ szervezete egésze minõségirányítási rendszerének auditálására. A Döntõbizottság megállapította, hogy ezért a nyertes ajánlata érvénytelen.<br>
Ajánlatkérõnek érvénytelenné kellett volna nyilvánítania a Gütezert Kft. ajánlatát. Az érvénytelenné nyilvánítás elmulasztásával ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése értelmében csak érvényes ajánlatot lehet elbírálni, illetve nyertessé minõsíteni. Ajánlatkérõ érvénytelen ajánlatot hirdetett ki a nyertesnek, ezáltal megsértette az 59. § (1) bekezdését. Ez a jogsértés csak az eljárást lezáró döntés megsemmisítésével orvosolható, ezért a Döntõbizottság ezen jogkövetkezményt alkalmazta.<br>
Kérelmezõ II. és kérelmezõ III. a Gütezert Kft. alkalmatlansága és ajánlata érvénytelenségének megállapítását kérték azzal az indokkal, hogy a Gütezert Kft. nem rendelkezik az oktatási EAC jelölésnek megfelelõ QMS37-es akkreditációval.<br>
A kérelmezõ I. jogorvoslati kérelmére hozott fenti döntés értelmében ezen kérelem tárgyában okafogyottá vált a döntés.<br>
Mindamellett a Döntõbizottság megvizsgálta a Gütezert Kft. ajánlatát és a következõket állapította meg:<br>
A dokumentáció kötelezõ tartalma – azaz érvényességi feltétel – volt az 5.3. pont alapján az egészségügyi és oktatási akkreditációk ismertetése és EAC megjelöléssel történõ igazolása.<br>
A felhívás 11. b) pontja szerint az egészségügyi és oktatási EAC hiánya esetén az ajánlattevõ alkalmatlan a szerzõdés teljesítésére.<br>
A Gütezert Kft. ajánlata 14/39. oldalaként nyilatkozatot csatolt arra nézve, hogy mely tevékenységi körökre nézve rendelkezik érvényes akkreditációval.<br>
Ezek között szerepel a "37. Szolgáltatások a nevelés és oktatás területén" tevékenységi kör. A nyilatkozat végén közli, hogy a "mellékelt TGA-igazolás a 36-os és 37-es kódokat még nem tartalmazza. Ezek igazolását a TGA csak 2001. szeptember 28-ra tudja elkészíteni".<br>
Az ajánlattételi feltételeknek az ajánlattételi határidõben, szeptember 18-án kellett fennállniuk. A szeptember 28-i igazolás így már nem változtathat a Gütezert Kft. ajánlata érvénytelenségének, egyben a szerzõdés teljesítésére való alkalmatlanságának tényén.<br>
A Döntõbizottság ezért helyt adott a kérelmezõ II. és a kérelmezõ III. jogorvoslati kérelmének is.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § b), c), d) és h) pontja szerint rendelkezett.<br>
A Döntõbizottság felhívja ajánlatkérõ figyelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében foglaltakra, miszerint: "Ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc napon belül új döntést hozni."<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2001. október 30.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k., <br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>