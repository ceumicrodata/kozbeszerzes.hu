<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9411)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.620/16/2001.<br>
<br>
Tárgy: a Z + A Kft. jogorvoslati kérelme a CSÕSZER Rt. I. r., Budapest Fõváros Önkormányzata II. r. és a MASZER Rt. III. r. kérelmezett ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Z + A Épületszobrász és Belsõépítészeti Kft.-nek (1046 Budapest, Szent Imre u. 1., továbbiakban: kérelmezõ) a CSÕSZER Berendezéseket Szerelõ Rt. (1103 Budapest, Gergely u. 81., képviseli: dr. Galánthayné dr. Csõváry Judit ügyvéd, 1095 Budapest, Mester u. 1. I/8., továbbiakban: I. r. kérelmezett ), Budapest Fõváros Önkormányzata (1052 Budapest, Városház u. 9–11., képviseli: dr. Molnár Judit ügyvéd, 1124 Budapest, Gébics u. 7. fszt. l., továbbiakban ajánlatkérõ, egyben II. r. kérelmezett) és a Magyar Épületszerelõ Rt. (1097 Budapest, Koppány u. 13–15., továbbiakban III. r. kérelmezett) ellen az ajánlatkérõnek a "Váci Mihály Kollégium rekonstrukciója" tárgyú közbeszerzési eljárásával kapcsolatban elõterjesztett jogorvoslati kérelmét elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2000. december 13-i 50. számában (7822) tette közzé részvételi felhívását nyílt elõminõsítéses eljárás megindítására. Az alkalmasnak minõsített jelentkezõk részére 2001. február 27-én közvetlenül küldte meg ajánlatkérõ az ajánlati felhívást.<br>
Az ajánlattételi határidõig, 2001. április 9-ig kilencen nyújtották be ajánlatukat: a Progress B 90 Kft., a KIPSZER Rt., a KÖZÉV Rt., a HÉROSZ Rt., a KÉSZ Kft., a Baumont 2000 Kft., az Általános Építõ és Lakatosipari Szövetkezet, az I. r. kérelmezett a Magyar Építõ Rt.-vel konzorciumban és a III. r. kérelmezett. Ajánlatkérõ 2001. június 1-jén hirdette ki az eljárást lezáró döntését. A KÉSZ Kft. és az Általános Építõ és Lakatosipari Szövetkezet ajánlatát érvénytelennek nyilvánították. Az eljárás nyertesének a MASZER Rt.-t, a III. r. kérelmezettet hirdették ki, az õt követõ legkedvezõbb ajánlattevõnek pedig az I. r. kérelmezett és a Magyar Építõ Rt. Konzorciumot választották. Ajánlatkérõ az írásbeli összegezést elkészítette és a Közbeszerzési Értesítõ 2001. július 25-i 30. számában (4794) közzétette tájékoztatóját az eljárás eredményérõl.<br>
Ajánlatkérõ az eljárást lezáró szerzõdést 2001. június 14-én meg is kötötte a III. r. kérelmezettel.<br>
A kérelmezõ 2001. október 4-én nyújtotta be jogorvoslati kérelmét, pontosítást követõen mindhárom kérelmezettel szemben.<br>
Ebben elõadta, hogy 2001. augusztus 17-én szerzõdést kötött az I. r. kérelmezettel a Váci Mihály Kollégium járulékos építészeti munkáinak az elvégzésére, azonban az I. r. kérelmezett a szeptember 15-én esedékes járandóságát nem teljesítette. Ezt követõen szeptember 18-án tudta meg, hogy egy közbeszerzési eljárás tárgyát képezõ beruházás részeként végezte a munkáját. Elõadta, hogy a Közbeszerzési Értesítõben közzétett tájékoztató szerint az eljárás nyertese a III. r. kérelmezett, a MASZER Rt. volt és az I. r. kérelmezett a CSÕSZER Rt. még alvállalkozóként sem volt feltüntetve.<br>
Álláspontja szerint a nyertes, a III. r. kérelmezett, illetve az ajánlatkérõ megsértette a közbeszerzésekrõl szóló 1995. XL. tv. (továbbiakban Kbt.) több rendelkezését:<br>
– a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59.§ (</a>1) bekezdését, mely szerint csak az eljárás nyertesével köthetõ meg a szerzõdés,<br>
– a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdését, mert az ajánlatban meg kell jelölni a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni, a 10%-ot meghaladó mértékben igénybe venni kívánt alvállalkozókat, a teljesítésben részt vevõ szervezeteket,<br>
– a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(4) bekezdését, mely szerint a szerzõdést a nyertes szervezetnek kell teljesíteni, és csak az ajánlatban megjelölt és az eljárás eredményérõl közzétett tájékoztatóban szereplõ szervezet mûködhet közre a teljesítésben,<br>
– nyertes, a III. r. kérelmezett a teljesítést átruházta, a teljesítést a CSÕSZER Rt. végezte további alvállalkozók bevonásával, ez pedig a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontja megsértésének, hamis adatszolgáltatásnak minõsül, mert az ajánlatában egyáltalán nem tüntetett fel alvállalkozót.<br>
Ezen indokokra tekintettel kérte jogsértés megállapítását és jogkövetkezmények alkalmazását és kérelmezetteknek a költségekben való marasztalását.<br>
Az I. r. kérelmezett a jogorvoslati kérelem elutasítását kérte.<br>
Álláspontja szerint a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésére figyelemmel nem rendelkezik ügyfélképességgel. A jogorvoslati kérelem a Kbt. 79. § (7) bekezdésében meghatározott jogvesztõ határidõ letelte után került benyújtásra, így az elkésett. Ugyanis a megkötött szerzõdésekbõl megállapítható, hogy már korábban tudott a lefolytatott közbeszerzési eljárásról a kérelmezõ.<br>
Ajánlatkérõ, a II. r. kérelmezett szintén a jogorvoslati kérelem elutasítását kérte. Elsõdlegesen elkésettség miatt, hiszen az építkezés helyszínén már 2001. június végén kihelyezésre került az a tábla, amely feltüntette, hogy a kivitelezõ a MASZER Rt.<br>
Elõadta, hogy a nyertes, a III. r. kérelmezett ajánlatában 10% feletti alvállalkozót nem tüntetett fel. Bejelentette, hogy nincs tudomása arról, hogy a III. r. kérelmezett alvállalkozói szerzõdéseket kötött, tõle, mint ajánlatkérõtõl, megrendelõtõl a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(4) bekezdése szerinti hozzájárulást az alvállalkozók igénybevételéhez nem kérte. Azt a tájékoztatást adta, hogy eddig a kivitelezés a szerzõdésben rögzített pénzügyi és mûszaki ütemtervnek megfelelõen történt.<br>
A III. r. kérelmezett szintén kérte a jogorvoslati kérelem elutasítását. Elsõdlegesen hivatkozott arra, hogy a kérelmezõ nem rendelkezik ügyfélképességgel, továbbá a jogorvoslati kérelmét a rendelkezésre álló 15, illetve<br>
90 napos jogvesztõ határidõ letelte után nyújtotta be.<br>
Álláspontja szerint a kérelmezõ számlakövetelésének érvényesítése polgári peres eljárás keretében történhet.<br>
Kiegészítõ észrevételében rámutatott arra, hogy ajánlatában megjelölte 10% alatti alvállalkozóként a SZÍNVONAL Bt.-t. Így hamis adatszolgáltatás terhére nem állapítható meg.<br>
Hivatkozott továbbá arra, hogy jelentõs értékû beruházásokra egyidejûleg több pályázatot nyert meg, és emiatt mint elõre nem látható ok miatt kényszerült alvállalkozók bevonására. Ezt a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(4) bekezdése lehetõvé teszi. Formálisan nem kérte ugyan az ajánlatkérõ hozzájárulását, de a rendszeres munkakapcsolat során az ajánlatkérõ ezt hallgatólagosan tudomásul vette.<br>
A Döntõbizottság az alábbi indokok alapján megállapította, hogy a kérelmezõ jogorvoslati kérelmének elbírálására nincs hatásköre.<br>
A kérelmezõ jogorvoslati kérelmében ténybelileg azt kifogásolta, hogy a nyertes, a III. r. kérelmezõ a szerzõdés teljesítésébe alvállalkozókat vont be, olyanokat, akiket az ajánlatában nem tüntetett fel.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(5) bekezdése szerint a közbeszerzési eljárás az eljárás eredményére vonatkozó tájékoztató közzétételével, illetve ha a szerzõdéskötés késõbb történik a szerzõdéskötéssel zárul le.<br>
A Kbt. taxatíve és kógensen meghatározza, hogy a közbeszerzéssel kapcsolatos jogviták közül melyek tartoznak a Döntõbizottság hatáskörébe, ezek az alábbiak:<br>
"a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása".<br>
A kérelmezõ jogorvoslati kérelme alapján megállapítható, hogy az a közbeszerzési eljárás lezárulását követõ teljesítési szakaszra vonatkozik és az nem tartozik a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében taxatíve meghatározott körbe.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(2) bekezdése kimondja: "A bíróság hatáskörébe tartozik a közbeszerzésekkel kapcsolatos – az (1) bekezdésben nem említett – egyéb jogvita."<br>
Így a Döntõbizottság hatáskör hiánya miatt nem vizsgálhatja, az eljárást lezárulását követõen a teljesítés során a nyertes ajánlattevõ, a III. r. kérelmezett, akivel a szerzõdéskötés történt jogszerûen vett-e igénybe alvállalkozókat a teljesítés során.<br>
Hatáskör hiánya miatt a Döntõbizottság nem vizsgálta sem a kérelmezõ ügyfélképességét, sem azt, hogy <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott határidõk betartásra kerültek-e.<br>
A Döntõbizottság a fenti indokok alapján a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. október 27.<br>
<br>
Dr. Nagy Gizella s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>