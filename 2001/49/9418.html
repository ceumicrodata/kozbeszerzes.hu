<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9418)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.595/9/2001.<br>
<br>
Tárgy: dr. Kardkovács Kolos, Morvayné dr. Vígh Katalin és dr. Berczi Norbert a Közbeszerzések Tanácsának tagjai által hivatalból kezdeményezett jogorvoslati eljárás a DÉMÁSZ Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
Dr. Kardkovács Kolos (Gazdasági Minisztérium, 1055 Budapest, Honvéd u. 13–15.), Morvayné dr. Vígh Katalin (Gazdasági Versenyhivatal, 1051 Budapest, Roosvelt tér 7–8.) és dr. Berczi Norbert (Földmûvelésügyi és Vidékfejlesztési Minisztérium, 1055 Budapest, Kossuth tér 11.) a Közbeszerzések Tanácsa tagjai által hivatalból kezdeményezett – egyesített – jogorvoslati eljárás során, melyet a Dél-magyarországi Áramszolgáltató Rt. (6720 Szeged, Klauzál tér 9., a továbbiakban: ajánlatkérõ) "2552 db közvilágítási kandeláber és 2896 db lámpasor korrózióvédelmi és esztétikai festése" tárgyú közbeszerzési eljárása ellen nyújtottak be, a Döntõbizottság az indítványoknak részben helyt adva megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL törvény (a továbbiakban: Kbt.)<br>
60. § (1) bekezdését, ezért a Döntõbizottság az ajánlatkérõ közbeszerzési eljárást eredménytelenné nyilvánító, az eljárást lezáró döntését megsemmisíti.<br>
Egyebekben a Döntõbizottság az indítványokat elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. június 20-án részvételi felhívást tett közzé a Közbeszerzési Értesítõ 25. számában tárgyalásos eljárás megindítására a rendelkezõ részben írt tárgyban. Az eljárásfajta választásának indokát a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének e) pontjára alapította ajánlatkérõ.<br>
A részvételi felhívás 9. c) pontjában ajánlatkérõ közölte, hogy az összességében legelõnyösebb ajánlat szempontja szerint kívánja elbírálni az ajánlatokat, de itt nem közölte a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése szerinti adatokat.<br>
A 2001. július 6-i részvételi jelentkezési határidõig az ANTIKORR Kft., az EKS Service Kft., az ELEKTROCOLOR Kft., a FABO Korrózióvédelmi Kft. és a PRIMER Energia Kft. nyújtotta be részvételi jelentkezését.<br>
Ajánlatkérõ a részvételi jelentkezéseket megvizsgálta és a 2001. július 11-i – részvétellel kapcsolatos – eredményhirdetésen mind az öt jelentkezõt ajánlattételre alkalmasnak találta és egyben felkérte õket ajánlattételre.<br>
A 2001. július 23-i ajánlattételi határidõig mind az öt ajánlattételre felhívott benyújtotta ajánlatát.<br>
Ajánlatkérõ az ajánlatokat megvizsgálta, majd hiánypótlást biztosított. Ezt követõen 2001. július 30-án lefolytatta ajánlattevõkkel a tárgyalást.<br>
Ajánlatkérõ 2001. augusztus 2-án az eredményhirdetés során a közbeszerzési eljárást eredménytelennek nyilvánította a "számszakilag hibás ajánlatkérése miatt".<br>
Az eredményhirdetés jegyzõkönyvét és az összegzést mind az öt ajánlattevõnek megküldte, egyben tájékoztatta õket, hogy intézkedett a dokumentáció árának visszautalása iránt.<br>
Ajánlatkérõ elsõ ízben 2001. augusztus 18-án adta fel az eljárás eredményérõl szóló tájékoztatóját a Közbeszerzési Értesítõ Szerkesztõségéhez (a továbbiakban: K. É.), melynek 4. pontjában értelmezhetetlen "részszempontokra adható pontszámokat" jelölt meg, továbbá a tájékoztató 11. pontjában a Kbt.-vel összhangban nem álló indokot jelölt meg az eljárás eredménytelensége alapjául. A K. É. Szerkesztõsége 2001. augusztus 21-i levelében a fentiek miatt hiánypótlásra visszaküldte a tájékoztatót. Ajánlatkérõ ezt követõen 2001. augusztus 28-án ismételten beküldte a tájékoztatóját és ebben a részszempontokra adható pontszámokat korrigálta, azonban a 11. pont tartalmát fenntartotta, ezért az a K. É. Szerkesztõség megjegyzésével jelent meg az értesítõ 2001. szeptember 12-i számában.<br>
A fenti közbeszerzési eljárással kapcsolatosan dr. Kardkovács Kolos szeptember 25-én, Morvayné dr. Vígh Katalin szeptember 22-én és dr. Berczi Norbert október 3-án (a továbbiakban: indítványozók) hivatalból eljárást kezdeményeztek a Döntõbizottságnál.<br>
A lényegében azonos tartalmú indítványok alapján a Döntõbizottság a megindított jogorvoslati eljárásokat egyesítette.<br>
Az eljárást hivatalból kezdeményezõ beadványokban a Tanács tagjai egybehangzóan kifogásolták a K. É. 37. számában 2001. szeptember 12-én közzétett, a részvételi felhívással induló tárgyalásos eljárás eredményérõl szóló tájékoztató tartalmát.<br>
Azt is kifogásolták a beadványukban, hogy a rendelkezésükre álló iratokból megállapítható, hogy az ajánlatkérõ által a Szerkesztõbizottságnak elsõ ízben megküldött tájékoztató 4. pontja jogsértõ módon tartalmazta a részszempontokra adható ponthatárokat, ugyanis a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontja kimondja, hogy az ajánlatok részszempont szerinti tartalmi elemeinek értékelése során adható pontszám alsó és felsõ határa minden részszempont tekintetében azonos. Egybehangzóan nyilatkozták azt is, hogy a szerkesztõbizottság fenti jogszabály helyre vonatkozó megjegyzését figyelembe véve az ajánlatkérõ kijavította a tájékoztató 4. pontját. Ezzel formálisan eleget tett a hiánypótlásnak, de a jogsértés tényleges orvoslására már nem volt mód.<br>
Álláspontjuk szerint fennállhat továbbá a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés a) pontjának megsértése is, mely kimondja, hogy az összességében legelõnyösebb ajánlat megítélését szolgáló részszempontokat a közbeszerzés tárgyával szembeni követelményekre az ellenszolgáltatás mértékére és a teljesítés egyéb körülményeire tekintettel kell meghatározni. Véleményük szerint, mivel ajánlatkérõ a részszempontok körében értékelte a mûszaki és kereskedelmi megfelelõséget, ezért a hivatkozott elbírálási szempontok nem a Kbt. 34. § (3) bekezdés a) pontjával összhangban lettek megállapítva, hanem e körben az ajánlatkérõ az ajánlatok érvényességére vonatkozó kritériumokat tett az elbírálás szempontjává.<br>
Az eljárást kezdeményezõk az indítványukban jogsértõnek ítélték azt is, hogy az eljárás eredményérõl szóló tájékoztató 11. pontjában ajánlatkérõ az eljárás eredménytelenségének indokaként azt jelölte meg, hogy az ajánlati felhívásban közölt mennyiségi adatok "hibás felmérésébõl adódóan azok jelentõs mértékben eltérnek a valós mennyiségektõl". Álláspontjuk szerint a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése taxatíve tartalmazza az eredménytelenség eseteit, így a Kbt. ezen kógens szabályozására figyelemmel az ajánlatkérõ egyéb esetekben nem nyilváníthatja eredménytelenné a közbeszerzési eljárást.<br>
Fentiekre tekintettel mindhárom indítványozó kérte a jogsértés megállapítását.<br>
Ajánlatkérõ írásos észrevételében elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésének c) pontja alapján a részszempontok tartalmi értékelésének során adható pontszámok alsó és felsõ határa minden részszempont szerint azonos volt, csak a súlyszám figyelembe vételével végzett számítás eredménye jelent meg az eredeti – késõbb felhívásra kijavított – hirdetmény 4. pontjában mint levezetett, számított érték.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése a) pontjának megsértésével kapcsolatban a mûszaki és kereskedelmi megfelelõség értékelés, során nem az ajánlatok érvényessége kritériuma szerinti értékelést jelentett álláspontja szerint, hanem az ajánlatok további mûszaki, kereskedelmi szempontú értékelését.<br>
Írásos észrevételében azt is nyilatkozta, hogy az egyébként ajánlat adására és az ajánlatok érvényességére vonatkozó "megfelelõség" szó használata az ajánlatok részszempontok szerinti értékelésénél nem elég pontos, de ebben az összefüggésben gyakorlatilag a mûszaki és kereskedelmi szempontból már elbírált és megfelelõnek ítélt ajánlatok összehasonlítását és értékelését takarja az ajánlatok elbírálási szempontjánál feltüntetett mûszaki és kereskedelmi megfelelõségi kitétel.<br>
Elõadta azt is, hogy az eredményhirdetést közvetlenül megelõzõen merült fel az az észrevétel, hogy az eredeti hirdetésben szereplõ mennyiségi adatok jelentõs mértékben eltérnek a ténylegesen festeni kívánt kandeláberek és lámpakarok mennyiségi adataitól. A szóbeli jelzés megalapozottságát megvizsgáltatta a specifikációt adó Mûszaki Igazgatósággal, melyre vonatkozóan elõször szóban, majd írásban is megerõsítette a területi vezetõ, hogy az eltérés valóban jelentõs.<br>
A mennyiségi eltérés miatt az egyösszegû, nyertesnek kihirdethetõ ajánlat alapulvételével kötendõ szerzõdés megkötése esetén jelentõs összegû kára keletkezett volna ajánlatkérõnek, mivel a tényleges igénye az ajánlatban foglaltaknál lényegesen kisebb mennyiségre irányult, azaz nem tudja az általa megadott mennyiséget biztosítani az ajánlattevõk részére.<br>
Elõadta azt is, hogy ezzel az ajánlatkérõ lehetetlen szolgáltatásra irányuló szerzõdés megkötésére kért ajánlatot.<br>
Véleménye szerint a lehetetlen szolgáltatásra irányuló szerzõdés a Ptk. vonatkozó rendelkezése szerint semmis, ezért az ajánlatkérõ ezen ok miatt nyilvánította az eljárást eredménytelenné, melyre vonatkozóan a Kbt. rendelkezést nem tartalmaz. Írásos észrevételében kérte az ügyben tárgyalás tartását is.<br>
A kérelmére kitûzött tárgyalás idõpontjáról szóló értesítést követõen a tárgyalás napján írásban közölte, hogy akadályoztatása miatt azon képviseltetni nem tudja magát, de a korábbi írásos észrevételét változatlanul fenntartja.<br>
Az ügyben érdekelt felek közül az EKS Service Kft. írásban úgy nyilatkozott, hogy az ajánlatkérõ közbeszerzési eljárásával kapcsolatban sérelem nem érte. Elõadta azt is, hogy a közvilágítási tenderpályázati munkáinak keretében a helyszínen felméréseket végeztek szakemberei és ez alapján a pályázati ajánlatban szereplõ értékektõl a felmérés szerinti adatok lényegesen eltértek. Ennek alapján méltányosnak tartotta az ajánlatkérõ azon döntését, hogy a vonatkozó közbeszerzési eljárást eredménytelennek nyilvánította.<br>
A FABO Kft. a tárgyaláson úgy nyilatkozott, hogy az ajánlattétel során 1 db referenciafestést végeztek Szeged Város területén az ajánlatkérõ által kijelölt kandelábernél. Azt is nyilatkozta, hogy az eljárás eredménytelenné nyilvánítására tekintettel indítványozza, hogy ajánlatkérõ a dokumentáció költségeit térítse vissza a részükre.<br>
A további felek érdemi észrevételt sem írásban, sem a tárgyaláson nem terjesztettek elõ.<br>
A Döntõbizottság a rendelkezésére álló iratok, dokumentumok írásos és a tárgyaláson szóban elõterjesztett nyilatkozatok alapján megállapította, hogy mindhárom hivatalból eljárást kezdeményezõ indítvány alapos az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése azt tartalmazza, hogy eredménytelen az eljárás, ha<br>
a) nem érkezett ajánlat;<br>
b) kizárólag érvénytelen ajánlatok érkeztek;<br>
c) az összes ajánlattevõt ki kellett zárni az eljárásból;<br>
d) egyik ajánlattevõ sem tett az ajánlati felhívásban foglaltaknak – az ajánlatkérõ részére – megfelelõ ajánlatot;<br>
e) az ajánlatkérõ az eljárást a szerzõdés megkötésre vagy teljesítésére képtelenné válása miatt [55. § (4) bekezdése] eredménytelenné nyilvánítja;<br>
f) valamelyik ajánlattevõnek az eljárás tisztaságát vagy a többi ajánlattevõ érdekeit súlyosan sértõ cselekménye miatt az ajánlatkérõ az eljárás érvénytelenítésérõl döntött.<br>
E rendelkezést figyelembe véve a Döntõbizottság helytállónak találta az eljárást kezdeményezõk azon kifogását, miszerint e kógens szabályt megsértette ajánlatkérõ azzal, amikor az eljárás eredményérõl szóló tájékoztatóban olyan indokot jelölt meg az eredménytelenné nyilvánítás okaként, melyet a fenti rendelkezés nem tartalmaz.<br>
A Döntõbizottság álláspontja szerint ajánlatkérõ csak a törvény fenti rendelkezéseinek fennállása esetén – annak pontos megjelölésével – nyilváníthatja eredménytelenné a közbeszerzési eljárást, de ettõl eltérõ indokolást nem alkalmazhat.<br>
Erre tekintettel a Döntõbizottság megsemmisítette az ajánlatkérõnek az eljárás eredménytelenné nyilvánítására vonatkozó döntését.<br>
A Döntõbizottság álláspontja szerint éppen ajánlatkérõ által választott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja szerinti közbeszerzési eljárás keretében lehetõsége lett volna a tárgyalási szakasz folyamán a közbeszerzés tárgyával kapcsolatos mennyiségi adatok módosítására, hiszen éppen fent nevezett jogszabályhely ad lehetõséget arra az esetre, ha ajánlatkérõ nem tudja pontosan meghatározni a közbeszerzés tárgyával kapcsolatos szerzõdéses feltételeket.<br>
A Döntõbizottság az indítványokat az alábbiakban megalapozatlannak találta:<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése azt a rendelkezéseket tartalmazza, hogy:<br>
"Ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – részszempontokat;<br>
b) részszempontonként az azok súlyát meghatározó – a részszempont tényleges jelentõségével arányban álló – szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos."<br>
Az ajánlatkérõ által folytatott hirdetmény közzétételével induló tárgyalásos eljárás kétszakaszos eljárás, aminek elsõ részében ajánlatkérõ a részvételi jelentkezések alapján megállapítja, hogy mely jelentkezõk alkalmasak ajánlattételre és ezt követõen hívja fel õket a felhívás kézbesítésével további ajánlattételre. Mivel ezen elsõ forduló keretében ajánlatkérõ vizsgálja a pénzügyi-, gazdasági és mûszaki alkalmasságot, ezért a Döntõbizottság álláspontja szerint az ajánlattevõkre vonatkozó alkalmassági feltételek ezen elsõ szakasz keretében kerülnek értékelésre. A második szakasz keretében, amelyben már csakis az ajánlatok tartalma alapján kell ajánlatkérõnek döntést hoznia, olyan tartalmú bírálati részszempontokat is figyelembe vett ajánlatkérõ, mint pl. "mûszaki megfelelõség, kereskedelmi megfelelõség". Ajánlatkérõ a bírálattal kapcsolatos indokolását, mely szerint e két bírálati részszempont keretében nem az ajánlattevõk szerzõdésteljesítésére való alkalmasságát vizsgálta, hanem az ajánlatuk mûszaki, illetve kereskedelmi részének számára való megfelelõségét, a Döntõbizottság elfogadta, és nem osztotta indítványozók azon véleményét; mely szerint ajánlatkérõ fent említett bírálati részszempontok keretében tulajdonképpen az alkalmassági kritériumokat vizsgálta.<br>
A Döntõbizottság nem adott helyt az eljárást kezdeményezõk azon indítványának sem, miszerint ajánlatkérõ megsértette volna a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésének c) pontját is tekintettel arra, hogy a Szerkesztõbizottság felhívására ajánlatkérõ kijavította az eljárás összegzésérõl szóló tájékoztató 4. pontját és ezzel eleget tett a törvényi követelményeknek.<br>
A Döntõbizottság álláspontja szerint tekintettel arra, hogy ajánlatkérõ az eljárást az eredeti felhívás szerint nem kívánja a jövõben lefolytatni, ezért valójában nincs is relevanciája annak, hogy az ajánlatkérõ formálisan elvégezze a pontozást, hisz annak eredményétõl függetlenül jelen közbeszerzési eljárásban nyertesre vonatkozó döntést ajánlatkérõ nem kíván hozni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése c) pontjában biztosított jogkörében eljárva a Kbt. 88. § (1) bekezdésének c), d) pontjai szerinti jogkövetkezményeket alkalmazta ajánlatkérõvel szemben, tekintettel a Kbt. 88. § (5) bekezdésében foglaltakra is.<br>
Az indítványok megalapozatlan részét a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének a) pontja alapján utasította el.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 26.<br>
<br>
Dr. Bíró László s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>