<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9413)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.608/8/2001.<br>
<br>
Tárgy: a KÉSZ Kft. jogorvoslati kérelme a Debreceni Egyetem Orvos- és Egészségtudományi Centrum közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
A KÉSZ Könnyûszerkezet-Építõ és Szolgáltató Kft. (6721 Szeged, Szilágyi u. 2., képviseli: dr. Balázs Péter ügyvéd, 6721 Szeged, Szilágyi u. 2., a továbbiakban: kérelmezõ) kérelmét, melyet a Debreceni Egyetem Orvos- és Egészségtudományi Centrum (4012 Debrecen, Nagyerdei krt. 98., képviseli: dr. Varga Péter ügyvéd, 4026 Debrecen, Darabos u. 63., a továbbiakban: ajánlatkérõ) "Pozitronemissziós Tomográf Központ építés-szerelési és technológiai szerelési munkái" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. szeptember 5-én részvételi felhívást tett közzé a Közbeszerzési Értesítõ 36. számában elõminõsítési eljárás megindítására (6552/2001.) a rendelkezõ részben írt tárgyban.<br>
A felhívás 10. a) pontja tartalmazta a részvételi jelentkezõk pénzügyi, gazdasági és mûszaki alkalmassága megítélésére szolgáló követelményeket, míg a b) pont a részvételre jelentkezõnek a szerzõdés teljesítésére alkalmatlanná minõsítésének szempontjait.<br>
Ezen belül az 5. francia bekezdésben ajánlatkérõ elõírta, hogy alkalmatlannak minõsül az a részvételre jelentkezõ, aki nem rendelkezik az utolsó 5 éven belül egészségügyi intézmény, sugárvédelmi bunkert is magába foglaló,<br>
200 M Ft-ot, vagy azt meghaladó, legalább egy referenciával.<br>
A 2001. október 1-jei részvételi jelentkezési határidõig 4 jelentkezõ, nevezetesen a KÖZÉPÜLETÉPÍTÕ Rt., a STRABAG Kft., a HUNÉP Rt. és az FK RASZTER Rt. nyújtotta be jelentkezését ajánlatkérõhöz.<br>
Kérelmezõ a részvételi jelentkezés határidejét megelõzõen, azaz 2001. szeptember 27-én kelt jogorvoslati kérelemmel fordult a Döntõbizottsághoz 2001. október 1-jén. Kérelmét a tárgyaláson változatlanul fenntartva kérte a jogsértés tényének megállapítását, valamint ajánlatkérõ kötelezését a megfelelõ eljárásra. Kérte továbbá ideiglenes intézkedéssel a közbeszerzési eljárás felfüggesztését, valamint a jogorvoslati eljárás során tárgyalás tartását is. Álláspontja szerint ajánlatkérõ a részvételi felhívásával – nevezetesen annak 10. b) pontja 5. bekezdésével – megsértette a közbeszerzésekrõl szóló 1995. évi XL. törvény (a továbbiakban: Kbt.) verseny tisztaságára és az esélyegyenlõségre vonatkozó rendelkezéseit, nevezetesen a Kbt. 24. § (1) és (2) bekezdését. Véleménye szerint az ajánlatkérõ által szabott – kérelmezõ által kifogásolt – feltétel alapján ajánlatkérõ a lehetséges kivitelezõk körét adott esetben egyetlen, de legalábbis csekély számú résztvevõre szûkíti le. Nem valószínû, hogy ilyen jellegû létesítmény az elmúlt 5 év során több valósult meg Magyarországon és ezért e feltétel alapján gyakorlatilag már az eljárás lefolytatása elõtt nagy biztonsággal megjósolható, hogy ki minõsülhet alkalmasnak az eljárás további szakaszában való részvételre. Álláspontja szerint az ajánlatkérõt a közbeszerzési eljárás elõminõsítési szakaszában a lehetséges résztvevõk kiválasztása során nem illeti meg korlátlan szabadság az igényeinek és elvárásainak érvényre juttatásában. A hivatkozott alapelvek és konkrét jogszabályhelyek szabnak korlátot az ajánlatkérõ ilyen törekvésének. Az ajánlatkérõ által szabott – kifogásolt – feltétel diszkriminatív és jogsértõ, mivel mint építõipari szakvállalat, úgy látja, hogy az eljárás tárgyát képezõ építészetileg, technikailag nem különösebben speciális feladatra való alkalmasságnak nem elengedhetetlen feltétele, hogy a majdani kivitelezõ rendelkezzék ilyen építmény kivitelezésében referenciával. Véleménye szerint azért is indokolatlan ilyen feltétel alkalmazása, hiszen e feladat megoldása nem <br>
jelent nagyobb nehézséget sem technikailag, sem építészetileg, mint pl. egy mûtõhelyiséget is magában foglaló kórház megépítése. Álláspontja szerint az építõipar területén tevékenykedõ számos kivitelezõ alkalmas jelen közbeszerzés tárgyának megvalósítására annak ellenére, hogy ilyen épületet idáig esetleg nem volt módjukban építeni. A feltételnek megfelelõ kivitelezõk kis számára is tekintettel ajánlatkérõnek indokoltabb lett volna meghívásos, vagy tárgyalásos eljárást alkalmaznia. Ideiglenes intézkedés iránti kérelmét azzal indokolta, hogy a kérelmezõt és rajta kívül számos más potenciális ajánlattevõt az eljárás folytatásában nehezen orvosolható jogsérelem érné.<br>
A jogorvoslati eljárás megindítását követõen a Döntõbizottság a D.608/4/2001. sz. határozatával a közbeszerzési eljárás felfüggesztését rendelte el az ügy érdemi elbírálásáig a rendelkezésére álló adatok alapján.<br>
Ajánlatkérõ írásos észrevételét a tárgyaláson változatlanul fenntartva kérte a megalapozatlan jogorvoslati kérelem elutasítását. Ezt azzal indokolta, hogy tudomása szerint az országban az utóbbi idõben 27 db sugárvédelmi bunker épült, így a kifogásolt feltétel elõírása nem szûkíti a lehetséges ajánlattevõk körét. A részvételi felhívásra beérkezett 4 db jelentkezés mind tartalmaz sugárvédelmi referenciát. Elõadta azt is, hogy amennyiben a kivitelezõ e speciális területen nem rendelkezik megfelelõ ismeretekkel, már a tervek felülvizsgálata során bekövetkezhet az, hogy a kivitelezõ nem észlel olyan problémákat, melyek a környezetvédelmi engedélyben elõírtak teljesítését veszélyeztetik. A kivitelezés közben speciális egyeztetésekre, mérésekre is szükség van és az ezekben való jártasság hiánya a kivitelezés menetének biztonságát veszélyeztetheti. Azt is nyilatkozta, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a rendelkezik a mûszaki alkalmasság igazolásának kérdéseirõl. Ezt a szabályt nem szegték meg és ennek megfelelõen írták elõ a kérelmezõ által kifogásolt követelményt. Mivel egy nukleáris eszközöket is tartalmazó beruházásról van szó és a kérdéses intézmény lakókörnyezetben kerül felépítésre, ezért a fokozott biztonsági követelmények is alátámasztják a kérdéses referencia meglétét. Álláspontja szerint nem helytálló a jogorvoslati kérelem, hisz 4 részvételi jelentkezés is érkezett ajánlatkérõhöz a megjelölt határidõig és megállapíthatóan mind a 4 jelentkezõ rendelkezik az elõírt referenciával.<br>
A Döntõbizottság a rendelkezésére álló iratok, dokumentumok, írásos és a tárgyaláson elõterjesztett szóbeli nyilatkozatok alapján megállapította, hogy a jogorvoslati kérelem megalapozatlan az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ, legfeljebb 3 év jelentõsebb szállításainak, szolgáltatásainak, illetve az elõzõ, legfeljebb 5 év legjelentõsebb építési beruházásainak ismertetésével.<br>
Ugyanezen § (4) bekezdése azt tartalmazza, hogy az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A Döntõbizottság a tényállást összevetve a fentebb hivatkozott rendelkezésekkel kétséget kizáróan megállapította, hogy ajánlatkérõ a törvényben meghatározott keretek között élt a felhívásban a kérelmezõ által kifogásolt feltétel megjelölésével, így e magatartásával ajánlatkérõ esélyegyenlõséget és a verseny tisztaságot magába foglaló alapelvet nem sértett, tehát a felhívásának a kifogásolt rendelkezése nem jogsértõ.<br>
Ezen álláspontot támasztja alá az is, hogy a részvételi jelentkezési határidõig 4 olyan ajánlattevõ nyújtotta be a jelentkezését, mely megfelel a kérelmezõ által kifogásolt feltételeknek, így nem helytálló azon kérelmezõi álláspont, hogy ajánlatkérõ ezzel egyre csökkentette volna a lehetséges ajánlattevõi kört.<br>
A speciális követelményekre tekintettel nem kifogásolható az sem, hogy ajánlatkérõ e feltételeket szabta, hisz a tervezett beruházás valójában fokozott biztonsági követelményeknek kell hogy megfeleljen és jogosnak ítélhetõ azon ajánlatkérõi elvárás, amikor ehhez szükséges referenciát kért megjelölni a részvételi jelentkezésben.<br>
A Döntõbizottság nem fogadta el azon kérelmezõi álláspontot, hogy ajánlatkérõ a körülményekre tekintettel inkább alkalmazhatta volna a meghívásos, vagy a tárgyalásos eljárás formáját a közbeszerzési eljárás keretében, hisz a Kbt. alapelveibõl fakadóan elsõdlegesen preferált eljárás a nyílt közbeszerzési eljárás. Erre tekintettel az a Döntõbizottság álláspontja, hogy ajánlatkérõ abban az esetben is kezdeményezheti nyílt eljárás lefolytatását, ha tudomása szerint csak egy ajánlattevõ képes teljesíteni a tervezett beruházást.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja szerint elutasította.<br>
A bírósági jogorvoslat lehetõségét a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 30.<br>
<br>
Dr. Bíró László s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>