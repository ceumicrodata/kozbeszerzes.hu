<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9415)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.527/12/2001.<br>
<br>
Tárgy: a Fujifilm Kft. jogorvoslati kérelme Tolna Megyei Önkormányzat Kórház-Rendelõintézet ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
kiegészítõ HATÁROZAT-ot:<br>
<br>
Dr. Sándor Attila ügyvéd (7100 Szekszárd, Széchenyi u. 21.) által képviselt Tolna Megyei Önkormányzat Kórház-Rendelõintézet (7101 Szekszárd, Béry Balog Ádám u. 5–7., továbbiakban: kérelmezõ) kérelmére megállapítja, hogy a Döntõbizottság D.527/8/2001. számú határozata rendelkezõ részének második bekezdése a következõ kiegészítéssel érvényes: A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, az 59. § (1) bekezdését, valamint a 61. § (1) bekezdését, ezért ajánlatkérõ hagyományos film részajánlatra vonatkozó eljárást lezáró döntését megsemmisíti.<br>
A kiegészítõ határozat a D.527/8/2001. számú határozat további rendelkezéseit nem érinti.<br>
A kiegészítõ határozat ellen fellebbezésnek helye nincs, annak felülvizsgálatát, a kézhezvételtõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Kérelmezõ 2001. október 17. napján kérelmet terjesztett elõ a tárgyban hozott határozat akkénti módosítása iránt, hogy annak rendelkezõ részébõl is egyértelmûen megállapítható legyen, miszerint a megállapított jogsértésekre tekintettel kizárólag a hagyományos film részajánlatra tekintetében meghozott eljárást lezáró döntést semmisíti meg a Döntõbizottság.<br>
A döntõbizottság megállapította, hogy a határozat indokolási részébõl ugyan egyértelmûen következik, hogy a jogorvoslati eljárás keretében – figyelemmel arra, hogy a jogorvoslati kérelem maga is csak a hagyományos film részajánlat tekintetében kihirdetett eredmény jogszerûségét vitatta – kizárólag a hagyományos film részajánlat tekintetében került sor az értékelés vizsgálatára és a jogsértések megállapítására. A határozat rendelkezõ részébõl kimaradt annak megállapítása, hogy a Döntõbizottság eljárást lezáró döntést megsemmisítõ határozata nem érinti a CT-film (lézerkamerához 7500 lap) részajánlat vonatkozásában ajánlatkérõ által kihirdetett eljárást lezáró döntést.<br>
A Döntõbizottság ezért az államigazgatási eljárás általános szabályairól szóló 1957. évi IV. törvény 48. § (2) bekezdése alapján a határozatot kiegészítette. A kiegészítõ rendelkezésnek a határozat érdemére nincs kihatása, így a kiegészítés a határozat további részét nem érinti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 25.<br>
<br>
Dr. Sárkány Izolda s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>