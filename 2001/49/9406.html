<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9406)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.613/7/2001.<br>
<br>
Tárgy: a Swietelsky Út-Vasút Kft. jogorvoslati kérelme a Budapest-Zugló Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Swietelsky Út-Vasút Kft. (2120 Dunakeszi, Székesdûlõ u. 135., képviseli: Rónayné dr. Csordás Ilona ügyvéd, 1077 Budapest, Wesselényi utca 16/A, a továbbiakban: kérelmezõ) jogorvoslati kérelmét, melyet Budapest-Zugló Önkormányzata (1145 Budapest, Pétervárad u. 2., képviseli dr. Balla Miklós ügyvéd, 1068 Budapest, Benczúr u. 39/B félemelet 4., a továbbiakban ajánlatkérõ) "Budapest-Zugló Önkormányzata tulajdonában és a Polgármesteri Hivatal kezelésében levõ 147 km úthálózat és 343 km járdahálózat fenntartási munkái" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtása nincs halasztó hatállyal a határozat végrehajtására.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. április 11-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
A felhívás 11. a) pontjában ajánlatkérõ az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, a 11. b) pontban az alkalmatlanná minõsítés szempontjait határozta meg ajánlatkérõ.<br>
Ajánlatkérõ az ajánlatfelhívás 13. pontjában meghatározta, hogy az összességébe legkedvezõbb ajánlat szempontjából fog bírálni, melynek részszempontjai és súlyszámai a következõk:<br>
részszempontok	súlyszámok<br>
<br>
1. ajánlati ár	10<br>
<br>
2. az azonnali beavatkozást igénylõ munkák esetén a dokumentációban kiírt mértéknél rövidebb helyszínre érkezési és balesetveszély-elhárítási idõ megajánlása (órában megadva)	 8<br>
<br>
3. az éves áremelés mértéke	7<br>
<br>
4. szavatossági idõ megajánlása	5<br>
<br>
5. késedelmes teljesítés esetén a dokumentációban kiírt mértéken felül vállalt kötbér mértéke	 1<br>
Az adható pontszám valamennyi részszempont esetén 0–10.<br>
Ajánlatkérõ ajánlati dokumentációt biztosított, melyben pontosította, illetve részletesen meghatározta az ajánlat összeállításának szempontjait, az ajánlatok kötelezõ tartalmát. Az ajánlati dokumentáció tartalmazott részletes mûszaki leírást, az éves mûszaki tervet, egységárgyûjteményt, szerzõdéstervezetet, adatokat, térképeket, valamint 3 db információs adatlapot.<br>
Az ajánlatkérõ a dokumentáció 9.2. C. pontjában meghatározta a benyújtásra kerülõ ajánlatok kötelezõ tartalmát:<br>
"A beszerzés tárgyára tett ajánlat:<br>
– beárazott éves mûszaki terv, az ajánlati árat egy összegben kérjük megadni."<br>
Az ajánlati dokumentáció részét képezõ vállalkozási szerzõdés 4. pontja szerint ajánlatkérõ a vállalkozói díjat 2001. július 1-jétõl 2002. június 30-ig kéri bruttó összegben meghatározni, a további idõszakra az éves infláció figyelembevételével növelik annak mértékét.<br>
Az ajánlati dokumentáció részét képezõ szerzõdéstervezet 4.1. pont második bekezdésében az áremelésre vonatkozóan az alábbi feltételt határozták meg:<br>
"Felek megállapodnak abban, hogy a vállalkozói díjat 2002. július l-jétõl minden évben – az elõzõ évre megállapított vállalkozói díjat bázisnak tekintve – legfeljebb a KSH által megadott inflációs rátával növelik."<br>
Ajánlatkérõ az ajánlati felhívásban és a dokumentációban az áremeléssel kapcsolatban más feltételt nem határozott meg.<br>
A felhívás meghatározta a helyszíni konzultáció idõpontját, melyrõl ajánlatkérõ azt nyilatkozta 2001. június 26-án kelt faxában, hogy azon az ajánlattevõk nem jelentek meg.<br>
Az ajánlattételi határidõ 2001. május 22. volt, eddig az idõpontig 5 ajánlatot nyújtottak be: a kérelmezõ, a Hódmezõvásárhelyi Útépítõ Kft., a Tükör Gm Kft., a Fõvárosi Közterület-fenntartó Rt. és az Aszfaltbeton Kft.<br>
Ajánlatkérõ az Aszfaltbeton Kft. ajánlatát érvénytelennek nyilvánította, a többi ajánlatot érvényesnek minõsítette és azokat a tartalmuk szerint értékelte. Ajánlatkérõ 2001. június 7-én kihirdette az eredményt, mely szerint legkedvezõbb a Swietelsky Kft., második a Fõvárosi Közterület-fenntartó Rt., míg harmadik a Tükör Gm Kft. ajánlata.<br>
A Tükör Gm Kft. az eljárást lezáró döntés ellen 2001. június 15-én jogorvoslati kérelmet nyújtott be.<br>
A Döntõbizottság a D.385/16/2001. számú határozatával ajánlatkérõnek az eljárást lezáró döntését megsemmisítette.<br>
Ajánlatkérõ ezt követõen élve a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerinti lehetõséggel az ajánlatokat újra értékelte.<br>
Az ismételt értékelés alapján ajánlatkérõ az eredményhirdetést 2001. augusztus 6-án tartotta meg, mely szerint legkedvezõbb a Swietelsky Kft., míg második a Tükör Gm Kft. ajánlata.<br>
A Tükör Gm Kft. az eljárást lezáró döntés ellen 2001. augusztus 13-án jogorvoslati kérelmet nyújtott be.<br>
A Döntõbizottság a D.509/7/2001. számú határozatával ajánlatkérõnek az eljárást lezáró döntését megsemmisítette.<br>
Ajánlatkérõ ezt követõen az ajánlatokat újra értékelte.<br>
Az ismételt értékelés alapján ajánlatkérõ az eredményhirdetést 2001. szeptember 19-én tartotta meg, mely szerint legkedvezõbb a Tükör Gm Kft., míg második a kérelmezõ ajánlata.<br>
Kérelmezõ 2001. október 2-án nyújtott be jogorvoslati kérelmet. Kérelmében és a tárgyaláson tett nyilatkozatában kérte a jogsértés megállapítását, az eljárást lezáró döntés megsemmisítését, ajánlatkérõ kötelezését az eljárási díj és a költségek viselésére és ideiglenes intézkedésként a szerzõdéskötés megtiltását.<br>
Kérelmének indokolásául elõadta, hogy ajánlatkérõ nem vette figyelembe, hogy a nyertes ajánlata valószínûleg nem a teljes mûszaki tartalomra vonatkozik és ezért érvénytelen, az éves áremelés mértéke esetében nem megfelelõen járt el, mert nyertes ajánlata álláspontja szerinte érvénytelen és értékelhetetlen, továbbá a helyszínre érkezési, valamint a balesetveszély-elhárítási részszempont tekintetében nem az ajánlat tényleges tartalma alapján értékelt. Ezért ajánlatkérõ nem az összességében legkedvezõbb ajánlatot hirdette nyertesnek.<br>
Ajánlatkérõ a jogorvoslati kérelemre tett észrevételében elõadta, hogy a 2. bírálati részszempont, vagyis az éves áremelés mértékének az általa végzett értékelése a jogszabályoknak és a dokumentációnak megfelelt. A nyertes ajánlata teljes körû és érvényes volt. Ajánlati árnál nem az egységárakat kellett figyelembe vennie, hanem a megajánlott vállalási árat. A helyszínre érkezés részszempont tekintetében az ajánlatok tartalma alapján pontozott. Kéri az alaptalan kérelem elutasítás.<br>
A Döntõbizottság megállapította, hogy a jogorvoslati kérelem az alábbiak szerint megalapozatlan.<br>
A Döntõbizottság elõször a nyertes ajánlatának érvénytelenségére vonatkozó kérelemrészt vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A kérelmezõ által hivatkozott szakértõi vélemény a Tükör Gm Kft. és a kérelmezõ ajánlataiban szereplõ egységárak összehasonlításáról készült.<br>
A Tükör Gm Kft. ajánlatának 8. oldalán található az általa tett, az ajánlati felhívás, valamint a dokumentáció elõírásait kötelezõként elismerõ és annak alapján elkészített szerzõdéstervezet maradéktalan teljesítésére irányuló nyilatkozata.<br>
A kérelmezõ által hivatkozott szakvélemény 5. oldalán a 11. pontban az alábbi értékelés található:<br>
"A 11. sz. tételnél a TÜKÖR GM Kft.-nek feltételezhetõen a mart aszfalt lerakásáért nem kell lerakóhelyi díjat fizetni (ez m3-enként kb. 5000–6000 Ft-ot jelenthet)."<br>
A Döntõbizottság álláspontja szerint a szakértõi vélemény nem azt állítja, hogy a nyertes ajánlata nem tartalmaz valamilyen tételt. Nem azt mondja a szakvélemény, hogy a nyertes ajánlata nem tartalmazza a veszélyes hulladék elhelyezésének költségét, hanem azt, hogy ezért ajánlattevõnek nem kell fizetnie. A Döntõbizottság elfogadta a nyertes azon nyilatkozatát, hogy a mart aszfalt elhelyezésével kapcsolatban azért nem tüntetett fel költséget, mert az nem jelent számára külön költséget, ugyanis ajánlatában nevesített 10% fölötti alvállalkozója a STRABAG Kft., akinek van aszfaltfeldolgozója, és aki a nyertes által a részére átadott mart aszfaltot újrahasznosítja. Ennek alapján e tétellel kapcsolatban a nyertesnek ténylegesen nincs fizetési kötelezettsége. E szempontból a nyertes ajánlata teljes körûnek tekintendõ, ezért jogszerûen járt el az ajánlatkérõ, amikor nem minõsítette érvénytelennek a nyertes ajánlatát.<br>
Az éves áremelés mértékével kapcsolatban az ajánlati dokumentáció részét képezõ szerzõdéstervezet 4.1. pontjának második mondatában az alábbiakat határozta meg: "Felek megállapodnak abba, hogy a vállalkozói díjat 2001. július 1-jétõl minden évben – az elõzõ évre megállapított vállalkozói díjat bázisnak tekintve – legfeljebb a KSH által megadott inflációs rátával növelik."<br>
A Tükör Gm Kft. ajánlatában az éves áremelés mértékének az adott év március 1-jén érvényben lévõ jegybanki alapkamat 75%-át határozta meg.<br>
Az ajánlatok benyújtásának idõpontjában az MNB elnöke által meghatározott jegybanki alapkamat 11%, míg a KSH által megállapított 2000. évi infláció mértéke 9,8% volt. Az ajánlatok benyújtásának idõpontjában a Tükör Gm Kft. ajánlata szerint az éves áremelés mértéke 8,25%, ami alacsonyabb a 2000. évi infláció nagyságánál.<br>
Az éves áremelés mértékének meghatározásával kapcsolatban a Döntõbizottság megállapította, hogy ajánlatkérõ nem határozta meg azt az ajánlati felhívásban, illetve a dokumentációban, hogy az áremelés éves mértékét az inflációhoz viszonyítva kell megadni, azt viszont meghatározta, hogy az éves áremelés mértéke nem haladhatja meg az infláció mértékét.<br>
A Döntõbizottság álláspontja szerint az elõzõek alapján az infláció mértékét meg nem haladóan tervezett áremelés – akkor is, ha azt nem az inflációhoz, hanem például a jegybanki alapkamathoz viszonyítva határozták meg – megfelel a dokumentációban meghatározott feltételnek, így értékelése az ajánlati elem tényleges tartalma szerint történhet. Tekintettel arra, hogy – az ajánlattételi határidõben rendelkezésre álló adatok alapján – a nyertes ajánlata százalékokban kifejezve ennek a feltételnek megfelel, ezért jogszerûen járt el az ajánlatkérõ amikor e szempontból nem minõsítette érvénytelennek a nyertes ajánlatát.<br>
A Döntõbizottság megjegyzi, hogy a jegybanki alapkamat mértéke, illetve annak változása a Magyar Közlönyben közzétételre kerül és ezért annak mértéke konkrétan meghatározott és alkalmazható.<br>
A Döntõbizottság az érvénytelenség vizsgálata után áttekintette a bírálati részszempontok kérelmezõ által kifogásolt értékelését.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékélési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése úgy rendelkezik, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy<br>
– visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Tekintettel arra, hogy a kérelmezõ az 1., 3., 4. és az 5. bírálati részszempont értékelését nem vitatta, ezért a Döntõbizottság a kérelemnek megfelelõen csak a 2. bírálati részszempont értékelését vizsgálta felül.<br>
<br>
2. bírálati részszempont:<br>
Az azonnali beavatkozást igénylõ munkák esetén a dokumentációban kiírt mértéknél rövidebb helyszínre érkezési és balesetveszély-elhárítási idõ megajánlása (órában megadva).<br>
Ajánlatkérõ az alábbiakat határozta meg e részszemponttal kapcsolatban a dokumentáció részét képezõ szerzõdéstervezet 2.2. pontjában:<br>
"A vállalkozó kötelezettséget vállal arra, hogy az azonnali beavatkozást igénylõ munkák elvégzését – függetlenül attól, hogy a beavatkozás szükségessége mikor merül fel – a tudomásszerzéstõl számított legfeljebb 12 órán belül megkezdi és a mûszakilag szükséges legrövidebb idõn belül befejezi. Ennek érdekében a Vállalkozó munkaidõn kívül, valamint a heti pihenõ- és munkaszüneti napokon ügyeletet tart fenn, amelyet a munkahelyi vezetõvel azonos intézkedési joggal ruház fel.<br>
Jelen szerzõdés alkalmazása szempontjából azonnali beavatkozást igénylõ munkáknak minõsülnek mindazok a munkák, amelyeket az élet- és balesetveszély megszüntetése (pl. út- vagy járdabeszakadás, táblakidõlés, meghibásodott utcabútor javítása stb.) érdekében kell elvégezni.<br>
A késedelmes beavatkozás miatt keletkezett károkat a vállalkozó köteles megtéríteni. Ezekrõl a munkákról a vállalkozó 24 órán belül köteles a megrendelõt értesíteni."<br>
Nyertes ajánlatának 207. oldalán vállalta, hogy az azonnali beavatkozást igénylõ munkákat a tudomásszerzéstõl számított 1 órán belül megkezdi és a mûszakilag szükséges legrövidebb idõn belül befejezi – kapott pontszám: 10 pont.<br>
Kérelmezõ ajánlatának 113. oldalán vállalta, hogy sürgõs esetben 6 órán belül a helyszínre érkezik és a balesetveszély elhárítását azonnal megkezdi – kapott pontszám 6 pont.<br>
Ajánlatkérõ a balesetveszély elhárításának megkezdését és a mûszakilag lehetséges legrövidebb idõn belüli befejezését kérte az ajánlattevõktõl. A kérelmezõ és a nyertes ajánlataiban – a kérelmezõ által is elismerten – csak a helyszínre érkezési és a balesetveszély-elhárítás megkezdésére vonatkozóan szerepelt idõtartam-meghatározás és ebben a nyertes kedvezõbb ajánlatot adott, melyet ajánlatkérõ ennek megfelelõen magasabb pontszámmal értékelt. A Döntõbizottság megállapította, hogy az ajánlatkérõ értékelése e részszempont tekintetében jogszerû volt.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 25.<br>
<br>
Dr. Nagy László Gábor s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>