<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9404)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.614/7/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a MÁV Rt. Pályagazdálkodási Központ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a MÁV Rt. Pályagazdálkodási Központ (1011 Budapest, Hunyadi J. u. 12–14., a továbbiakban: ajánlatkérõ) "csavarbiztosító gyûrû beszerzése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés b) pontját, ezért ajánlatkérõvel szemben 1 000 000 Ft, azaz egymillió forint bírságot szab ki.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ 2001. szeptember 18-án indított hirdetmény közzététele nélküli tárgyalásos közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján. Ajánlatkérõ a beszerzés tárgyát az alábbiak szerint határozta meg:<br>
– Csavarbiztosító gyûrû kettes Ø 27 mm<br>
MÁVSZ 2938 sz. szabványa szerint	300 000 db<br>
– Csavarbiztosító gyûrû kettes Ø 24,5 mm<br>
MÁVSZ 2938 sz. szabvány szerint	90 000 db<br>
– Csavarbiztosító gyûrû hármas Ø 24,5 mm<br>
MÁVSZ 2938 sz. szabvány szerint	300 000 db<br>
Ajánlattételre a MÁV Vasútépítõ Gépellátó és Szolgáltató Kft.-t hívta fel.<br>
Ajánlatkérõ az eljárásfajta választását azzal indokolta, hogy a beszerzés tárgyát képezõ termékeket mûszaki-technikai sajátosságaira tekintettel ismeretei szerint Magyarországon egyedül az ajánlattételre felkért MÁVGÉP Kft. képes legyártani, ugyanis az ajánlatkérés tárgya speciális mûszaki felkészültséget és felszereltséget igényel és egyedül a MÁVGÉP Kft. rendelkezik a gyártáshoz megfelelõ igen nagy értékû importból beszerzett egyedi gyártósorral.<br>
A Döntõbizottság elnöke részére megküldött tájékoztatóban ajánlatkérõ elõadta továbbá, hogy a felkért ajánlattevõ szakmai elõdje a MÁV Gépjavító Üzem az 1960-as évek közepén kezdte el a csavarbiztosító gyûrû gyártását. 1989–1991. között a korszerû automata gépsor megvásárlásával teremtette meg a korszerû, megbízható, magas színvonalú, folyamatosan ellenõrzött minõségû csavarbiztosító gyûrû tömeggyártásának lehetõségét. Ajánlatkérõ hivatkozott továbbá arra is, hogy 2001. évben már két alkalommal szerzett be csavarbiztosító gyûrût közbeszerzési eljárás keretében és az eljárás eredményérõl a Közbeszerzési Értesítõben közzétett tájékoztató alapján egyetlen gyártó cég sem kereste meg ajánlatkérõt, hogy esetlegesen képes lenne a beszerzés tárgyának teljesítésére.<br>
Ajánlatkérõ ajánlati felhívást is készített, mely szerint a teljesítés határideje 2002. március 31., az ajánlat benyújtásának határideje 2001. szeptember 25. Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmasság igazolására kért adatokat és tényeket, szerzõdés teljesítésére az alkalmassá, illetve az alkalmatlanná minõsítés szempontjait. Az ajánlat elbírálásának szempontja a legalacsonyabb ellenszolgáltatás.<br>
A Döntõbizottság elnöke 2001. október 2-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállása egyértelmûen nem állapítható meg, ezért indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása jogszerû. Indoklásként elõadta, hogy speciális vasútépítési termékre kértek ajánlatot, amelyek formájukban, méreteikben eltérnek a nemzetközileg ismert és használatos hasonló termékektõl, azokkal nem csereszabatosak. A csavarbiztosító gyûrûkre nemzeti szabvány nem is létezik, a MÁV szabványa határozza meg a mûszaki paramétereket. Ennek alapján a gyártóknak elõzetesen a gyártáshoz meg kell keresniük a szabvány tulajdonosát a MÁV Rt.-t. Tekintettel arra, hogy a mûszaki elõkészületeket újonnan egy vállalkozás sem tette meg, ezért biztos, hogy csak a felkért ajánlattevõ képes a teljesítésre. Ajánlatkérõ a saját pénzügyi forrásaiból létesítette a gyártósort, és 1994-ben, amikor a MÁVGÉP Kft. 100%-os MÁV tulajdonú cégként létrejött, abba tárgyi apportként került be a gépsor. Az ajánlathoz csatolt referenciajegyzékbõl is kitûnik, hogy a hazai vasútépítéssel és pályafenntartással foglalkozó kivitelezõk ezen termékeket a felkért ajánlattevõtõl szerzik be. Ajánlatkérõ nyilatkozott, hogy a szerzõdés az ajánlattevõvel megkötésre került.<br>
A MÁVGÉP Kft. érdemi észrevételében hivatkozott arra, hogy tudomása szerint Magyarországon beszerzés tárgyát képezõ termék gyártására kizárólag társaságuk képes.<br>
A Döntõbizottság a rendelkezésre álló iratok alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
Ajánlatkérõ a beszerzés tárgyát képezõ áru mûszaki, technikai sajátosságaira hivatkozással alkalmazta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt rendelkezéseket.<br>
A Döntõbizottságnak abban a kérdésben kellett állást foglalnia, hogy a rendelkezésre álló iratokból megállapítható-e egyértelmûen, hogy a beszerzés tárgyaként megjelölt csavarbiztosító gyûrû legyártására kizárólag az ajánlatkérõ által megjelölt cég képes-e.<br>
Ajánlatkérõ a jogalapválasztás alátámasztása indokaként azt jelölte meg, hogy "ismereteink szerint Magyarországon" egyedül a felkért ajánlattevõ képes teljesíteni.<br>
Hivatkozott arra is, hogy a korábbi ugyanilyen típusú eljárás eredményét a Közbeszerzési Értesítõbe közzé tette, és más ajánlattevõ ennek alapján nem jelentkezett.<br>
Az ajánlattételre felkért cég becsatolta a MÁV Pálya, Híd, és Magasépítményi Szakigazgatóság Pályagazdálkodási Divíziónak a tárgyban kiadott állásfoglalását, mely szerint "más hazai gyártó nem létezik, külföldi gyártó elképzelhetõ volna, de ez a MÁV gazdasági érdekeivel ellentétes lenne".<br>
A fentiek alapján a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában megjelölt jogalap nem áll fenn, hiszen ajánlatkérõ által sem vitatottan létezik olyan cég, amely képes a beszerzés tárgyának teljesítésére. A közbeszerzési eljárásban részt vevõk köre nem szûkíthetõ le kizárólagosan a magyarországi cégekre.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának alkalmazását nem teszi jogszerûvé az a körülmény, hogy Magyarországon kizárólag egy cég képes teljesíteni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és az f) pont alapján határozott a bírság kiszabásáról. A bírság összegét az eset összes körülményeit mérlegelve a minimális mértékben határozta meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 27.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>