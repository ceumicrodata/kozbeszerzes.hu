<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9416)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.579/12/2001.<br>
<br>
Tárgy: a Balaton Bútorgyár Rt. jogorvoslati kérelme a Fõvárosi Önkormányzat Kós Károly Kollégium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Balaton Bútorgyár Rt. (8200 Veszprém, Budapest u. 10., a továbbiakban: kérelmezõ) jogorvoslati kérelmének, melyet a Fõvárosi Önkormányzat Kós Károly Kollégium (1149 Budapest, Mogyoródi u. 19–21. sz., a továbbiakban: ajánlatkérõ) "a Fõvárosi Önkormányzat Kós Károly Kollégium részére 2590 db berendezési tárgy beszerzése" tárgyú közbeszerzési eljárása ellen nyújtott be, részben helyt ad és megállapítja, hogy ajánlatkérõ megsértette a közbeszerzésekrõl szóló többször módosított 1995. XL. törvény (továbbiakban <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését, ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül a kérelmezõ részére 30 000 Ft igazgatási szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtása nincs halasztó hatállyal a határozat végrehajtására.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. július 11-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Ajánlatkérõ az ajánlati felhívás 13. pontjában meghatározta, hogy az összességében legkedvezõbb ajánlat szempontjából fog bírálni, melynek bírálati részszempontjai és súlyszámai a következõk:<br>
részszempontok	súlyszámok<br>
– ajánlati ár	50<br>
– a jótállási idõszak hossza	15<br>
– teljesítési határidõ	13<br>
– mûszaki paramétereknek való megfelelõség	12<br>
– fizetési feltételek	10<br>
Az értékelés során adható pontszám részszempontonként: 1–100<br>
Ajánlatkérõ a többváltozatú ajánlattétel lehetõségét is megengedte, míg részajánlatot az ajánlati felhívás 3. d) pontja alapján az alábbiak szerint lehetett tenni:<br>
"d) A részajánlat tételének szempontja: részajánlat az ajánlati dokumentációban specifikált egyes berendezési tárgyakra tételenként külön-külön is tehetõ, az adott tételnél meghatározott teljes mennyiségben."<br>
Ajánlatkérõ dokumentációt is kibocsátott, amely – többek között – a mûszaki specifikációt, az ajánlattétel kötelezõ formai és tartalmi elõírásait tartalmazta.<br>
Ajánlatkérõ az ajánlati dokumentációban az alábbiakat is meghatározta:<br>
"III. Hálószoba (3. sz. melléklet)<br>
– Ágynemûtartós ágy	420<br>
– Polc	500<br>
– Tükör	200<br>
IV. Stúdió (4. sz. melléklet)<br>
– Stúdióasztal	1<br>
X. Ügyvitel-gazdasági vezetõ (10. sz. melléklet)<br>
– Íróasztal	7<br>
Hálószoba (3. sz. melléklet)<br>
– A hálószobák mérete 600 × 360 cm. A bejárati ajtóval szemben van az ablak. A hálószobában jelenleg 4 fekhely, 2 db 4 ajtós szekrény, 1 asztal és több szék van.<br>
– A fekhelyek felett egy-egy nyitott polc van. A bútorok színei az ajánlatból lesz kiválasztva, követelmény, hogy a hálószoba bútor úgy stílusban, mint színben harmonikusak legyenek.<br>
Ágynemûtartós ágy<br>
– A jelenlegi fekhelyek mérete 195 × 87 cm. Ettõl néhány cm-rel el lehet térni. A fõ követelmény a tartósság, úgy a vázat, mint a kárpitot illetõen.<br>
Polc<br>
– A polc falra szerelhetõ legyen; mérete 70 cm hosszú, 20 cm magas a mélysége 25 cm.<br>
Tükör<br>
– Mérete 80 cm hosszú, 50 cm széles, négy lyukkal falra szerelve.<br>
Stúdió (4. sz. melléklet)<br>
– A stúdióhoz a szükséges helyiség ki van alakítva, ezt tartalommal kell megtölteni. Ezt a célt szolgálják az új berendezések.<br>
A mûszaki cikkek típusát konkrétan nem határozzuk meg. Az ajánlatoknál több lehetõségbõl szeretnénk választani. Az ajánlati árakat úgy kérjük, hogy legyen olcsó, közepes árfekvésû és luxuskategória.<br>
A stúdióasztal, szék, és tárolószekrény a célnak megfelelõ legyen, méreteik szabványosak. A színeket a szerzõdéskötéskor határozzuk meg.<br>
Ügyvitel-gazdasági vezetõi iroda (10. sz. melléklet)<br>
– A gazdasági vezetõ irodája 5 × 6 méteres, két ajtó és egy ablak van a szobában. <br>
Íróasztal<br>
– Az íróasztalok közepes méretûek legyenek, egymással szembefordíthatók, rakodós részekkel. A normál irodai munkavégzést jól szolgálják, igazodva a meglévõ berendezésekhez.<br>
Ajánlatkérõ helyszíni bejárást is lehetõvé tett az ajánlattevõk részére.<br>
2001. augusztus 21-ig az ajánlattétel és az ajánlatok bontási határidejéig a kérelmezõ, a Gyulai Fafém Bútor Rt., a Mediporta Kft., a Kortex Kft., a Szintézis Computer Rendszerház Kft., az Idex Intered Kft., a Cédrus Kft., a Samtex Kft., a Garzon Bútor Rt., a Linea Kft., a Kemabo Kft., és az Orako Kft. nyújtott be ajánlatot.<br>
Ajánlatkérõ az ajánlatokat értékelte, és a 2001. szeptember 10-i eredményhirdetésen az egyes tételsorok szerint megnevezte a nyertes ajánlattevõket.<br>
Kérelmezõ 2001. szeptember 21-én jogorvoslati kérelmet terjesztett elõ. Írásbeli kérelmében és a tárgyaláson tett nyilatkozatában kérte a Döntõbizottságtól a jogsértés megállapítását, ajánlatkérõ eljárást lezáró döntésének megsemmisítését, bírság kiszabását, ajánlatkérõnek az eljárási költségek megtérítésére kötelezését, valamint ideiglenes intézkedésként a szerzõdés megkötésének megtiltását.<br>
Indokolásul elõadta, hogy a jegyzõkönyv a soronkénti gyõzteseket közli anélkül, hogy az egyes pályázók pontozását a kiírt részszempontok szerint feltüntetné, tehát az elbírálás alapja teljes mértékben ismeretlen. Sérelmezte ajánlatkérõ bírálatát, illetve értékelését – a dokumentáció jelölései szerinti – a III. termékcsoportból az ágynemûtartós ágy, a polc, és a tükör; a IV. termékcsoportból a stúdióasztal, valamint a X. termékcsoportból az íróasztal vonatkozásában. Tudomása szerint például az ágynemûtartós heverõre õ tette a legalacsonyabb árajánlatot, ennek ellenére az ajánlatkérõ az Orako Kft.-t hirdette ki e termékkörben nyertesnek, amelynek indoka nem állapítható meg.<br>
Ajánlatkérõ észrevételében elõadta, hogy a kollégium a szükséges berendezési tárgyak beszerzését eddig saját hatáskörben, a leggazdaságosabb módon bonyolította le. Ezen a téren megfelelõ gyakorlata alakult ki. Ajánlatkérõ a tárgyaláson elismerte, hogy a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti összegzést nem készítette el, azonban pótlólag elkészíti és megküldi a Döntõbizottságnak, illetve az ajánlattevõknek. Elõadta, hogy meghatározta a dokumentációban, hogy egy-egy helyiség berendezésénél biztosítani kell az egyöntetûséget. Nem tud különbözõ stílusban bútorokat egy helyre alkalmazni. Minden ajánlatnál a rendelkezésre álló pénzügyi keretek alapján a részére legkedvezõbb lehetõségeket vette figyelembe. Az ajánlatok értékelése során a Balaton Bútorgyár Rt. ajánlatát is megfelelõen értékelte és megállapította, hogy az õ ajánlatukból pl. a hálószobák nem rendezhetõk be, mert méretileg a lehetõségeknek nem felelnek meg. Az általa végzett értékelés a jogszabályoknak és a dokumentációnak megfelelt. Ennek alapján kérte az alaptalan kérelem elutasítását.<br>
Ajánlatkérõ a tárgyaláson közölte, hogy a közbeszerzési eljárása során a tervezett hat szerzõdésbõl csak négyet kötött még meg és további kettõnek a megkötése még folyamatban van, a Döntõbizottság a D./579/10/2001. számú határozatával ideiglenes intézkedésként a még meg nem kötött szerzõdések megkötését megtiltotta.<br>
A Döntõbizottság megállapította, hogy a jogorvoslati kérelem az alábbi részében megalapozatlan:<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése úgy rendelkezik, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy<br>
– visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Ajánlatkérõ a megadott határidõig megküldte a Döntõbizottság részére a termékenkénti összegzést. A Döntõbizottság a kérelmezõ által nevesített kifogásolt termékek értékelését áttekintette és a következõket állapította meg:<br>
<br>
III. 1. pont – ágynemûtartós ágy:<br>
Ajánlatkérõ az összegzésben az alábbiakat tüntette fel e tárgysor értékelésével kapcsolatban:<br>
"Az ágynemûtartós ágy mérete 195 × 87 cm. Az ággyal kapcsolatos fõ követelmény a tartósság, úgy a vázat, mint a kárpitot illetõen.<br>
Ezeknek a követelményeknek az elsõ helyezett ORAKO Kft. felelt meg. Az õ ajánlatuk biztosítja<br>
– a kiírásban szereplõ méretek pontosságát,<br>
– az egységes színharmóniát,<br>
– a háromosztású erõsített vázat,<br>
– a hálószoba funkcionális kialakítását.<br>
Az Orako Kft., több olyan referenciát mutatott be, amelyek intézményi kollégiumokkal kapcsolatosak.<br>
A második helyezett Balaton Bútorgyár Rt. Az ágynemûtartós ággyal kapcsolatban referenciát nem tudott bemutatni. A felajánlott színek nem harmonizálnak a hálószoba többi berendezési tárgyával. A méretek pontatlanok, ezért ebbõl a típusból a hálószobában 4 db ágy nem helyezhetõ el."<br>
<br>
Ajánlattevõ:<br>
ORAKO Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
Ajánlati ár	50	 93	4650<br>
Jótállási idõszak hossza	15	100	1500<br>
Teljesítési határidõ	13	100	1300<br>
Mûszaki paramétereknek való megfelelõség	12	100	1200<br>
Fizetési feltételek	10	 80	 800<br>
Összpontszám			9450<br>
<br>
<br>
Ajánlattevõ:<br>
Balaton Bútor Rt.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
Ajánlati ár	50	100	5000<br>
Jótállási idõszak hossza	15	100	1500<br>
Teljesítési határidõ	13	100	1300<br>
Mûszaki paramétereknek való megfelelõség	12	 50	 600<br>
Fizetési feltételek	10	 80	 800<br>
Összpontszám			9200<br>
<br>
<br>
A Döntõbizottság megállapította, hogy e termék vonatkozásában kérelmezõ által ajánlott termék a második legjobb lett és elsõsorban azért elõzte meg az Orako Kft. terméke, mert kérelmezõ által megajánlott ágy méretei jobban eltértek a dokumentációban jelzett ajánlatkérõi kívánalomtól, így a negyedik bírálati részszempontnak, a mûszaki paramétereknek való megfelelõségnek a méretek tekintetében kevésbé feleltek meg. Ajánlatkérõ összességében a legelõnyösebb termék kiválasztását választotta értékelési szempontként, így hiába adott kedvezõbb árat kérelmezõ, mégis összességében – az egyéb bírálati részszempontokra tekintettel – kevésbé felelt meg, mint a nyertes. A Döntõbizottság megállapította, hogy ezen termék vonatkozásában ajánlatkérõ értékelése nem volt jogsértõ.<br>
<br>
III. 3. pont – nyitott polc<br>
Ajánlatkérõ az összegzésben az alábbiakat tüntette fel e tárgysor értékelésével kapcsolatban:<br>
"A nyitott polcokra adott ajánlatok közül az ORAKO Kft., adta a legkedvezõbb ajánlatot, ami a minõség tekintetében is megfelelõ és harmonikusan illeszkedik a hálószoba többi berendezéséhez úgy színben, mint stílusban.<br>
A második helyezett lett a Balaton Bútor Rt., de ajánlatuk a hálószobai színharmóniát nem elégíti ki."<br>
<br>
Ajánlattevõ:<br>
ORAKO Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
Ajánlati ár	50	100	5000<br>
Jótállási idõszak hossza	15	100	1500<br>
Teljesítési határidõ	13	100	1300<br>
Mûszaki paramétereknek való megfelelõség	12	100	1200<br>
Fizetési feltételek	10	 80	 800<br>
Összpontszám			9800<br>
<br>
<br>
Ajánlattevõ:<br>
Balaton Bútor Rt.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
Ajánlati ár	50	 99	4950<br>
Jótállási idõszak hossza	15	100	1500<br>
Teljesítési határidõ	13	100	1300<br>
Mûszaki paramétereknek való megfelelõség	12	 90	1080<br>
Fizetési feltételek	10	 80	 800<br>
Összpontszám			9630<br>
<br>
<br>
E termék vonatkozásában is minimális különbséggel lett kérelmezõ terméke a második a nyertes mögött. A Döntõbizottság megállapította, hogy ajánlatkérõ az ajánlati dokumentációban a termékekkel szemben támasztott követelményei között utal a színre és a stílusra, mint két olyan jellemzõre, amelyek kiválasztása a harmonikusságot fogja szolgálni. Ezen ajánlatkérõi kívánalmat sem kérelmezõ, sem más ajánlattevõ nem támadta, így ebben a kérdésben – tekintettel az igen kis különbségre kérelmezõ hátrányára – sem állapítható meg ajánlatkérõ részérõl a jogsértés.<br>
<br>
III. 6. pont – tükör<br>
Ajánlatkérõ az összegzésben többek között az alábbiakat tüntette fel e tárgysor értékelésével kapcsolatban:<br>
"A hálószobában 80 × 50 cm nagyságú tükör 4 lyukkal, falra szerelhetõ kivitelû beszerzése lett az ajánlati kérelembe feltüntetve. Ennek a feltételnek a legjobban az ORAKO Kft. ajánlata felelt meg, mert õ a kiírásban szereplõ feltételekre tett ajánlatot a legkedvezõbben.<br>
A Balaton Bútor Rt. ajánlata a kiírásnak azért nem felel meg, mert a falra szerelhetõséghez szükséges 4 lyuk hiányzik az ajánlatból."<br>
E terméksor tekintetében a kérelmezõ terméke nem került értékelésre, mert nem felelt meg a dokumentációban jelölt követelménynek, nevezetesen kérelmezõ nem nyilatkozik, és semmilyen módon nem érzékelteti ajánlatában, hogy a felszereléséhez szükséges négy lyukkal rendelkezik a tükör. Ennek alapján ajánlatkérõ azon döntése nem minõsíthetõ jogsértõnek, hogy kérelmezõ termékét kizárta az értékelésbõl.<br>
<br>
IV. 1 pont – stúdióasztal<br>
Ajánlatkérõ az összegzésben az alábbiakat tüntette fel e tárgysor értékelésével kapcsolatban:<br>
"A stúdió helyiségben kívánunk új berendezéseket beszerezni. Az ajánlati dokumentációban kértük, hogy a stúdióasztal a célnak megfelelõ legyen.<br>
Ennek a berendezési tárgynak biztosítani kell, hogy a stúdiótechnika jól elhelyezhetõ legyen, és biztosítsa a célszerû kezelhetõséget is. Az elõzetes jóváhagyott költségkeretünk erre a berendezési tárgyra 80 000 Ft volt, ami a szakmai követelményeket is kifejezte.<br>
Az Orako Kft., a Balaton Bútorgyár Rt., a Kemabo Kft., a Garzon Bútorgyár Rt., és a Gyulai Fafém Rt. tárgybani ajánlatai a fenti követelményeknek nem felelnek meg, ezért az õ ajánlatukat az értékelésnél nem vettük figyelembe.<br>
Az Idex Inter Ed Kft. adott olyan ajánlatot, ami értékelhetõ, mert IV. pontban felsorolt technikákhoz illeszkedõ bútorzatot mutatott be."<br>
E terméksor tekintetében a kérelmezõ ajánlata – más ajánlattevõkéhez hasonlóan – kizárásra került, mert nem teljesítette a dokumentációban elõírt követelményeket, nevezetesen a stúdió technika nem volt rajta elhelyezhetõ. Ennek alapján ajánlatkérõ azon döntése nem minõsíthetõ jogsértõnek, hogy kérelmezõ termékét kizárta az értékelésbõl.<br>
X. 9. pont – íróasztal (ügyviteli-gazdasági)<br>
Ajánlatkérõ az összegzésben az alábbi értékelést adta:<br>
"A kiírás szerint az íróasztaloknak közepes méretûnek kell lenniük, rakodós részekkel. Feltétel az is, hogy egymással szembefordíthatók legyenek, és jól szolgálják az irodai munkavégzést, és egyúttal feleljenek meg a meglévõ berendezések stílusának.<br>
A Linea Bútor Stúdió Kft., ajánlata jól illeszkedik a jelenlegi bútorokhoz, úgy színben, mint stílusban, és összességében is a legjobb érvényes ajánlatot tették.<br>
A Balaton Bútor Rt. ajánlata nem felel meg a kiírásnak, a 90 × 55 cm-es nagyságú íróasztalt nem lehet közepes méretûnek tekinteni, errõl a termékrõl referenciát nem mutattak be, a többi berendezési tárgyhoz való illesztési lehetõségeket nem mutatták be, ezért ajánlatuk a kiírásnak nem felel meg."<br>
Kérelmezõ ajánlatában 90 × 55 cm-es íróasztalt ajánlott, amely az ajánlatkérõi elvárásától – közepes méretû – valóban eltért, így ajánlatkérõ azon döntése sem minõsíthetõ jogsértõnek, hogy kérelmezõ termékét kizárta az értékelésbõl.<br>
A Döntõbizottság a fentiek alapján nem állapította meg, hogy ajánlatkérõ a sérelmezett termékek esetében jogsértõ módon értékelt. Rámutat azonban arra, hogy ajánlatkérõ a bírálati részszempontok körében szerepeltetett egy olyan tényezõt, nevezetesen a mûszaki paramétereknek való megfelelõséget, amellyel kapcsolatban nem volt egyértelmû ajánlattevõk felé, hogy azok teljesítése meddig értékelési, és mettõl érvénytelenségi tényezõ. Azonban ezt a kérdést – visszamenõleg – már nincs mód vizsgálni.<br>
Az értékelés áttekintése után a Döntõbizottság az eredményhirdetést és az összegzést, valamint annak megküldését vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése úgy rendelkezik, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A Döntõbizottság – az ajánlatkérõ által is elismerten – megállapította, hogy ajánlatkérõ az eljárás értékelésérõl a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete szerint összegzést nem készített, illetve azt a jogorvoslati eljárás alatt pótlólagosan készítette el.<br>
A Döntõbizottság az eredményhirdetéssel kapcsolatban megállapította – az ajánlatkérõ által sem vitatottan –, hogy ajánlatkérõ az egyes tételek tekintetében csak a nyertes ajánlattevõket hirdette ki. Az értékelés az ajánlati felhívásban meghatározott bírálati részszempontok szerint történt, de a jegyzõkönyv tanúsága szerint nem közölte az érvényes, illetve érvénytelen ajánlattevõk nevét, az érvényes ajánlattevõk részszempontok szerinti értékelési pontszámát, az értékelési pontszámok indokolását stb.<br>
Ennek alapján a Döntõbizottság álláspontja szerint ajánlatkérõ az eredményhirdetéssel, az összegzés elkészítésével és az összegzés 5 munkanapon belüli megküldésével kapcsolatos kötelezettségeinek nem tett eleget, így megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdés rendelkezéseit, ezért a jogorvoslati kérelem ezen része megalapozott.<br>
Mindezekre tekintettel a Döntõbizottság a rendelkezõ részben foglalt jogsértést állapította meg a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján és ennek megfelelõen rendelkezett a költségek viselésérõl is.<br>
A Döntõbizottság ajánlatkérõvel szemben nem alkalmazott bírságot, mert a kérelmezett tételek vonatkozásában nem volt értékelése jogsértõ, s így a Döntõbizottság álláspontja szerint az elkövetett jogsértés súlyához képest a minimális összegû bírság is túlzott lett volna.<br>
A Döntõbizottság felhívja a figyelmét az ajánlatkérõnek, hogy a még meg nem kötött szerzõdések megkötésének megtiltásáról rendelkezõ ideiglenes intézkedés e határozat meghozatalával hatályát veszti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 31.<br>
<br>
Dr. Nagy László Gábor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>