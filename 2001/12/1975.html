<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1975)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.19/8/2001.<br>
<br>
Tárgy: a Junior Vendéglátó Rt. jogorvoslati kérelme a Bp. Fõváros XVII. Ker. Polgármesteri Hivatal közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Junior Vendéglátó Rt. (1095 Budapest, Mester u. 29–31., a továbbiakban kérelmezõ) jogorvoslati kérelmét – melyet a Budapest Fõváros XVII. kerületi Polgármesteri Hivatal (1173 Budapest, Pesti út 165., képviseli: dr. Sebõk Cecília ügyvéd, 1211 Budapest, Táncsics M. u. 62., a továbbiakban: ajánlatkérõ) "önkormányzati intézmények közétkeztetése" tárgyú közbeszerzési eljárása ellen nyújtott be – elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek nyilatkozatai alapján az alábbi tényállást állapította meg.<br>
Ajánlatkérõ a Közbeszerzési Értesítõ 2000. október <br>
4-i számában megjelent, és a 2000. október 18-i számában módosított felhívásában, nyílt eljárás keretében, szállítási szerzõdés formájában kért ajánlatot az ajánlati felhívás 3. a) pontjában részletezett módon iskolák, óvodák, nyári napközis tábor és szociális intézmények közétkeztetési feladatainak ellátására. A teljesítés határideje: 2001. január 1.–2004. június 30. Részajánlat lehetõségét az ajánlatkérõ intézménycsoportonként lehetõvé tette, többváltozatú ajánlattétel azonban nem volt megengedett. Az ajánlatok elbírálásának szempontja az összességében legelõnyösebb ajánlat volt.<br>
Az ajánlatkérõ által kibocsátott dokumentáció 8. és 9. oldalain ajánlatkérõ részletesen ismertette a pályázó szakmai alkalmasságának bizonyítására vonatkozó igazolások, nyilatkozatok benyújtásának módját.<br>
Eszerint a szakmai alkalmasság bizonyítására, képzettség, végzettség igazolásához a feladat teljesítéséért felelõs szakemberek, részt vevõ állományi dolgozók (beleértve a kiszállítást is ), valamint a minõség-ellenõrzésért felelõs szakemberek) bemutatása, szakmai végzettségük igazolása szükséges, a 6. pontban megjelölt konyhák szerint külön-külön részletezve.<br>
Az ajánlatok bontási határidejére, 2000. november 28-ra, a kérelmezõn kívül az Elamen Rt., a Sodexho Kft., a Pensió 17. Kft., a Plásztán Kft. és a Menü Bt. nyújtott be ajánlatot.<br>
Ajánlatkérõ az ajánlatokat megvizsgálta, és a 2001. január 8-i eredményhirdetésen az eljárást eredménytelennek nyilvánította. Döntésének indokolásában a kérelmezõ vonatkozásában közölte, hogy ajánlata a közbeszerzésekrõl szóló 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontja alapján – mindhárom étkeztetési területre – érvénytelen, tekintettel arra, hogy nem adta meg az ajánlati dokumentáció III. fejezet 5. pontjában kért "a pályázó szakmai alkalmasságának bizonyítására képzettség, végzettség igazolásához" a felelõs szakemberek és állományi dolgozók bemutatását a III. fejezet 6. pontjában megjelölt módon, konyhák szerint külön-külön részletezve.<br>
A kérelmezõ 2001. január 19-én jogorvoslati kérelmet terjesztett elõ, amelyben kérte a Döntõbizottságtól, hogy állapítsa meg a jogsértést, semmisítse meg ajánlatkérõ döntését, és kötelezze a jogsértõt az eljárási díj, valamint a költségek viselésére.<br>
Kérelmét azzal indokolta, hogy a dokumentáció III. 5. pontjában elõírt kötelezettségének eleget tett, a pályázati anyag 25–27. oldalain, valamint a mellékletben az ellátást biztosító 3 bázisüzem és az azokhoz tartozó 5 befejezõ konyha tekintetében megadta a kért információkat. A szakembergárda bemutatása ajánlatkérõ által megadott táblázat alapján, külön-külön történt, a 3 bázisüzemre és az azokhoz tartozó befejezõ konyhákra vonatkozóan. A tálalókonyhák üzemeltetése egyik egységüknél sem feladata, így a dolgozók nem állnak alkalmazásában. Az egyéb üzemi dolgozókat név és beosztás szerint nem részletezte, mivel az a véleménye, hogy a takarító, mosogató, kazánfûtõ és egyéb fenntartási és adminisztrátori feladatokat ellátó személyzet nem tekinthetõ a teljesítésben részt vevõ szakembereknek.<br>
Ajánlatkérõ a kérelmezõ kérelmére tett észrevételében elõadta, hogy a kérelmezõ pályázatának 9. oldalán közölte, hogy napi mintegy 100 ezer adag ételt állít elõ. Ezen információhoz képest pályázatának 25. oldalán 3 db bázisüzemet jelölt meg, melyhez 5 befejezõ konyha tartozik a pályázatban megadott címeken, így összesen 8 fõzõkonyhája van.<br>
Az ajánlatból következõen a 3 báziskonyha összes kapacitása 18 100 adag. A fõzõkonyhákra vonatkozóan további részletes információt nem adott meg, így a pályázat e tekintetben hiányos.<br>
A kérelmezõ jelezte ugyan, hogy e 3 bázisüzeméhez 50 tálalókonyha tartozik, de az nem derült ki egyértelmûen, hogy azt a kérelmezõ, vagy a szolgáltatást igénybe vevõ üzemelteti-e.<br>
A pályázatban csak a 3 megjelölt bázisüzemre – befejezõ konyhákkal összevontan – adta meg a teljesítésért felelõs szakemberekre, állományi dolgozókra vonatkozó adatokat a dokumentáció III. 5. pontja szerinti részletezésben, de nem konyhánként külön-külön részletezve.<br>
Egyéb érdekeltként az Elamen Rt. élt érdemi észrevétellel. Ebben elõadta, hogy ajánlatkérõ a kérelmezõt jogsértõ módon zárta ki az eljárásból, csakúgy mint õt. Véleménye szerint ajánlatkérõ jogsértõen nem élt a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésében foglalt felvilágosítás kérésének lehetõségével.<br>
A Döntõbizottság a rendelkezésre álló iratok, dokumentumok, írásos és szóban elõterjesztett nyilatkozatok alapján megállapította, hogy a kérelmezõ által benyújtott jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés elsõ fordulata szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A kérelmezõ ajánlatának 9. oldalán található kapacitásadat általános, a 25–27. oldalakon közölt 3 báziskonyha és a hozzá tartozó összesen 5 befejezõ konyha kapacitásadatai viszont konkrétak, a beszerzés tárgyához kapcsolódnak. Értelemzavaró viszont az itt ismertetett 50 db tálalókonyha adata, melyhez semmilyen kommentárt nem fûzött a kérelmezõ.<br>
Kérelmezõ elõadta, hogy a teljesítésben csak a 3 báziskonyha munkatársai vesznek részt, ugyanakkor azonban elismerte, hogy ennek ellenére ajánlatában a báziskonyhákhoz tartozó 5 befejezõ konyhát is megjelölte és a szöveges és táblázatos ismertetésben is szerepeltette.<br>
A döntõbizottság a kérelmezõ ajánlatának áttanulmányozása után megállapította, hogy a kérelmezõ semmilyen módon nem jelezte ajánlatkérõnek, hogy a befejezõ-konyhák nem vésznek részt a teljesítésben, mint ahogy azt sem, hogy a közölt adatok csak a bázisüzemekre vonatkoznak.<br>
Mindezekre tekintettel nem minõsíthetõ jogsértõnek az ajánlatkérõnek a kérelmezõre vonatkozó döntése, azaz az érvénytelenség megállapítása.<br>
Ajánlatkérõtõl a Döntõbizottság álláspontja szerint nem volt jogszerûen elvárható, hogy a kérelmezõnek kérdést tegyen fel az ajánlat ezen elemével kapcsolatosan.<br>
A Kbt. hivatkozott 57. § (1) bekezdése szerint az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében. Ajánlatkérõ nem érezte bizonytalanságban magát a közölt adatokra vonatkozóan. Emellett a Kbt. ezen törvényhely szerinti felvilágosítás kérése csak lehetõség ajánlatkérõ részére, elmulasztása miatt ajánlatkérõ nem marasztalható el.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelmet a Kbt. 88. § (1) bekezdésének a) pontja alapján elutasította.<br>
Az eljárási díj viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja rendelkezik.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 16.<br>
<br>
Nagyné Dr. Szabó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>