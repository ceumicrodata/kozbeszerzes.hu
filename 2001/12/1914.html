<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1914)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.638/5/2000.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett eljárás a PM VPOP közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (továbbiakban: Bizottság Elnöke) által a Vám- és Pénzügyõrség Országos Parancsnoksága Informatikai Fõosztály (1063 Budapest, Munkácsy Mihály u. 198., továbbiakban: ajánlatkérõ) "szakmai támogatás és karbantartás" közbeszerzés ellen hivatalból indított jogorvoslati eljárást – megszünteti.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a rendelkezõ részben megjelölt beszerzés tárgyában 2000. november 30-án hirdetmény közzététele nélküli tárgyalásos eljárást indított. Az eljárás jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontját jelölte meg. Az eljárásfajta választásának indokaként elõadta, hogy a szerzõdést mûszaki-technikai sajátosságok miatt kizárólag egy meghatározott, az eljárásban ajánlattételre felhívott (jogi) személy – az Oracle Hungary Kft. – képes teljesíteni.<br>
Az ajánlati felhívás 3. a) pontja szerint a beszerzés tárgya: szakmai támogatás és karbantartás "valamennyi 2000. november 1. elõtt a VPOP részére kiállított licencekre vonatkozólag", mennyisége pedig a táblázatban megadott operációs rendszerek Oracle programjainak "Full" licencfokozatra fejlesztése.<br>
Ajánlatkérõ a felhívást megküldte a Bizottság elnökének is.<br>
A Bizottság elnöke 2000. december 6-án eljárást kezdeményezett ajánlatkérõ közbeszerzési eljárása ellen, mert a rendelkezésre bocsátott iratokból nem látta egyértelmûen megállapíthatónak azt, hogy a szerzõdést csak egy meghatározott személy képes teljesíteni.<br>
Ajánlatkérõ észrevételében kérte az eljárás megszüntetését. Elõadta, hogy Magyarországon és Közép-Európában kizárólag csak az Oracle Kft. jogosult a birtokában lévõ Oracle szoftverek supportjának megújítására. Állítása igazolásaként becsatolta nevezett Kft. 2000. november 28-án kelt saját kizárólagosságát igazoló nyilatkozatát.<br>
Az Oracle Kft. egyéb érdekelt észrevételében szintén kérte az eljárás megszüntetését. Csatolta az Oracle GmbH (Ausztria) ügyvezetõ igazgatója és alelnöke nyilatkozatának hiteles fordítását, miszerint: "az Oracle Hungary Kft. az egyetlen arra felhatalmazott Társaság, hogy Magyarországon forródrót támogatást nyújtson, valamint jogosult a vevõknek frissítési jogot biztosítani."<br>
A Döntõbizottság a felek írásos észrevételei, valamint a közbeszerzési eljárásban keletkezett dokumentumok tartalma alapján megállapítja, hogy ajánlatkérõ eljárása nem volt jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése elõírja, hogy a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A megengedõ szabályokat a 70. § tartalmazza. A 70. § (1) bekezdés b) pontja szerint ajánlatkérõ tárgyalásos eljárást alkalmazhat, ha "a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni."<br>
A szerzõi jogról szóló 1999. évi LXXVI. törvény 1. § (2) bekezdés c) pontja alapján szerzõi jogi védelem alá tartozik a "számítógépi programalkotás és a hozzá tartozó dokumentáció (a továbbiakban: szoftver) akár forráskódban, akár tárgykódban vagy bármilyen más formában rögzített minden fajtája, ideértve a felhasználói programot és az operációs rendszert is."<br>
Az ajánlati felhívás 3. a) pontjából megállapíthatóan ajánlatkérõ a részére 2000. november 1. elõtt Oracle- programokra biztosított használati jogok (licencek) fejlesztését igényelte. A programok gyártója közölte, hogy Magyarországon kizárólag az Oracle Hungary Kft. jogosult a vevõknek fejlesztési jogot biztosítani, a Kft. pedig úgy nyilatkozott, hogy e kizárólagos jogosultságával a továbbiakban is élni kíván.<br>
A Döntõbizottság megállapította, hogy ajánlatkérõnek nem volt más lehetõsége a beszerzésre, mint az Oracle Hungary Kft. ajánlattételre való felkérése.<br>
Az államigazgatási eljárás általános szabályairól szóló 1957. évi IV. törvény (továbbiakban: Áe.) 14. § (2) bekezdése így rendelkezik: "A közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti." Mivel a fentiek miatt az eljárás folytatására okot adó körülmény nem áll fenn, a Döntõbizottság a Bizottság elnökének kezdeményezésére indult eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 28.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>