<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1976)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.619/8/2000.<br>
<br>
Tárgy: a Feigel Fischer Kft. jogorvoslati kérelme a Kincstári Vagyoni Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Feigel Fischer Kft. (2241 Sülysáp, Hunyadi u. 22., a továbbiakban: kérelmezõ) jogorvoslati kérelmét – amelyet a Kincstári Vagyoni Igazgatóság (1054 Budapest, Zoltán u. 16., a továbbiakban: ajánlatkérõ) "Lakóépület tetõszerkezet-héjazatának felújítása III. (befejezõ) üteme, 1000 m2 tetõfelület a Szinnyei u., valamint az Andrássy út felõli kapualjak felújításának építési munkái" tárgyú közbeszerzési eljárása ellen nyújtott be – elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 43. számában 2000. október 25-én tette közzé tárgyalásos eljárás lefolytatására vonatkozó felhívását, melynek tárgya lakóépület tetõszerkezet-héjazatának felújítása III. (befejezõ) üteme, 1000 m2 tetõfelület a Szinnyei u., valamint az Andrássy út felõli kapualjak felújításának építési munkái.<br>
Ajánlatkérõ az eljárás alkalmazásának feltételét a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontjára alapozta, mivel a nyílt eljárás eredménytelen volt a Kbt. 60. § (1) bekezdés d) pontja szerint, azaz az ajánlatkérõ részére egyik ajánlattevõ sem tett megfelelõ ajánlatot.<br>
Ajánlatkérõ a részvételi felhívásban csak teljes körû ajánlattétel lehetõségét biztosította.<br>
A teljesítés határidejét, vagy a szerzõdés idõtartamát 2001. április 30-ában jelölte meg azzal a feltétellel, hogy elõteljesítést is elfogad. A tárgyalásos eljárásban ajánlatkérõ dokumentációt is rendelkezésre bocsátott a jelentkezõk részére, amely tartalmazta az ajánlattétel formai és tartalmi követelményeit. Ajánlatkérõ a részvételi felhívásban megjelölte, hogy az ajánlatok elbírálásának szempontja az összességében legelõnyösebb ajánlat, az alábbi részszempontok figyelembe vétele mellett (zárójelben a súlyszámokkal):<br>
– ajánlati ár (28)<br>
– ajánlat mûszaki tartalma (7)<br>
– teljesítés feltételei (3)<br>
– szerzõdéses feltételek (2)<br>
Az adható pontszám 1–25-ig terjedt.<br>
A többváltozatú ajánlattétel lehetõségét ajánlatkérõ kizárta a részvételi felhívásban, továbbá megjelölte a már általa kiválasztott jelentkezõk nevét, így a Kemler-Alpin Bau Kft.-t, a kérelmezõt és az Exclusív-Bau Kft.-t.<br>
A kiválasztott cégeken kívül a részvételi felhívásra jelentkezett még a NOV-Invest Kft., a Wall Plusz Bt.<br>
Az ajánlatkérõ a részvételi jelentkezések benyújtását követõen mind az 5 részvételi jelentkezõt november 13-án kihirdetett döntése alapján ajánlattételre felhívta. Az ajánlati felhívás 6. a pontja szerint 10 napot biztosított az ajánlattételre.<br>
A 2000. november 23-i ajánlattételi határidõre mind az 5 felkért cég ajánlatot nyújtott be, 2000. november 24-én ajánlatkérõ mind az 5 ajánlattevõvel tárgyalt, írásban rögzítette a végleges ajánlati nyilatkozatokat, majd ezt követõen egy négytagú értékelõ bizottság végezte az ajánlatok értékelését 2000. november 24-én. Az ajánlatokat pontozással bírálták el. Az értékelés az ajánlati árra vonatkozóan a P = legkedvezõbb ár/értékelt ár × 25 képlettel történt. A mûszaki tartalom esetében az adható 25 pont az alábbiakból adódott: költségvetés kidolgozottsága (maximum 7), alkalmazott kivitelezési technológia (maximum 5), alkalmazott anyagok minõsége (maximum 5), ár/érték viszonya (maximum 8).<br>
A teljesítés feltételei között a garanciális kötelezettségek (maximum 7), jótállási kötelezettségek (maximum 7), vállalt kötbér (maximum 6 pont), teljesítés megoszlása (maximum 5 pont) volt az értékelés alapja. A szerzõdéses feltételek közül a megajánlott határidõre (maximum 10), a számlázási ütemezésre (maximum 5), a rezsi óradíjra (maximum 5) és a kapcsolódó ráfordításokra (maximum 5) voltak tekintettel. Az értékelés alapján a közbeszerzési eljárás nyertes ajánlattevõje az Exclusív-Bau Kft. lett, összesen 881 ponttal. A Kemler-Alpin Kft. 810,2 pontot kapott. Kérelmezõ pontszáma 793,8 pont volt.<br>
Ajánlatkérõ döntését követõen a kérelmezõ 2000. november 29-én nyújtotta be jogorvoslati kérelmét a Döntõbizottsághoz, amelyben kérte, hogy a Döntõbizottság semmisítse meg az eljárás nyertesére és a második helyezettre vonatkozó ajánlatkérõi döntéseket, valamint alkalmazzon ideiglenes intézkedést. Tiltsa meg a szerzõdés megkötését. Álláspontja szerint az eljárás nyertesei irreálisan alacsony áron tettek ajánlatot, amelyre ajánlatkérõ nem kért magyarázatot az ajánlattevõtõl, így feltételezhetõ, hogy kevesebb mûszaki tartalom indokolja az árajánlatot. Ily módon az ajánlatok elfogadása kérelmezõ részére sérelmes.<br>
Ajánlatkérõ a jogorvoslati kérelem alaptalanság miatti elutasítását kérte. Álláspontja szerint az értékelése az ajánlati árra vonatkozóan nem volt jogsértõ. A nyertes és a második helyezett ajánlattevõ irreálisan alacsony árat nem ajánlott meg. A mûszaki dokumentáció, illetve a helyszíni bejárás alkalmából megállapítható volt, hogy az ajánlat teljes mértékben kimerítette a mûszaki dokumentációban foglalt követelményeket.<br>
Az ajánlat mûszaki tartalmával összefüggésben elõadta, hogy árazatlan, tervezõi költségvetést bocsátott az ajánlattevõk rendelkezésére, melyben meghatározta az elvégzendõ munkákra vonatkozó tételsorokat. A helyszíni bejáráson az ajánlattevõknek lehetõséget biztosított arra, hogy ellenõrizzék a mennyiségeket és eltérést engedélyezett, amennyiben a mennyiségek nem egyeznének meg a tételes költségvetési kiírással. A nyertes ajánlat esetében a tárgyaláson gyõzõdött meg arról, hogy az mûszakilag teljes körû.<br>
Az Exclusív-Bau Kft. észrevételében elõadta, hogy az ajánlata mûszaki tartalmában megfelelt a felhívás és a dokumentáció minden feltételének, az elõírt mûszaki tartalmat vállalták, ajánlatkérõ a november 24-i tárgyaláson szóban és jegyzõkönyvben is kért magyarázatot az alacsony árra, erre megfelelõ nyilatkozatot tett. Álláspontja szerint az ajánlati ára azért volt alacsony, mert 20%-os eltérésen belül mozgott. Kérte a jogorvoslati kérelem alaptalanság miatti elutasítását.<br>
A Döntõbizottság a jogorvoslati eljárásban ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelem nem alapos.<br>
A közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#57">Kbt.) 57. §</a> (2) bekezdése szerint, ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie. A magyarázatkérésnek az a jelentõsége a közbeszerzési eljárásban, hogy felhívásnak és dokumentációnak nem megfelelõ mûszaki tartalomra tett ajánlat érvénytelenségét kell megállapítani akkor, ha a kirívóan alacsony árnak ez a magyarázata.<br>
Az Exclusív Bau Kft. ajánlatának 32. és 48. munkanemekhez tartozó tételeiben a kiírástól eltérõ mennyiségeket rögzített és árazott. Ajánlatkérõ a 2000. november 24-én megtartott tárgyaláson készült jegyzõkönyv tanúsága szerint rákérdezett a nyertes ajánlattevõ ajánlati árára a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése szerint, és szóban a nyertes ajánlattevõ magyarázatot adott a megajánlott ajánlati árra. A jegyzõkönyvben az alábbiak kerültek rögzítésre: "A 32-es elõre gyártott fedkõ és a 48-as számú szigetelési költségvetési tételekben fenntartja az ajánlati árát. Amennyiben a mûszaki ellenõr a fent említett tételekben szereplõ mennyiségeken túli többletmunkát ír elõ, azt a megajánlott áron köteles az ajánlattevõ elvégezni, ezért plusz igénnyel nem léphet fel a megrendelõ felé."<br>
A fentiek alapján tehát a nyertes ajánlattevõ ajánlata teljes körû volt, tartalmazta a szükséges munkák elvégzését az ajánlati áron belül.<br>
A Döntõbizottság megvizsgálta a többi ajánlattevõ árát, és összehasonlította a nyertes ajánlattevõ ajánlati árával, és az alábbi megállapításokat tette. Az ajánlati árak között valójában nem volt nagy eltérés. A tárgyalások után a végleges legalacsonyabb ár a nyertesé volt, 15 350 E Ft +10% tartalékkeret + áfával, azaz 21 106 250 Ft. A legmagasabb árajánlat a Wall Plusz Bt.-é 24 787 712 Ft (bruttó) ajánlati árral.<br>
A kérelmezõ ajánlati ára eredetileg bruttó 24 633 500 Ft volt, a végleges pedig 17 000 000 Ft + 10% tartalékkeret + áfa, azaz 23 375 000 Ft. (A Döntõbizottság valamennyi árat bruttó értékkel és tartalékkerettel együtt hasonlított össze).<br>
A nyertes és a legalacsonyabb ár közötti eltérés 3 681 462 Ft, ami 15%-nak felel meg. A kérelmezõ árához viszonyítva még ennél is kisebb az eltérés, pontosan 2 268 750 Ft, ami 10%-nak felel meg. A Döntõbizottság álláspontja szerint a nyertes árat nem lehet kirívóan alacsony árnak tekinteni. Az is tény, hogy az Exclusív-Bau Kft.-vel felvett 2000. november 24-i jegyzõkönyvbõl kiderül, hogy ajánlatkérõ tisztázta a tárgyalás során az ár mögötti mûszaki tartalmat, tehát az elbírálás alapja a felhívás és a dokumentáció tartalma, valamint a végleges ajánlat volt.<br>
A Döntõbizottság fentiekre figyelemmel tehát megállapította, hogy a nyertes ajánlattevõ ajánlati ára a többi ajánlattevõ, illetve a kérelmezõ ajánlati árához viszonyítottan sem volt irreálisan alacsony, ajánlatkérõ kérdésfeltevéssel tisztázta az ajánlat érvényességét, ezért a kérelmezõ jogorvoslati kérelme nem megalapozott.<br>
A Döntõbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés a) pontja alapján az alaptalan kérelmet elutasította.<br>
A jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 9.<br>
<br>
Dr. Eke Pekács Tibor s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>