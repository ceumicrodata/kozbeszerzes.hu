<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1913)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.632/20/2000.<br>
<br>
Tárgy: az Organo Kft. jogorvoslati kérelme a Debreceni Egyetem és társai közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Lugosi Gábor ügyvéd (9021 Gyõr, Árpád u. 3.) által képviselt Organo Papírkereskedelmi Kft. (9028 Gyõr, Régi Veszprémi út 14., továbbiakban: kérelmezõ) által a Debreceni Egyetem Orvos- és Egészségtudományi Centrum (4012 Debrecen, Nagyerdei krt. 98.), a Szabolcs-Szatmár-Bereg Megyei Önkormányzat Jósa András Kórház (4400 Nyíregyháza, Szent István u. 68.) és a Kaposi Mór Megyei Kórház (7400 Kaposvár, Tallián Gyula u. 20–34.) ajánlatkérõk adminisztráció fogyóeszközei tárgyú közbeszerzési eljárása ellen indított jogorvoslati eljárást a Döntõbizottság megszünteti.<br>
Az eljárás során felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõk megbízásából az Euromedic-Trading Kft. a Közbeszerzési Értesítõ 2000. augusztus 23-án megjelent számában ajánlati felhívást tett közzé a rendelkezõ részben megjelölt beszerzés tárgyában.<br>
A felhívásra 7 ajánlat érkezett ajánlatkérõhöz.<br>
Ajánlatkérõ által november 14-én elkészített és ajánlattevõk részére megküldött összegzés az eljárásról dokumentum adatait sérelmezve kérelmezõ jogorvoslati kérelmet terjesztett elõ a Döntõbizottsághoz. Sérelmezte az ajánlatok elbírálását, álláspontja szerint a Jósa András Kórház részére történõ beszerzés tekintetében 81 tételbõl 61 tételre jobb ajánlatot tett, mint a nyertes, a Debreceni Orvos- és Egészségtudományi Centrum esetében pedig 39 tételbõl 16-ra tett jobb ajánlatot a nyertesnél. Kérte a jogsértés megállapítását és ajánlatkérõ döntésének megsemmisítését.<br>
Ajánlatkérõ észrevételében kérte a jogorvoslati kérelem elutasítását, közölte, hogy döntése jogszerû volt.<br>
Kérelmezõ december 19-én bejelentette, hogy a jogorvoslati kérelmét visszavonja és kéri az eljárás megszüntetését. Kérte továbbá az igazgatási szolgáltatási díj visszafizetésének elrendelését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre, vagy hivatalból indul. A Kbt. 79. § (1) bekezdése alapján a Döntõbizottság eljárására – ha a Kbt. másképp nem rendelkezik – az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni. Az Áe. 14. § (1) bekezdése így rendelkezik: "Az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja." A Döntõbizottság a kérelmezõ által becsatolt dokumentumok vizsgálata alapján megállapította, hogy az eljárás lefolytatására okot adó körülmény nem áll fenn.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette. A Döntõbizottság nem rendelkezett az igazgatási szolgáltatási díj visszafizetésérõl, mert erre sem a Kbt., sem az Áe. nem ad lehetõséget.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2001. január 10.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>