<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1987)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.37/13/2001.<br>
<br>
Tárgy: a VILL-KORR Bt. jogorvoslati kérelme Karcag Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Kalas Géza ügyvéd (9024 Gyõr, Bartók Béla u. 41.) által képviselt VILL-KORR Bt. (9029 Gyõr, Boglárka u. 37–39., továbbiakban: kérelmezõ) jogorvoslati kérelmének – melyet dr. Abonyi Katalin jogtanácsos által képviselt Karcag Város Önkormányzata (5300 Karcag, Kossuth tér l., továbbiakban: ajánlatkérõ) a Kátay Gábor Kórház villamoselosztó berendezéseinek korszerûsítése tárgyú közbeszerzési eljárása ellen indított – a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, ezért ajánlatkérõ eljárást lezáró döntését megsemmisíti, és kötelezi ajánlatkérõt, hogy kérelmezõ ajánlatát az elbírálásba vonja be.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. november 29-én megjelent számában a rendelkezõ részben megjelölt beszerzés tárgyában. A felhívás 11. a) pontjában az ajánlattevõ pénzügyi, gazdasági alkalmassága igazolására – többek között – elõírta a Munkaerõpiaci Alappal szemben fennálló tartozásra vonatkozó igazolás, illetve fizetési kötelezettség hiányában az errõl szóló nyilatkozat csatolását.<br>
Az ajánlattételi határidõre a kérelmezõ ajánlatával együtt 12 ajánlat érkezett ajánlatkérõhöz. Ajánlatkérõ a 2000. január 19-i jegyzõkönyvben rögzítette, hogy a kérelmezõ ajánlata és további 7 ajánlat érvénytelen, a kérelmezõ ajánlata érvénytelenségét azzal indokolta, hogy a Munkaerõpiaci Alappal szemben fennálló tartozásra vonatkozóan csatolt igazolás nem megfelelõ.<br>
Ajánlatkérõ a január 24-én tartott eredményhirdetésen az Épvillszer Kft. ajánlatát hirdette ki nyertesnek. Az eredményhirdetésre elkészítette, a jelenlévõknek átadta, a többi ajánlattevõ részére pedig postai úton megküldte az összegzés az eljárásról dokumentumot, amit kérelmezõ január 26-án vett kézhez.<br>
Kérelmezõ január 30-án jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását, álláspontja szerint a Kbt. elõírásainak megfelelõ Munkaerõpiaci Alap igazolást csatolt az ajánlatához. Kérte másodlagosan annak megállapítását is, hogy õ tette a legkedvezõbb ajánlatot.<br>
Ajánlatkérõ észrevételében kérte a jogorvoslati kérelem elutasítását. A szóban forgó igazolás nem megfelelõnek minõsítése indokául elõadta, hogy az nem arról szólt, hogy az igazolás kiállításának napján nincs a kérelmezõnek tartozása. A kérelem második elemére nem nyilatkozott, tekintettel arra, hogy kérelmezõ ajánlatát érvénytelennek tekintette, ezért a bírálat során nem értékelte. A jogorvoslati eljárásban tartott tárgyaláson közölte, hogy a nyertessel a szerzõdést nem kötötte meg, azzal bevárja a Döntõbizottság határozatát.<br>
A Döntõbizottság a felek írásos és a tárgyaláson szóban elõadott nyilatkozatai, észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja elõírja, hogy nem lehet ajánlattevõ, aki – többek között – elkülönített állami pénzalappal szemben fennálló fizetési kötelezettségének nem tett eleget. Az (5) bekezdés szerint ajánlattevõ köteles csatolni a köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában nincs a hatóság által nyilvántartott köztartozása.<br>
A Döntõbizottság megvizsgálta a kérelmezõ ajánlatát és megállapította, hogy az abban lévõ Munkaerõpiaci Alap igazolás 2000. május 5-én kelt, tanúsította, hogy a kiadásának idõpontjában kérelmezõnek egy évnél régebben nyilvántartott tartozása az alappal szemben nem áll fenn.<br>
A jogvita tárgyát képezõ közbeszerzési eljárásban az eljárás eredménye kihirdetésének idõpontja a felhívás szerint (és ténylegesen is) 2001. január 24-e volt. Az igazolás tehát megfelel a törvény kritériumainak, miszerint az igazolás kiadása idõpontjának az eredményhirdetés idõpontját megelõzõ egy éven belülinek és nemlegesnek kell lennie.<br>
A Döntõbizottság megállapította, hogy ajánlatkérõnek a Munkaerõpiaci Alap igazolás nem megfelelõségére való hivatkozása nem helytálló, így ajánlatkérõ a kérelmezõ ajánlatát jogszerûtlenül minõsítette érvénytelennek. A Döntõbizottság megállapította, hogy az érvényes kérelmezõi ajánlat érvénytelenné nyilvánítása által ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
A Döntõbizottság nem vizsgálta, hogy a jogorvoslati kérelem további részében megalapozott-e, nevezetesen hogy a kérelmezõ ajánlata kedvezõbb volt-e, mint a nyertes ajánlat. Észlelte a Döntõbizottság, hogy a kérelmezõ ajánlata a legnagyobb – 40-es súlyszámú – bírálati részszempontból, az ajánlati ár tekintetében kedvezõbb volt a nyertes ajánlatánál, lévén hogy a kérelmezõ 54 895 917 Ft-os, a nyertes pedig 71 491 998 Ft-os árajánlatot tett. A Döntõbizottság azonban nem vonhatja el ajánlatkérõnek az ajánlatok értékelésére való jogosultságát, a jelen határozat megállapításánál fogva elõállt új helyzetben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése értelmében ajánlatkérõnek van elsõdlegesen joga az ajánlatok ismételt elbírálására.<br>
A jogsértés reparálására a Döntõbizottság ezért jogkövetkezményként az ajánlatkérõ eljárást lezáró döntésének megsemmisítése mellett döntött és kötelezte ajánlatkérõt, hogy az ajánlatok újbóli elbírálásába a kérelmezõ ajánlatát vonja be.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés b), c), d) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2001. február 28.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>