<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1988)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.557/5/2000.<br>
<br>
Tárgy: az Integrál Építõ Rt. jogorvoslati kérelme a Békés Megyei Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Integrál Építõ Rt. (5540 Szarvas, Árpád u. 10., a továbbiakban: kérelmezõ) jogorvoslati kérelmét, amelyet a Békés Megye Képviselõ-testülete Önkormányzati Hivatala (5600 Békéscsaba, Derkovits sor 2., képv.: dr. Gyebnár és dr. Domoki Ügyvédi Iroda, 5600 Békéscsaba, Wlassich u. 7., a továbbiakban: ajánlatkérõ) "Békés Megye Önkormányzata Szarvasi Szociális otthon rekonstrukciójának és bõvítésének kivitelezése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok alapján az alábbi tényállást állapította meg.<br>
Ajánlatkérõ 2000. augusztus 23-án, a Közbeszerzési Értesítõ 34. számában tett közzé részvételi felhívást elõminõsítési eljárás megindítására a rendelkezõ részben meghatározott beszerzés tárgyában.<br>
A részvételi felhívás 9. II. pontjában a résztvevõk mûszaki alkalmasságának igazolására kért adatok között a 4. francia bekezdésben ajánlatkérõ az alábbiakat írta elõ:<br>
"– Minõségbiztosítási rendszerének, bármelyik nemzetközi rendszerben akkreditált, tanúsító általi tanúsítása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pont]...."<br>
Ezen elõírással kapcsolatban alkalmassági feltételt ajánlatkérõ nem határozott meg a felhívás 10. pontjában. A részvételre jelentkezõknek a szerzõdés teljesítésére alkalmatlanná minõsítés feltételeit a felhívás 10. b) pontjában határozta meg ajánlatkérõ.<br>
Az ajánlati felhívás 9.1. c) pontjában kérte ajánlatkérõ csatolni a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdéseiben meghatározott nyilatkozatokat és hatósági igazolásokat.<br>
A részvételi jelentkezés határidejére, 2000. október 3-ra a kérelmezõ, BÁÉV Rt., Középületépítõ Rt., DÉLÉPÍTÕ Rt., STRABAG Kft., Debreceni Magas- és Mélyépítõ és Útépítõ Rt., HERMA Kft. nyújtottak be részvételi jelentkezést.<br>
Kérelmezõ részvételi jelentkezéséhez a minõségbiztosítási rendszer meglétének igazolására nyilatkozatot csatolt, azzal a tartalommal, hogy minõségügyi rendszere az MSZ EN ISO 9002:1996 elõírásnak megfelelõen került kialakításra, a kérelmezõ ezen szabályok betartásával mûködik, azonban a minõségbiztosítás tanúsítása folyamatban van.<br>
Becsatolta továbbá a minõségrendszer mûködését felügyelõ szakember oklevelét.<br>
Ajánlatkérõ 2000. október 31. napján tartott eredményhirdetésen kérelmezõ ajánlatát <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek nyilvánította a szóban forgó minõségbiztosítási rendszert igazoló tanúsítvány hiányára hivatkozással.<br>
Kérelmezõ 2000. november 2. napján jogorvoslati kérelmet terjesztett elõ a Döntõbizottsághoz.<br>
Sérelmezte ajánlatának a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján történõ érvénytelenné nyilvánítását, arra hivatkozással, hogy ajánlata nem felelt meg a részvételi felhívás 9.II. pontja 4. francia bekezdésének.<br>
Elõadta, hogy az ajánlatkérõ a részvételi felhívásban a minõségbiztosítási rendszer tanúsítását mûszaki alkalmasság igazolására kérte csatolni, ugyanakkor a minõségbiztosítási tanúsítvány hiánya nem szerepelt a felhívás 10. b) pontjában az alkalmatlanná minõsítés szempontjai között. Az alkalmassági szempontként szerepeltetett minõségbiztosítás hiánya így az ajánlata alkalmatlanságának megállapítását eredményezhette volna, nem pedig annak érvénytelenségét.<br>
Kifejtette továbbá, hogy ajánlatkérõnek érdemben kellett volna vizsgálnia a részvételi jelentkezéshez csatolt nyilatkozatot a minõségbiztosítási rendszerrõl, amely a szerzõdés teljesítésére való alkalmasságát megfelelõen igazolja.<br>
Kérte az ajánlatkérõ döntésének megsemmisítését és ideiglenes intézkedésként az eljárás felfüggesztését, továbbá kérelmezõnek a közbeszerzési eljárásba való bevonását, valamint ajánlatkérõ eljárási költségben való marasztalását.<br>
Ajánlatkérõ észrevételében kérte a jogorvoslati kérelem elutasítását, arra hivatkozással, hogy jogszerû volt kérelmezõ ajánlatának érvénytelenné minõsítõ döntése.<br>
Észrevételében kifejtette, hogy a két szakaszból álló eljárásban a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése alapján alkalmazni kell a Kbt. 52. §-át megfelelõ módon, így a kérelmezõ által nem az ajánlati felhívásnak megfelelõ módon történt minõségbiztosítási tanúsítás igazolása miatt a Kbt. 52. § (2) bekezdés d) pontja alapján kérelmezõ ajánlatát érvénytelennek kellett minõsíteni.<br>
Egyéb érdekeltek érdemi észrevételt nem tettek.<br>
Kérelmezõ jogorvoslati kérelme megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése kimondja, hogy a részvételi szakaszt megindító részvételi felhívásban a 44. § (1)–(5) bekezdés alapján kell meghatározni az eljárásban történõ részvételre való alkalmasság igazolásának módját és megítélésének a szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése alapján a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági, mûszaki alkalmasságát.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése pedig kimondja, hogy a két szakaszból álló eljárás részvételi szakaszában is megfelelõen alkalmazni kell a Kbt. 52. §-át az ajánlatok, illetve a részvételi jelentkezések érvénytelenségére vonatkozóan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja kimondja, hogy érvénytelen az ajánlat, ha nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ az ajánlati felhívás 9. "A résztvevõk pénzügyi, gazdasági és mûszaki alkalmassága igazolására kért adatok és tények" pontjának II. "A mûszaki alkalmasság igazolása" 4. francia bekezdésében feltételként elõírta a részvételre jelentkezõk számára a minõségbiztosítási rendszerének, bármely nemzetközi rendszerben akkreditált, tanúsító általi tanúsítását szolgáló okirat benyújtását. Az alkalmasság igazolásának elõírt módja megfelel a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontjának.<br>
Kérelmezõ maga is elismeri a részvételi jelentkezéshez csatolt nyilatkozatában, hogy minõségtanúsítvánnyal nem rendelkezik, minõségbiztosítási rendszerének ISO 9002 szabvány szerinti minõsítése folyamatban van.<br>
A Döntõbizottság nem fogadja el a kérelmezõ azon érvelését, amely a mûszaki alkalmasság igazolásának körében a minõségbiztosítási rendszer mûködésérõl becsatolt nyilatkozatnak az érdemi vizsgálatára vonatkozik. A közbeszerzési eljárás keretében a szerzõdés teljesítésére való alkalmasság, illetve alkalmatlanság vizsgálatára csak az érvényes részvételi jelentkezések esetén kerülhet sor.<br>
Amennyiben részvételre jelentkezõ nem teljesíti az ajánlatkérõ által a részvételi felhívásban elõírt feltételeket, úgy a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése által adott felhatalmazás alapján ajánlatkérõnek alkalmazni kell a Kbt. érvénytelenségre vonatkozó 52. § (2) bekezdését.<br>
Nincs jelentõsége ezen körben annak, hogy ajánlatkérõ milyen körülményeket határozott meg az alkalmasság, illetve alkalmatlanság szempontjaiként.<br>
Kérelmezõ részvételi jelentkezésében az ajánlatkérõ által megkövetelt okiratot becsatolni nem tudta, minõségbiztosítási rendszer tanúsító okirat nem állt rendelkezésére, így ezen tényt ajánlatkérõ jogszerûen csak az érvényesség körében vizsgálhatta, s így helyesen alkalmazta a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját és minõsítette kérelmezõ ajánlatát érvénytelennek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 16.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>