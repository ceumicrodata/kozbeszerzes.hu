<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9661)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.616/9/2001.<br>
<br>
Tárgy: a MÁV MTM-BAUCONT Konzorcium jogorvoslati kérelme a MÁV Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MÁV MTM-BAUCONT Konzorcium (1088 Budapest, Rákóczi út 1-3., képviseli: dr. Mészáros István ügyvéd, 1142 Budapest, Dorozsmai út 37/B, a továbbiakban: kérelmezõ) jogorvoslati kérelmének, amelyet MÁV Rt. (1065 Budapest, Bajcsy-Zsilinszky út 25., képviseli dr. Sebõk Erzsébet jogtanácsos, a továbbiakban: ajánlatkérõ) "a MÁV Rt. sátoraljaújhelyi vasútállomása felvételi épületének folyamatos vasútüzem melletti rekonstrukciója, kiviteli tervek elkészítése" tárgyú közbeszerzési eljárása ellen nyújtott be részben helyt ad, megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) és (7) bekezdését. Ezt meghaladóan a Döntõbizottság a kérelmet elutasítja.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján: az alábbi tényállást állapította meg:<br>
Ajánlatkérõ 2001. június 27-én a Közbeszerzési Értesítõ 26. számában részvételi felhívást tett közzé nyílt elõminõsítési eljárás lefolytatására, amelynek tárgya a MÁV Rt. sátoraljaújhelyi vasútállomása felvételi épületének folyamatos vasútüzem melletti rekonstrukciója, kiviteli tervek elkészítése volt.<br>
A felhívásra hat részvételi jelentkezés érkezett, közülük ötöt ajánlatkérõ elfogadott, az errõl szóló döntését 2001. július 30-án kihirdette és ugyanezen a napon megküldte az ajánlati felhívását is az alkalmas részvételre jelentkezõk részére.<br>
Ajánlatkérõ az összességében legelõnyösebb ajánlatot kívánta kiválasztani, az ajánlati felhívásban meghatározta az ajánlatok elbírálására szolgáló részszempontokat, súlyszámokat és az értékelés során adható pontszámok alsó és felsõ határát.<br>
Az ajánlatkérõ dokumentációt is biztosított, amelyben elõírta részletes ajánlati és szerzõdési feltételeit, mûszaki ismertetést is adott.<br>
A dokumentáció 2.1. pontjában az ajánlattevõ teljesítései között határozta meg a "pályázat tartalmát" oly módon, hogy azt egyrészt a rendelkezésre bocsátott terveknek megfelelõen kell elkészíteni, másrészt az alapajánlattól elkülönítetten kérte opcióként szerepeltetni a telefonközpont, a villamos fõ és mellékórák és a telefonkészülékek költségeit. Az ezek telepítésével kapcsolatos költségeket (kábelezés, vezetékelés, kapcsolódó berendezések áthelyezése, csatlakozási felületek kiépítése stb.) az alapajánlatban kérte megadni. Fentiek tekintetében a tender terveket és mennyiségjegyzéket jelölte meg az ajánlatadás alapjául.<br>
A mûszaki tervek között tartalmazta a dokumentáció a "Távközlés és Biztosítóberendezés" címû kötetet. Ennek a 8. pontja a telepítendõ új távbeszélõ alközpont, a 14. pontja az órahálózat mûszaki specifikációja. A 8. pontban határozták meg a telefonkészülékeket is. A tervekre mennyiségi kimutatás is készült.<br>
Az ajánlatkérõ 2001. augusztus 15-én helyszíni konzultációt tartott, majd számos kérdésre írásban válaszolt. Ily módon írta elõ, hogy tételes árazott költségvetést is kér az ajánlattevõktõl.<br>
Az ajánlattételi határidõben, 2001. szeptember 10-ig két ajánlattevõ nyújtott be ajánlatot, kérelmezõ konzorcium (tagjai: BAUCONT Építõipari Rt. és a MÁV MTM Rt.) és az ORNAMENT 2000. Kft.<br>
Az ajánlatokat bizottság értékelte több alkalommal és az eredményhirdetés idõpontját elhalasztotta egy héttel. Kérelmezõ ajánlatára jogi szakvéleményt is kért.<br>
Ajánlatkérõ 2001. szeptember 28-án kérelmezõ ajánlata érvénytelenségérõl döntött, ezt azzal indokolta, hogy kérelmezõ ajánlatában a telefonközpont költsége az alapajánlat fõösszesítõjében szerepel, tételes költségvetés nélkül, ezt a kiírásban opciós ajánlatként kérték. Az ajánlat nem felel meg a dokumentáció 2.1. pontjában foglaltaknak, ezért a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
Az ORNAMENT 2000 Kft. ajánlata opcióként elkülönítve tételes költségvetést tartalmaz a telefonok, órák, telefonközpont, utastájékoztató, peronvilágítás és áramforrás a pénztáraknál mûszaki tartalmat illetõen 40 304 175 Ft bruttó értékben. Az ajánlatában ettõl függetlenül határozta meg az alap ajánlati árat (bruttó 578 363 128 Ft).<br>
Az ajánlatkérõ az ORNAMENT 2000 Kft. ajánlatát érdemben is értékelte, részszempontonként pontozta és nyertességérõl döntött. Döntését szeptember 28-án ki is hirdette.<br>
Ajánlatkérõ az ajánlatok bontásáról készült jegyzõkönyvet 2001. szeptember 28-án, az eredményhirdetés jegyzõkönyvét és az összegezést október 1-jén küldte meg kérelmezõnek.<br>
A nyertes ajánlattevõvel ajánlatkérõ 2001. október 15-én megkötötte a szerzõdést, az opció nélküli ajánlat alapján.<br>
Kérelmezõ 2001. október 3-án nyújtott be kérelmet a Döntõbizottsághoz, amelyet a jogorvoslati eljárás során tartott tárgyaláson módosított. Kérte, hogy a Döntõbizottság állapítsa meg a jogsértést, szabjon ki bírságot az ajánlatkérõvel és a nyertes ajánlattevõvel szemben. Kérelme indokául elõadta, hogy az ajánlata érvényes volt, ajánlatkérõ indokát nem tartja megalapozottnak, mivel a Fõösszesítõben külön tételként szerepeltették a telefonközpont-szerelés, anyag- és munkaköltségét. Az ajánlatkérõ dönthetett volna úgy, hogy ezzel a résszel, vagy e rész nélkül fogadja el az ajánlatot. Ha opcióra nem tartott volna igényt, akkor a teljes ajánlati árból ki kellett volna vonni ennek összegét. Szerinte az opciós tételek egyösszegû (nem tételes) megajánlása nem vezethetett volna az ajánlat (opció nélküli része) érvénytelenségéhez.<br>
Az opciós részre sem írta elõ ajánlatkérõ azt, hogy tételes árajánlatot kér, õk egyösszegû árat adtak, amivel ez a rész is érvényes. Valószínûleg a másik (nyertes) ajánlatban sem volt az opció tételesen kidolgozva. A részopciós igény csak a dokumentáció egyik mellékletében jelent meg, ami a felhívással is ellentétes, így a teljesítésének formai elmaradására az ajánlatkérõ nem hivatkozhat.<br>
Ajánlatkérõ jogsértõen módosította a beszerzés tárgyát, mert a kiviteli terv készítését törölte; ezzel a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. §-</a>t sértette meg.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(6) bekezdését is megsértette, mert jóval az ötnapos határidõn túl küldte meg a bontási jegyzõkönyvet.<br>
Az összegzés nem felel meg az elõírásoknak, a 2. a) pont nincs kitöltve, a pontozás is félrevezetõ.<br>
Kérelmezõ ajánlata ár és teljesítési határidõ tekintetében is jobb volt a nyertesénél, elutasítása a verseny tisztaságát is sérti.<br>
Ajánlatkérõ észrevételében kérte a megalapozatlan kérelem elutasítását. Elõadta, hogy a kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen volt, mert a kiírással ellentétben alapajánlatként és nem opcióként szerepeltette a telefonközpont, a villamos fõ- és mellékórák, telefonkészülékek költségeit. A dokumentáció 44. oldalán ajánlatkérõ nem kért kötelezõen opciós ajánlatot. Lehetõség volt a megjelölt berendezésekre ajánlatot tenni, opciós ajánlatként. Erre azért volt szükség, mert ajánlatkérõ saját maga számára lehetõséget akart biztosítani az opció elfogadását illetõen. Az egységes ajánlatadás miatt ajánlatkérõ elvesztette ezen választási lehetõségét, így a felhívásnak nem megfelelõ ajánlatot érvénytelenné kellett nyilvánítani.<br>
Tény, hogy a kiviteli tervek megrendelésétõl elállt, de a kérelem ezen része elkésett. Kérelmezõ is ezt elfogadva tett ajánlatot.<br>
A bontási jegyzõkönyv megküldésével kapcsolatban elõadta, hogy azt szeptember 17-ig küldhette volna meg határidõben az ajánlattevõknek, a kérelmezõ ezt is elkésve kifogásolja az október 3-án benyújtott kérelmében.<br>
Az összegzés 2. a) pontját adminisztrációs hiba miatt nem töltötte ki. Szerinte az összegzést csak az érvényes ajánlatot tevõknek kell megküldeni, kérelmezõ az eljárás ezen szakaszában nem vehet részt, tehát nem jogosult ezen kifogás elõterjesztésére. Az összegezésben a pontozásnak nincs jelentõsége, mert csak egy érvényes ajánlat volt.<br>
Az ORNAMENT 2000 Kft. észrevételében és a tárgyaláson tett nyilatkozatában kérte az alaptalan kérelem elutasítását, elõadta, hogy az ajánlata megfelelt a felhívásban foglaltaknak, az opció vonatkozásában is. Hangsúlyozta, hogy az érvénytelenség szempontjából azonosan kell kezelni a felhívásban és a dokumentációban szereplõ elõírásokat.<br>
A Döntõbizottság megállapította, hogy a kérelem részben alapos.<br>
A Döntõbizottságnak elsõdlegesen azt kellett vizsgálnia, hogy a jogorvoslati kérelem a törvényes határidõn belül került-e elõterjesztésre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság megállapította, hogy a kiküldött ajánlati felhívás nem tartalmazta a beszerzés tárgyát, a dokumentáció 44. oldalán az 1. pontból értesülhettek az ajánlattevõk arról, hogy a kiviteli tervek elkészítésére már nem kér ajánlatot az ajánlatkérõ, csak a rekonstrukcióra.<br>
A dokumentációt a kérelmezõ 2001. augusztus 7-én vásárolta meg, ekkor szerzett tudomást annak tartalmáról, így a beszerzés tárgyának módosításáról és az opcióra vonatkozó elõírásról is. Ehhez az idõponthoz képest a számára nyitva álló tizenöt napos jogvesztõ határidõ 2001. augusztus 22-én letelt, így e vonatkozásban a jogorvoslati kérelme elkésett.<br>
Ajánlatkérõ szerint elkésett a bontási jegyzõkönyvvel kapcsolatos kérelem is. A kérelem benyújtására nyitva álló tizenöt napos határidõt az ajánlatkérõ 2001. szeptember 17-tõl, attól a naptól számította, ameddig még megküldhette volna a bontási jegyzõkönyvet határidõben az ajánlattevõknek. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján azonban a tizenöt napos határidõt a jogsértõ esemény tudomásra jutásától kell számítani. Az ajánlatkérõ 2001. szeptember 28-án küldte meg az ajánlatok bontásáról készült jegyzõkönyvet telefaxon, a jogsértésrõl, azaz arról, hogy a jegyzõkönyvet az ajánlatkérõ késedelmesen küldte meg, annak kézhezvételekor szerzett tudomást a kérelmezõ, ehhez az idõponthoz képest a kérelem határidõben került benyújtásra.<br>
A Döntõbizottság megállapította, hogy a kérelem az összegezéssel és a bontási jegyzõkönyv megküldésével kapcsolatos részében alapos az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete 2. a) pontja szerint az összegezésnek tartalmaznia kell az érvényes ajánlatot tevõ, ki nem zárt és alkalmasnak talált ajánlattevõk nevét, ajánlatuknak az elbírálás szempontja és - az összességében a legelõnyösebb ajánlat választása esetén - annak elbírálási részszempontjai - szerinti tartalmi elemeit.<br>
Az ajánlatkérõ vitatta az összegezés vonatkozásában kérelmezõ ügyfélképességét.<br>
A Döntõbizottság szerint az összegzést a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése egyértelmû rendelkezése alapján az eljárásban részt vevõ összes ajánlattevõnek meg kell küldeni, annak is, aki érvénytelen ajánlatot nyújtott be. Az ezzel ellentétes ajánlatkérõi álláspont téves, és így nem helytálló ajánlatkérõnek az ebbõl levont következtetése sem, amely szerint az összegezés tartalmához - mivel csak az érvényes ajánlatot tevõ részére megküldendõ - kérelmezõnek jogos érdeke nem fûzõdik.<br>
A Döntõbizottság megállapította, hogy az ajánlatkérõ által készített összegezés hiányos, a 2. a) pontja nem került kitöltésre, így nem tartalmazza az érvényes ajánlatottevõ megjelölését, valamint az érvényes ajánlat értékelt tartalmi elemeit (a 3. pontból, a pontszámok indokolásából az értékelt elemek közül csak a késedelmi kamat mértéke állapítható meg).<br>
A fentiek alapján ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elsõ fordulatát.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése szerint az ajánlatok felbontásáról készült jegyzõkönyvet öt munkanapon belül meg kell küldeni az ajánlattevõnek.<br>
Az ajánlatkérõ is elismerte, hogy a bontási jegyzõkönyvet 2001. szeptember 28-án - a Kbt.-ben meghatározott határidõn túl - küldte meg az ajánlattevõnek, és ezzel megsértette a Kbt. 61. § (7) bekezdése elsõ fordulatát.<br>
A jogorvoslati kérelem az alábbiak szerint alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A Kbt 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az opció megadási módjára a dokumentáció már idézett - 44. oldalán - található utasítás. A kérelmezõnél a bruttó ár 522 821 148 Ft, ebben benne van a telefonközpont-szerelés, illetve az utastájékoztató és információs rendszer, az órahálózat is, amelyek az alapajánlatban, a fõösszesítõ 5. és 6. sorában egyösszegû árként szerepelnek. Így - kérelmezõ által is elismerten - az opciós tételek az ajánlatában nem szerepelnek elkülönítetten. Az opciós tételek azért sem egyértelmûek, mert a telepítés költségeit - amelyek ugyan az opciós tételekhez kapcsolódnak, de nem opcióként kellett megadni - nem lehet azokból leválasztani, tekintettel arra is, hogy ezekhez az ajánlatában tételes költségvetés nem kapcsolódik, így nem állapíthatók meg ténylegesen az opcióként kért berendezések költségei. Az így megadott ajánlat nem bírálható el külön alap- és külön opciós ajánlatként, míg a nyertes ajánlata - az opciós részek tételes, elkülönített költségvetésére tekintettel - megfelel az ajánlatkérõ kifejezett követelményének.<br>
A fentiek alapján a felhívás elõírásának nem felelt meg a kérelmezõ ajánlata, érvénytelen volt, így nem jogsértõ ajánlatkérõnek a kérelmezõ ajánlatára vonatkozó döntése, a nyertes ajánlatot pedig érvényesnek kellett tekinteni.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a), d) és h) pontjaiban meghatározott jogkövetkezményeket alkalmazta.<br>
A Döntõbizottság a jogsértések csekély súlyára tekintettel nem alkalmazott bírságot a jogsértõ ajánlatkérõvel szemben.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 9.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
