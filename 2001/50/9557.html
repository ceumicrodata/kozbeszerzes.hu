<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9557)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.607/3/2001.<br>
<br>
Tárgy: a WOL-ELEKTRO Kft. jogorvoslati kérelme a Magyar Államkincstár közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A WOL-ELEKTRO Kft. (1183 Budapest, Krasznahorka u. 15., a továbbiakban: kérelmezõ) jogorvoslati kérelmét, melyet a Magyar Államkincstár (1052 Budapest, Deák F. u. 5., a továbbiakban: ajánlatkérõ) "Csalogány utcai hálózatépítés" tárgyú közbeszerzési eljárása ellen nyújtott be, a Döntõbizottság érdemi vizsgálat nélkül elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ közbeszerzési eljárást folytatott a rendelkezõ részben írt tárgyban.<br>
Ajánlatkérõ a 2001. szeptember 19-én kelt határozatával a kérelmezõ ajánlatát érvénytelenné nyilvánította.<br>
Kérelmezõ 2001. szeptember 28-án jogorvoslati kérelemmel fordult a Döntõbizottsághoz. E kérelméhez nem csatolta az igazgatási szolgáltatási díj megfizetését bizonyító dokumentumot, valamint beadványa nem teljeskörûen tartalmazta a közbeszerzésekrõl szóló - többször módosított - 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#80">Kbt.) 80. §</a>-ban foglalt valamennyi adatot.<br>
Fentiekre tekintettel a Döntõbizottság 2001. szeptember 28-án hiánypótlásra hívta fel kérelmezõt, felhívva egyben figyelmét arra is, hogy amennyiben a kézhezvételtõl számított 5 napon belül a hiánypótlást nem teljesíti, akkor kérelme elutasításra kerül.<br>
A visszaérkezett tértivevény tanúsága szerint kérelmezõ a felhívást 2001. október 1-én átvette, de a hiányt 2001. október 12-ig sem pótolta.<br>
Erre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a kérelmet a Kbt. 80. § (4) bekezdése alapján érdemi vizsgálat nélkül elutasította, mivel a hivatkozott rendelkezés szerint: "Ha a Bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a Kbt. 89-93. § szerinti jogorvoslatnak van helye."<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 12.<br>
<br>
Dr. Bíró László s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
