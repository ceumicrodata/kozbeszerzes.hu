<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9431)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.564/10/2001.<br>
<br>
Tárgy: a KORTEX Kft. jogorvoslati kérelme a Czóbel Ernõ Kollégium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Szentmiklósi Péter ügyvéd (1036 Budapest, Kolosy tér 5-6.) által képviselt KORTEX Kft. (1024 Budapest, Lövõház u. 24., továbbiakban: kérelmezõ) jogorvoslati kérelmének - melyet a Fõvárosi Önkormányzat Czóbel Ernõ Kollégium (1149 Budapest, Tábornok út 22., továbbiakban: ajánlatkérõ) 1380 db berendezési tárgy (hálószobai, irodai, tanulószobai, orvosi szobai) beszerzése - a Döntõbizottság helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére tekintettel az 59. § (1) bekezdését. A jogsértés miatt a Döntõbizottság ajánlatkérõ eljárást lezáró döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. július 11-én megjelent számában a rendelkezõ részben megjelölt beszerzés tárgyában. A felhívás szerint az ajánlati dokumentációban specifikált egyes berendezési tárgyakra tételenként külön-külön is tehetõ volt részajánlat az adott tételnél meghatározott teljes mennyiségben.<br>
A dokumentáció I-XII. sorszám alatt tartalmazta a különbözõ funkciójú helyiségek megnevezését, valamint ezek berendezési tárgyait és a darabszámokat. A berendezési tárgyak és eszközök leírását az 1-12. sz. melléklet tartalmazta.<br>
Ajánlatkérõ az ajánlatok elbírálására az összességében legelõnyösebb ajánlatelbírálási szempontot választotta, melyet 1-100-ig terjedõ pontszámozással, a következõ bírálati részszempontok és hozzájuk rendelt súlyszámok alapján kívánt kiválasztani:<br>
részszempontok	súlyszámok<br>
- ajánlati ár 50<br>
- jótállási idõszak hossza  15<br>
- teljesítési határidõ  13<br>
- a mûszaki paramétereknek való megfelelõség   12<br>
- fizetési feltételek 10<br>
A felhívásra tíz ajánlattevõ nyújtott be ajánlatot/részajánlatot, közülük ajánlatkérõ a szeptember 7-én tartott eredményhirdetésen a BEVÉD Kft. ajánlatát hirdette ki nyertesnek.<br>
Kérelmezõ szeptember 14-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ az értékelést nem részajánlatonként, a tényleges tartalmi elemeknek megfelelõen végezte, valamint az eredményhirdetésen átadott táblázat adataiból következtethetõen a részszempontonként adott pontszámokat nem szorozta meg a súlyszámokkal. Kérte a jogsértés megállapítását, az eljárást lezáró döntés megsemmisítését és ideiglenes intézkedésként a szerzõdéskötés megtiltását.<br>
A Döntõbizottság a D.564/3/2001. számú határozatával ideiglenes intézkedésként a szerzõdéskötést megtiltotta.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a beszerzési célra a BEVÉD Kft. által ajánlott, vassal megerõsített bútorok voltak számára leginkább megfelelõek, és ezek 35 millió Ft célelõirányzatból beszerezhetõek.<br>
Az egyéb érdekeltek közül a Balaton Bútorgyár Rt., az Idex Inter-Ed Kft. nyújtott be észrevételt, miszerint egyetértenek a jogorvoslati kérelemben foglaltakkal.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése elõírja: "Ha az ajánlatkérõ az összességében legelõnyösebb ajánlatot kívánja kiválasztani" "az ajánlati felhívásban köteles meghatározni:<br>
a) az összességében legelõnyösebb ajánlat megítélésére szolgáló - a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó - részszempontokat;<br>
b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos."<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(6) bekezdése így rendelkezik: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja." "Az az ajánlat az összességében legelõnyösebb, amelynek összpontszáma a legnagyobb."<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki összességében a legelõnyösebb ajánlatot tette.<br>
A Kbt. idézett rendelkezései a jogorvoslati kérelem szempontjából két alapvetõ értékelési követelményt támasztanak az ajánlatok értékelésével szemben:<br>
<br>
1. Az ajánlatokra az egyes részszempontokból adott pontszámokat meg kell szorozni a felhívásban meghatározott súlyszámmal.<br>
<br>
2. Az értékelés során adható pontszám-tartomány alsó és felsõ határának minden részszempontból való értékelés során azonosnak kell lennie.<br>
A törvény nem határozza meg ajánlatkérõ részére a követendõ értékelési módot. A legkézenfekvõbb, de csak nagyszámú és szórt ajánlati elemeket tartalmazó ajánlatok esetén alkalmazandó értékelési mód az, amikor a legelõnyösebb ajánlat a maximum, a legelõnytelenebb ajánlat a minimum pontszámot kapja, a két szélsõ pontérték között helyezkednek el a többi ajánlatra adott pontszámok. Ajánlatkérõ ezen kívül végezheti az értékelést úgy is, hogy az adott részszempontból legelõnyösebb ajánlatra a maximumpontot adja és az ajánlatok tartalmának megfelelõ arányban csökkenti a többi ajánlatra járó pontszámot, vagy történhet úgy is a pontozás, hogy a legelõnytelenebb ajánlat a minimumpontot kapja és az ajánlatok tartalmához képest a többi ajánlat növekvõ pontszámokat kap. A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontja értelmében azonban bármelyik értékelési módszerre vonatkozik az a követelmény, hogy mindegyik részszempontból való értékelésnél azonos módon kell eljárni.<br>
Ajánlatkérõ a kiírásban lehetõvé tette egyes berendezési tárgyakra tételenként külön-külön ajánlat, azaz részajánlat tételét, így a hivatkozott törvényi rendelkezésben foglalt értékelési folyamatra elõírtak részajánlatonként értendõk.<br>
A Döntõbizottság megvizsgálta ajánlatkérõ értékelését és megállapította, hogy az nem felel meg a 2. pontban jelölt követelménynek.<br>
ad.1. Ajánlatkérõ által az ajánlattevõknek szeptember 7-én a részletes pontozás eredményeként átadott "Melléklet" egy olyan táblázatot tartalmaz, melyben feltüntetett pontszámok nincsenek megszorozva a súlyszámmal. Ebbõl ajánlattevõk nyilvánvalóan azt a következtetést vonhatták le, hogy ajánlatkérõ nem alkalmazta a törvényben elõírt pontszámsúlyozást. A Döntõbizottság megvizsgálta ajánlatkérõ értékelési dokumentumait és megállapította, hogy az 57 termékféleségre készített értékelési táblázatok tartalmazzák a pontszámoknak és a súlyszámoknak a szorzatát is. Ajánlatkérõ értékelése tehát ebbõl a szempontból helytálló volt.<br>
ad.2. Ajánlatkérõ mind az 57 termékféleségnek az ajánlati ár, a jótállási idõ, a teljesítési határidõ és fizetési feltételek részszempontokból való értékelésénél az általa legelõnyösebbnek ítélt ajánlatra 10 pontot adott, ehhez viszonyítottan a többi ajánlatra alacsonyabb pontszámot.<br>
A mûszaki paraméterek részszempontból való értékelésénél azonban eltért ettõl a pontozási módtól és e részszempontból általa legelõnyösebb ajánlatra pl. a tanulóasztalra és tanulószékre 30 pontot, a könyvszekrényre 20 pontot, az ágynemûtartós ágyra és hálószobapolcra 40 pontot adott.<br>
A Döntõbizottság elvégezte az ajánlatok értékelését oly módon, hogy a mûszaki paraméterek részszempontból is 10 pontot vett számításba az ajánlatkérõ által legelõnyösebbnek tartott ajánlatra, és a többi ajánlatra járó pontszámot az ajánlatkérõ részérõl figyelembe vett arányban csökkentette.<br>
A tanulóasztalra a Bevéd Kft. kapta a legmagasabb pontszámot, 1071-et. A mûszaki paraméterek részszempontra 30 pontot, súlyozva 360 pontot kapott.<br>
A második legmagasabb pontszámot, 995-öt a Linea Kft. kapta, ebbõl a mûszaki paraméterekre 15, súlyozva 180 pontot.<br>
A Döntõbizottság álláspontja szerint a Bevéd Kft.-nek a mûszaki paraméterek részszempontból 10 pont, súlyozva 120 pont jár. Ily módon összpontszáma 831-re változik. A Linea Kft.-nek 5 pontot, súlyozva 60 pontot kellett volna kapnia, összesített pontszáma így 875-re változik.<br>
A tanulószékre a Bevéd Kft. 971 pontja volt a legmagasabb pontszám, az ezt követõ legmagasabb az Idex Kft. 931-es pontszáma. A mûszaki paraméterek részszempontra a Bevéd Kft. 30 pontot, súlyozva 360 pontot, az Idex Kft. 10 pontot, súlyozva 120 pontot kapott.<br>
A Döntõbizottság álláspontja szerint a Bevéd Kft.-nek a mûszaki paraméterek részszempontból 10 pont, súlyozva 120 pont jár, így összpontszáma 731-re változik. Arányosítással az Idex Kft. részére 3,3 pont, súlyozva 39,6 pont jár, így összpontszáma 850-re változik.<br>
Az ágynemûtartós ágyra a legmagasabb pontszámot - 1141-et - a Bevéd Kft. kapta. A mûszaki paraméterekre 40, súlyozva 480 pontot kapott. Az ezt követõ legkedvezõbb ajánlatnak a Balaton Bútorgyár Rt. ajánlatát tartotta ajánlatkérõ, 1036 pontra értékelve ezt az ajánlatot. A mûszaki paraméterekre a Bevéd Kft. 40, súlyozva 480 pontot ért el, a Balaton Bútorgyár Rt. 13, súlyozva 156 pontot. A Döntõbizottság értékelése szerint a Bevéd Kft.-nek 10 pont, súlyozva 120 pont jár, a Balaton Bútorgyár Rt.-nek arányosítással 3,2 pont, súlyozva 38,4 pont. Ily módon a Bevéd Kft. összpontszáma 781-re, a Balaton Bútorgyár Rt.-é 918,4-re változik.<br>
A Döntõbizottság a példaértékûként felhozott termékek értékelésén kívül megvizsgálta a többi termékféleségre adott ajánlatok értékelését is és észlelte, hogy ajánlatkérõ azon eljárása, miszerint a mûszaki paraméterek részszempontpontozását eltérõen végezte a további négy részszempontból való értékeléshez képest, az objektív eredménytõl eltérõ döntést hozott.<br>
Ajánlatkérõ jogsértõen végezte az értékelést azért is, mert a felhívásban meghatározott 1-100 pontszám tartománytól eltérõen a legelõnyösebb ajánlatra nem 100, hanem ennél alacsonyabb pontszámokat adott.<br>
A Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének megsértése által megsértette az 59. § (1) bekezdését. A jogsértés csak az eljárást lezáró döntés megsemmisítésével küszöbölhetõ ki, ezért a Döntõbizottság ezen jogkövetkezményt alkalmazta.<br>
A Döntõbizottság felhívja ajánlatkérõ figyelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésének rendelkezésére, miszerint: "Ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított 30 (építési beruházás esetén 60) napon belül új döntést hozni."<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2001. szeptember 10.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
