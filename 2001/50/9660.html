<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9660)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.622/13/2001.<br>
<br>
Tárgy: a Varga és Varga Bt. jogorvoslati kérelme az Észak-magyarországi Vízügyi Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Varga és Varga Bt. (Miskolc, Görögszõlõ u. 1., továbbiakban: kérelmezõ) jogorvoslati kérelmének, melyet az Észak-magyarországi Vízügyi Igazgatóság (3501 Miskolc, Vörösmarty u. 77., képviseli dr. Toma József jogtanácsos, a továbbiakban: ajánlatkérõ) "üzemelõ, sérülékeny földtani környezetû ivóvízbázisok biztonságba helyezése I. diagnosztikai fázisának végrehajtása" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (6) bekezdését, a Kbt. 52. § (1) bekezdését, az 52. § (2) bekezdés d) pontját, a Kbt. 55. §<br>
(6) bekezdését és a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, ezért ajánlatkérõnek a "Sátoraljaújhely északi I. és déli II. vízmûtelep" részteljesítésre vonatkozó eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. július 8-án a Közbeszerzési Értesítõ 29. számában ajánlati felhívást tett közzé nyílt eljárás lefolytatására, amelynek tárgya üzemelõ, sérülékeny földtani környezetû ivóvízbázis biztonságba helyezése I. diagnosztikai fázisának végrehajtása volt. Az ajánlatkérõ hat vízbázist jelölt meg a beszerzés tárgyában, ezekre a teljesítési helyekre részajánlatot lehetett tenni, de csak a beszerzés tárgyát képezõ munkák egészére. Az egyik vízbázis Sátoraljaújhely északi I. és déli II. vízmûtelep volt.<br>
Az ajánlati felhívás 11. pontjában ajánlatkérõ meghatározta az ajánlattevõ, illetve az ajánlati ár 10%-át meghaladó mértékben igénybe venni kívánt alvállalkozók pénzügyi, gazdasági és mûszaki alkalmassága igazolására kért adatokat és tényeket. Itt írta elõ a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) bekezdése szerinti igazolások és nyilatkozatok csatolását, valamint azt, hogy a mûszaki alkalmasság a Kbt. 44. § (2) bekezdés a), b) és c) pontjai szerint igazolható.<br>
A 11. b) pontban meghatározta az ajánlatkérõ az ajánlattevõnek a szerzõdés teljesítésére alkalmatlanná minõsítésének szempontjait, az egyik szempont a következõ volt:<br>
Mûszaki szempontból alkalmatlannak minõsül az az ajánlattevõ, aki nem rendelkezik saját maga, sem nevesített alvállalkozója révén a szerzõdés teljesítéséhez szükséges mûszaki-technikai eszközökkel (kútfúró berendezés, akkreditált vízvizsgáló laboratórium, modellezéshez szükséges számítógép és szoftver)<br>
A 13. pont tartalmazta, hogy ajánlatkérõ az összességében legelõnyösebb ajánlatot kívánja kiválasztani, itt határozta meg az ajánlatkérõ az értékelési részszempontokat és azok súlyszámait, az adható pontszámokat.<br>
Az egyéb információk között a hetedik és tizenegyedik bekezdésben az ajánlatkérõ elõírta a következõket:<br>
Követelmény a 60 napnál nem régebbi cégkivonat, aláírási címpéldány. Hiánya esetén az ajánlat érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja értelmében az ajánlatban szükséges megnevezni a 10%-ot meghaladó mértékben bevont alvállalkozókat, valamint azokat, akik a fúrási, kútépítési munkákat, a laboratóriumi vizsgálatokat és a védõterület-, védõidom modellezéssel történõ meghatározását végzik.<br>
Az ajánlatok benyújtási határidejére, 2001. augusztus 28-ig három ajánlat érkezett a sátoraljaújhelyi vízbázisra. Ajánlatot nyújtott be a kérelmezõ, a Víziterv Consult Kft. és a Geokomplex Kft. Ajánlatkérõ már ekkor közölte, hogy hiánypótlási lehetõséget biztosít a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43 . §</a> (4) bekezdése alapján.<br>
Az ajánlatok áttekintését követõen, 2001. szeptember 3-án az ajánlatkérõ hiánypótlási lehetõséget biztosított az ajánlattevõknek. Határidõként 2001. szeptember 6-át határozta meg. Egyben tájékoztatta az ajánlattevõket, hogy az eredményhirdetés idõpontját 2001. szeptember 20-ra halasztja el.<br>
A sátoraljaújhelyi vízbázisra ajánlatot benyújtó valamennyi ajánlattevõt felhívta hiánypótlásra. A Víziterv Consult Kft. vonatkozásában a felhívás többek között a következõket is tartalmazta: a 10%-ot meghaladó alvállalkozójának a GEOAQUA Kkt.-nek a mûszaki alkalmassági igazolása hiányzik, valamint a TEÁOR-számok között kútfúrás nem szerepel. Nyilatkozni szükséges, hogy a felhívásban foglaltaknak megfelelõen a kútfúrási munkát ki végzi és az 10% alatti vagy feletti. Hiányzik az aláírási címpéldány.<br>
Az ajánlatkérõ a hiánypótlást követõen az eljárást lezáró döntést 2001. szeptember 19-én hozta meg. A sátoraljaújhelyi részteljesítésre vonatkozóan a nyertes ajánlattevõ a Víziterv Consult Kft. lett, a nyertest követõ legkedvezõbb ajánlatot tevõ pedig kérelmezõ.<br>
Az eredmény kihirdetésére 2001. szeptember 20-án került sor.<br>
Az összegezést 2001. szeptember 24-én küldte meg az ajánlatkérõ az ajánlattevõknek.<br>
Az eljárásról szóló tájékoztató szerint a nyertes által 10%-ot meghaladó mértékben igénybe venni kívánt alvállalkozó a fúrási munkák tekintetében az AQUADRILL 92 Kft.<br>
Kérelmezõ 2001. október 5-én nyújtott be jogorvoslati kérelmet, amelyet a tárgyaláson pontosított. Kérte a jogsértés megállapítását, az ajánlatkérõnek a joghátrány megszüntetésére való felhívását.<br>
Kérelme indokául elõadta, hogy az ajánlatkérõ hiánypótlási lehetõséget biztosított. Ezt a döntést nem vitatják. A Víziterv Consult Kft.-re vonatkozó felhívás alapján arra gondoltak, hogy a kútfúró berendezés hiánya nem pótolható ilyen rövid idõ alatt, így ez az ajánlattevõ alkalmatlan lesz. Ajánlatkérõ ugyanis alkalmassági kritériumként írta elõ, hogy az ajánlattevõnek vagy a nevesített alvállalkozójának rendelkeznie kell a kútfúró berendezéssel.<br>
A Víziterv Consult Kft. azonban 2001. szeptember 18-án nyertesként került kihirdetésre.<br>
A bontási jegyzõkönyv nem tartalmazza az alvállalkozók felsorolását, beszerezték a GEOAQUA Kkt. cégkivonatát, amelyben kútfúrás nem szerepel tevékenységi körként. Ebbõl arra következtetnek, hogy a nyertesnek az alkalmasságához, az ajánlat érvényességhez a hiánypótlásban olyan alvállalkozót kellett megneveznie, aki az ajánlatában nem szerepelt, ez pedig az ajánlat megváltoztatását eredményezte, az ajánlatkérõnek alkalmaznia kellett volna a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(6) bekezdésében foglaltakat, az ajánlatkérõt ki kellett volna zárnia. Sérült ezzel a Kbt. 49. § (2) bekezdése is.<br>
Ajánlatkérõ észrevételében kérte az alaptalan kérelem elutasítását. Elõadta, hogy a hiánypótlás során nemcsak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>és 46. § szerinti igazolások és nyilatkozatok utólagos csatolását engedte meg, hanem a felhívás 16. pontjában szereplõ egyéb követelmények pótlását is.<br>
Ilyen, a 16. pontban elõírt követelmény pótlására hívta fel a kérelmezõt és a nyertest is.<br>
Valamennyi ajánlattevõ pótolta a hiányokat és így minden ajánlatot érvényesnek minõsítettek.<br>
Az egyéb érdekeltek közül a Víziterv Consult Kft. észrevételében elõadta, hogy 10%-ot meghaladó mértékû alvállalkozóként a GEOAQUA Kkt.-t nevezték meg. Ajánlatukban részletesen bemutatták a saját maguk és az alvállalkozók által végzendõ munkákat.<br>
A hiánypótlásra adott válaszban megerõsítették, hogy a kútfúrást a GEOAQUA Kkt. vállalkozásában kívánják elvégeztetni, kiegészítõ információként megadták, hogy az AQUADRILL 92 Kft. lesz az alvállalkozójuk alvállalkozója. A hiánypótlásra adott válasz a mûszaki alkalmasság további bizonyítását szolgálta, de nem érintette a pályázat mûszaki, pénzügyi tartalmát.<br>
Együttmûködési megállapodás van érvényben az AQUADRILL 92 Kft. és a Víziterv Consult Kft. között 2003. december 31-ig.<br>
Hivatkozott még arra, hogy a kérelem elkésett, mivel a hiánypótlásról történõ tudomásra jutás idõpontja korábbi, mint az eredményhirdetés idõpontja.<br>
A Döntõbizottság 2001. október 9-én kelt D.622/4/2001. számú határozatában ideiglenes intézkedésként megtiltotta a nyertes ajánlattevõvel a szerzõdés megkötését.<br>
A Döntõbizottság megállapította, hogy a kérelem alapos.<br>
A Döntõbizottságnak elsõdlegesen azt kellett vizsgálnia, hogy a jogorvoslati kérelem a törvényes határidõn belül került-e elõterjesztésre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A kérelmezõ a hiánypótlási felhívást nem vitatta, az eredményhirdetéskor, 2001. szeptember 28-án jutott tudomására az, hogy a Víziterv Consult Kft.-t nem minõsítette alkalmatlannak az ajánlatkérõ, ez alapján feltételezték az ajánlat módosítását, és az ajánlatkérõ jogsértõ döntését. Ezen idõponthoz képest a kérelmezõ 2001. október 5-én, a tizenöt napos jogvesztõ határidõben nyújtotta be a jogorvoslati kérelmét.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése szerint az ajánlattételi határidõ lejártát követõen benyújtott ajánlatok az ajánlatkérõ hozzájárulásával sem módosíthatók.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(6) bekezdése szerint az ajánlatkérõ köteles meggyõzõdni arról, hogy a hiánypótlást követõen benyújtott ajánlati példányok tartalma megegyezik az eredeti ajánlat tartalmával. Eltérés esetén, vagy ha a hiánypótlást nem teljesítették, kizárólag az eredeti ajánlati példányt (példányokat) lehet figyelembe venni, és - ha annak feltételei fennállnak - az 52. § (2) bekezdésének b) vagy d) pontját, illetve az 53. § (1) bekezdésének a) pontját kell alkalmazni.<br>
A Kbt 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt, aki a érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A Döntõbizottság megállapította, hogy az ajánlatkérõ a felhívás 16. pontjában a tíz százalékot meghaladó mértékben igénybe venni kívánt alvállalkozók megjelölésén kívül elõírta a kútfúrási, kútépítési tevékenységet végzõk megnevezését is. A Víziterv Consult Kft. ajánlatában a 20. ábrán a GEOAQUA Kkt. neve alatt kerültek felsorolásra többek között a következõ munkák is: feltáró fúrások, sekély feltáró fúrások, észlelõ hálózat kivitelezése.<br>
Az ajánlatkérõ nyilatkozata szerint észlelte, hogy a GEOAQUA Kkt. tevékenységi körében nem szerepel a 45.25 TEÁOR-számú tevékenység, amely a kútfúrást is magában foglalja, ezért hívta fel a Víziterv Consult Kft.-t arra, hogy közölje, ki végzi a kútfúrást. Az ajánlatnak ezt a hiányosságát formai hiányosságként kezelte.<br>
A Víziterv Consult Kft. a hiánypótlási felhívásra adott válaszban közölte, hogy a GEO-AQUA Kkt. a kútépítési munkát az ilyen eszközökkel és jogosultsággal rendelkezõ AQUADRILL 92 Kft.-vel kívánja végeztetni. Alvállalkozói kútfúrási közremûködésük meghaladja a 10%-ot, ezért csatolta a felhívásban elõírt nyilatkozatokat és igazolásokat is.<br>
A Döntõbizottság részére megküldött iratok között nem volt fellelhetõ az AQUADRILL 92 Kft. eszközeinek ismertetése (amelyek között a fúrógépek is szerepelnek), az ajánlatkérõ nyilatkozata szerint azonban ezt a nyertes  ajánlattevõ a hiánypótlás során becsatolta, csak az az iratok megküldésekor maradt ki.<br>
A nyertes ajánlattevõ érvelése szerint a felhívás 16. pontjának 10. bekezdése alapján csak a 10%-ot meghaladó mértékben igénybe venni kívánt, kútfúrást végzõ alvállalkozókat kellett megjelölni, így az AQUADRILL 92 Kft.-t nem is kellett megnevezni az ajánlatukban. Az ajánlatkérõ tévesen értelmezte a hiánypótlásra adott válaszukat akkor, amikor az AQUADRILL 92 Kft.-t 10%-ot meghaladó mértékben közremûködõ alvállalkozóként kezelte, és így szerepeltette a tájékoztató az eljárás eredményérõl címû anyagban. Ez a cég csak a GEOAQUA Kkt. közremûködéséhez, és nem teljes beszerzés tárgyához viszonyítottan 10%-ot meghaladó mértékben közremûködõ, továbbá nem is alvállalkozója az ajánlattevõnek.<br>
A Döntõbizottság nem fogadta el a Víziterv Consult Kft. álláspontját, a felhívás ugyanis egyértelmûen elõírta, hogy külön azokat a cégeket is meg kell nevezni - a közremûködés mértékétõl függetlenül -, akik a kútfúrást végzik. Ennek a követelménynek a nyertes ajánlattevõ ajánlata nem felelt meg, mivel - általa sem vitatottan - a kútfúrást ténylegesen végzõ AQUADRILL 92 Kft.-t nem nevezte meg kútfúrást végzõ cégként az ajánlatában, csak a hiánypótlás során.<br>
A fentiek alapján a Döntõbizottság megállapította, hogy a Víziterv Consult Kft. az ajánlatát a hiánypótlás során módosította, és az ajánlatérõ ennek ellenére nem alkalmazta a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(6) bekezdésében foglalt jogkövetkezményt. Az ajánlatkérõ akkor járt volna el jogszerûen, ha a Víziterv Consult Kft. ajánlatát érvénytelennek nyilvánítja. A Kbt. fenti rendelkezései alapján egyértelmû, hogy az értékelésben csak az érvényes ajánlatok vehetnek részt, azzal, hogy az ajánlatkérõ a Víziterv Consult Kft. ajánlatát értékelte és nyertesként hirdette ki azt, megsértette a Kbt. 55. § (6) bekezdését és az 59. § (1) bekezdését is.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva, a rendelkezõ részben foglalt jogsértést állapította meg a Kbt. 88. § (1) bekezdés d) pontja alapján és az ajánlatkérõnek a Sátoraljaújhely, északi I. és déli II. vízmûtelep részteljesítésre vonatkozó eljárást lezáró döntését a Kbt. 88. § (1) bekezdés c) pontja alapján megsemmisítette.<br>
A Döntõbizottság a jogorvoslati eljárás során felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(1) bekezdés h) pontja alapján határozott.<br>
A Döntõbizottság nem alkalmazott bírságot a jogsértõ ajánlatkérõvel szemben, mivel az érintett eljárást lezáró döntés megsemmisítésével a jogsértés orvosolható, hiszen ajánlatkérõ az ideiglenes intézkedésre tekintettel nem köthette meg a szerzõdést a nyertes ajánlattevõvel.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 9.<br>
<br>
Dr. Bankó Ágnes s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
