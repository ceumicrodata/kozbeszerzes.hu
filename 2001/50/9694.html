<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9694)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.584/11/2001.<br>
<br>
Tárgy: az Izotóp Intézet Kft. jogorvoslati kérelme a Semmelweis Egyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Izotóp Intézet Kft. (1121 Budapest, Konkoly Thege M. út 29-33., továbbiakban: kérelmezõ) jogorvoslati kérelmének - melyet a dr. Salamonné dr. Bódis Enikõ ügyvéd és dr. Salamon Ferenc ügyvéd (1012 Budapest, Vérmezõ u. 14.) által képviselt Semmelweis Egyetem (1095 Budapest, Üllõi út 26., továbbiakban: ajánlatkérõ) in vivó és in vitró radioaktív anyagok beszerzése tárgyú közbeszerzési eljárása ellen indított - a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 52. §<br>
(1) bekezdését. A jogsértés miatt a Döntõbizottság ajánlatkérõnek a Kútvölgyi tömb 12., valamint a Radiológiai Klinika 1. és 19. tételsoraira vonatkozó eljárást lezáró döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. július 4-én megjelent számában az Egyetem számára a 2001. év II. félév és a 2002. I. félév közötti idõszakra szükséges, az ajánlati dokumentációban részletezett mennyiségû in vivó és in vitró radioaktív anyagok beszerzésére.<br>
A felhívás szerint a dokumentációban meghatározott tételenként, a tétel teljes mennyiségére ajánlatkérõ részajánlatot is elfogadott, többváltozatú ajánlat tételét azonban kizárta.<br>
Az ajánlattételi határidõre, augusztus 14-re a kérelmezõ, a Laborexpert Kft., a Medinspect Kft. és az Izinta Kft. nyújtott be ajánlatot. Ajánlatkérõ a szeptember 11-én tartott eredményhirdetésen - többek között - nyertesnek hirdette ki az Izinta Kft.-nek a Kútvölgyi tömb 12., valamint a Radiológiai Klinika 1. és 19. tételsoraira tett ajánlatát. A kérelmezõ egyes részajánlatait, az I. Sz. Belklinika 5-ös, a II. Sz. Belklinika 2-es, a Radiológiai Klinika 12-es és 13-as, a Kútvölgyi klinikai tömb 18-as tételsorára tett ajánlatait érvénytelennek nyilvánította azzal az indokkal, hogy ezen tételekre kérelmezõ több változatú ajánlatot tett.<br>
Kérelmezõ szeptember 24-én jogorvoslati kérelmet terjesztett elõ a Döntõbizottsághoz. A jogorvoslati eljárásban tartott tárgyaláson pontosított kérelme szerint kérte annak megállapítását, hogy egyrészrõl ajánlatkérõnek az õ egyes részajánlatai érvénytelenné nyilvánítására vonatkozó döntése jogszerûtlen volt, mert ezen részajánlatok nem többváltozatúak, hanem csak különbözõ kiszerelésû termékekre vonatkoztak, másrészrõl kérte, hogy a Döntõbizottság állapítsa meg, miszerint az Izinta Kft. egyes, ajánlatkérõ által nyertesnek minõsített részajánlatai érvénytelenek, mert nem felelnek meg az ajánlati dokumentációban foglalt paramétereknek.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a kérelmezõnek az általa érvénytelennek minõsített részajánlataiban szereplõ termékek eltérõ feldolgozást és eltérõ rendszerû készítményt jelentenek, így nem csak egyszerûen a kiszerelés tekintetében térnek el egymástól. Elõadta továbbá, hogy nem vitatja, hogy az Izinta Kft.-nek azon részajánlataiban szereplõ termékek, amelyeknek érvénytelenségét a kérelmezõ kéri megállapítani, tartalmukban teljes mértékben megfelelnek a dokumentációban elõírt paramétereknek, rendelkeznek mindazon tulajdonságokkal, amit õ azoktól elvár. Így álláspontja szerint nincs jelentõsége annak, hogy a termékek megjelölt paraméterei némileg eltérnek a dokumentációban elõírtaktól. Közölte, hogy a nyertesekkel a szerzõdést még nem kötötte meg.<br>
A Döntõbizottság a felek írásos és a tárgyaláson elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapítja, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja: "Ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie." Az 52. § (2) bekezdés d) pontja szerint érvénytelen az ezen feltételeknek nem megfelelõ ajánlat, mely ajánlatot ajánlatkérõnek az 52. § (1) bekezdése alapján érvénytelennek kell nyilvánítania.<br>
Ajánlatkérõ a felhívásban kikötötte, hogy többváltozatú ajánlatot nem fogad el. Kérelmezõ maga sem vitatta, hogy az ajánlatkérõ által érvénytelennek nyilvánított részajánlatait nem egyfajta változatban tette meg, csupán arra hivatkozott, hogy nem áll fenn ezen részajánlatokra nézve a többváltozatúság ténye, mert az "in vitro kitek esetében a több változatú ajánlat a különbözõ cégek által gyártott, eltérõ feldolgozású, ill. rendszerû, bizonyos mértékben eltérõ eredményt adó készítményt jelent". Az eltérõ kiszerelés pedig nem változat, pontosan ugyanaz a termék.<br>
A Döntõbizottság megvizsgálta a kérelmezõnek az ajánlatkérõ által érvénytelenné nyilvánított részajánlatait és megállapította, hogy azok ténylegesen többváltozatúak.<br>
Az érvénytelenné nyilvánított részajánlatok a következõk:<br>
I. Sz. Belklinika 5-ös tételsor<br>
I-125 zárt forrás<br>
<br>
1. változat: 757 450 db/Ft, 11,1 GBq<br>
<br>
2. változat: 840 000 db/Ft, 14,8 GBq<br>
II. Sz. Belklinika 2-es tételsor<br>
TSH kit<br>
<br>
1. változat: 13 900 Ft/kit, bevont csöves, 100 csõ/kit<br>
<br>
2. változat: 13 500 Ft/kit, mágneses, 100 csõ/kit<br>
<br>
3. változat: 20 000 Ft/kit, mágneses, 200 csõ/kit<br>
Radiológiai Klinika 12-es tételsor<br>
TSH kit<br>
<br>
1. változat: 13 900 Ft/kit, bevont csöves, 100 csõ/kit<br>
<br>
2. változat: 13 500 Ft/kit, mágneses, 100 csõ/kit<br>
<br>
3. változat: 20 000 Ft/kit, mágneses, 200 csõ/kit<br>
Radiológiai Klinika 13-as tételsor<br>
FT4 kit<br>
<br>
1. változat: 13 900 Ft/kit, bevont csöves, 100 csõ/kit<br>
<br>
2. változat: 13 500 Ft/kit, mágneses, 100 csõ/kit<br>
Kútvölgyi klinikai tömb 18-as tételsor<br>
PSA kit <br>
<br>
1. változat: 23 000 Ft/kit, mágneses<br>
<br>
2. változat: 24 800 Ft/kit, bevont csöves<br>
A táblázatból megállapítható, hogy kérelmezõ a felsorolt tételsorokra 2-3 változatban tette meg ajánlatát. Az egyes változatok árban és kivitelben (bevont csöves-mágneses) eltérnek egymástól.<br>
Kérelmezõ arra hivatkozott, hogy a változatok között csak azok kiszerelésében van eltérés.<br>
A Döntõbizottság nem fogadta el a kérelmezõ hivatkozását.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének második mondata így rendelkezik: "Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére". Az egyes ajánlatok között tehát a felhívás feltételeire, a szerzõdés teljesítésére és az ellenszolgáltatás összegére tett vállalás tekintetében lehet eltérés. A kérelmezõ ajánlatai az ellenszolgáltatás összegét illetõen eltérnek egymástól, tehát több változatúnak minõsülnek. Eltérés mutatkozik a szerzõdés teljesítési módjára vonatkozóan is a termék kivitelét illetõen.<br>
Többváltozatú ajánlattétel tilalma esetén ajánlatkérõ nem értékelheti az egyes változatokat, mert ezáltal megsértené a Kbt.-nek az ajánlattevõk esélyegyenlõségének biztosítására vonatkozó egyik alapelvét. A jogvita tárgyát képezõ esetben a többváltozatú ajánlattétel tilalma nélkül a többi ajánlattevõ is tehetett volna másik kiszerelésre is ajánlatot, fogalmilag nem kizárt, hogy nagyobb kiszerelés esetén még kedvezõbbet is a kérelmezõnél. Ha tehát ajánlatkérõ a kérelmezõ nagyobb kiszerelésû, így árban kedvezõbb ajánlatát kiválasztotta volna, az effajta ajánlattételt tiltó kikötést tudomásul vevõ többi ajánlattevõ hátrányára megkülönböztetést alkalmazott volna a kérelmezõ javára.<br>
A Döntõbizottság megállapította, hogy ajánlatkérõ döntése a kérelmezõ szóban forgó ajánlatai érvénytelenségének kimondása tekintetében helytálló volt, ezért a jogorvoslati kérelmet ebben a részében elutasította.<br>
Kérelmezõ kifogásolta, hogy ajánlatkérõ nyertesnek minõsítette az Izinta Kft.-nek a Kútvölgyi tömb 12-es, valamint a Radiológiai Klinika 1-es és 19-es tételsorára tett ajánlatát, holott ezen ajánlatokat érvénytelennek kellett volna nyilvánítania, mert nem felelnek meg az ajánlati dokumentációban elõírt feltételeknek. Kérelmezõ kifogása megalapozott.<br>
A Döntõbizottság az Izinta Kft. szóban forgó ajánlatait összevetette az ajánlati dokumentáció elõírásaival és megállapította, hogy az eltérés fennáll.<br>
Kútvölgyi tömb 2-es tételsor<br>
- Dokumentáció 2-es tételsor:<br>
- anyag "Megnevezés": MDP<br>
- Izinta Kft. ajánlata 2-es tételsor:<br>
- *-gal jelölve, ehhez fûzött lábjegyzet: "ezzel a termékkel közel ekvivalens termékre teszünk ajánlatot".<br>
Radiodógiai klinika 1-es tételsor<br>
- Dokumentáció 1-es tételsor:<br>
- anyag "Megnevezés": MDP<br>
- Izinta Kft. ajánlata 1-es tételsor:<br>
- *-gal jelölve, ehhez fûzött lábjegyzet: "ezzel a termékkel közel ekvivalens termékre teszünk ajánlatot".<br>
Radiológiai Klinika 19-es tételsor<br>
- Dokumentáció 19-es tételsor:<br>
- anyag "Megnevezés": Tc-Generátor<br>
- Izinta Kft. ajánlata 19-es tételsor<br>
- *-gal jelölve, ehhez fûzött lábjegyzet: "ezzel a termékkel közel ekvivalens termékre teszünk ajánlatot."<br>
Ajánlatkérõ nem vitatta, hogy az Izinta Kft. ezen ajánlatai eltérnek a kiírástól, de álláspontja szerint elfogadható volt a kiírással azonos értékû ajánlat is. Ajánlatkérõ védekezése nem helytálló. A Kbt. hivatkozott 43. § (1) bekezdésének elsõ fordulata szerint ajánlattevõnek a felhívásban és a dokumentációban meghatározott tartalmi és formai követelményeknek megfelelõen kell elkészíteni ajánlatát. Ha ajánlatkérõ a kiírásban lehetõvé tette volna, hogy adott termékek helyett megfelel azzal egyenértékû tulajdonságokkal és paraméterekkel rendelkezõ termék is, akkor elfogadhatta volna az Izinta Kft. ajánlatait. Ezen kikötés hiányában ragaszkodnia kellett volna a kiírásban megjelölt termékfajtához.<br>
Ajánlatkérõ az MDP megnevezésû anyag helyett attól eltérõ, MDP-nek jelölt terméket fogadott el, a Tc-generátor megnevezésû termék helyett Tc-99m steril generátort, mely utóbbi a dokumentációban meghatározott 17,2 GBq/db aktivitás helyett 15 GBq aktivitású.<br>
A Döntõbizottság megállapította, hogy ajánlatkérõ azáltal, hogy az Izinta Kft.-nek a dokumentációban elõírt feltételektõl eltérõ fenti ajánlatait elfogadta, megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel az 52. § (1) bekezdését. A jogsértés csak a döntés megsemmisítésével orvosolható, ezért a Döntõbizottság ajánlatkérõ ezen döntéseit megsemmisítette.<br>
A Döntõbizottság felhívja ajánlatkérõ figyelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésének rendelkezésére, miszerint: "Ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc napon belül új döntést hozni."<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörébe eljárva a 88. § a), c) d) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2001. október 20.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
