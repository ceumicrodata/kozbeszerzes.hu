<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (9671)
</b></h2><FONT size=3><i><u></i></u><br>
<br>
3.K.30.351/2001/4.<br>
<br>
A Fõvárosi Bíróság a dr. Dunai Sándor ügyvéd által képviselt (1118 Bp., Osztapenko köz 1999/6/D/2. hrsz.) CRONUS Kft. (1105 Bp., Gergely u. 8.) felperesnek a Bujdosó Gézáné közbeszerzési biztos által képviselt Közbeszerzések Tanácsa Közbeszerzési Döntõbizottság (1024 Bp., Margit krt. 85.) alperes ellen közigazgatási határozat felülvizsgálata iránt indult perében meghozta a következõ<br>
<br>
ÍTÉLET-et:<br>
<br>
A bíróság a keresetet elutasítja.<br>
Kötelezi a bíróság a felperest, hogy 15 napon belül fizessen meg az alperesnek 7500 Ft perköltséget és az állam javára külön felhívásra 10 000 Ft feljegyzett illetéket.<br>
Az ítélet ellen a kézbesítéstõl számított 8 napon belül fellebbezésnek van helye, melyet ennél a bíróságnál lehet írásban, 3 pld.-ban, jogi képviselettel, a Magyar Köztársaság Legfelsõbb Bíróságához címezve elõterjeszteni.<br>
<br>
INDOKOLÁS<br>
<br>
Szob Város Önkormányzata, akinek megbízásából az Arculat Bt. járt el a Közbeszerzési Értesítõ 2000. augusztus 30-i, 35. számában tett közzé részvételi felhívást nyílt elõminõsítési eljárás lefolytatására Ipoly-völgy és térsége szennyvízcsatorna-hálózatának kiépítése tárgyában. A részvételi felhívás 10. c) pontja szerint az ajánlatok elbírálása szempontja az ajánlati felhívásban, illetve ajánlati dokumentációban meghatározott feltételeknek megfelelõ összességében legelõnyösebb ajánlat szempontja volt.<br>
A részvételi felhívásra 12 jelentkezés érkezett, az ajánlatkérõ valamennyi részvételre jelentkezõt alkalmasnak találta a szerzõdés teljesítésére és felkérte õket az ajánlattételre. Az ajánlatkérõ az ajánlati szakaszban ajánlati dokumentációt készített, melyben az ajánlati szerzõdési és mûszaki feltételek meghatározása megtörtént. A teljesítés határideje 2002. október 30-ában került megjelölésre azzal, hogy az elõteljesítés elfogadott. Feltétel volt a legalább 1 év garanciális kötelezettség és a jogszabályi szavatossági feltételek vállalása, 5 jóteljesítési garanciát kellett biztosítani az ajánlattevõknek a garanciális idõ végéig. Kötbérvállalás is elõírás volt. Az ajánlati dokumentáció 8.5. pontja szerint az ajánlatok kiértékelése a bíráló bizottság útján az összességében legelõnyösebb ajánlat szempontja szerint történt, mely értékelési szempontok és azok fontossági sorrendje az alábbi volt:<br>
<br>
1. ajánlattevõ által nyújtott jóteljesítési biztosíték (5),<br>
<br>
2. jogszabályi kötelezettségen felüli többletszavatosság és jótállási kötelezettség vállalása (4),<br>
<br>
3. a kiírt teljesítési határidõhöz képest korábbi teljesítés (3),<br>
<br>
4. nyilatkozat a vállalt kötbér napi mértékérõl (2),<br>
<br>
5. ajánlati ár (1).<br>
Az egyes részszempontokra adható pontszám 0-100 pontig terjedt.<br>
A benyújtott ajánlatokat az ajánlatkérõ érvényesnek fogadta el és nyertesnek a Contur-Bau Rt. ajánlatát hirdette ki, a felperes a második legkedvezõbb ajánlatot tette. A 2000. november 17-i eredményhirdetésen az összegzés átadása is megtörtént. Az összegzés táblázatos formában tartalmazta az egyes részszempontok szerinti ajánlattevõi vállalásokat, a kapott pontszámokat és azok összesítését. A szöveges indokolás szerint az értékelési részszempontok pontszámainál a 0-100 intervallumon belül az adott legjobb részajánlat a maximális 100 pontot kapta, a további pontszámok egyszerû arányosítás alapján kerültek meghatározásra. Az arányok kifejezték az ajánlatok eltérõ nagyságrendjét.<br>
A felperes nyújtott be jogorvoslati kérelmet az alpereshez kifogásolva, hogy az ajánlatkérõ által adott pontok nem felelnek meg az arányosítás szabályainak, mint feltételnek. Az 1-es részszempont tekintetében hivatkozott arra, hogy a jóteljesítési garanciát és a teljesítési biztosítékot összevontan értékeli az ajánlatkérõ, amit a pusztán jóteljesítési garanciát vállaló ajánlattevõk ajánlatait tekintve arányosítani nem lehetett. A 2-es részszempontnál a jótállás és szavatosság vállalás tekintetében ugyancsak arányosítani - nézete szerint - csak az azonos tartalmú jótállás vagy szavatosság ajánlatokat lehetett volna. A 3-as részszempontnál a legjobb és legrosszabb ajánlat közötti pontszám különbség 50 volt, ennek figyelembevételével az adott pontszámok nem arányosíthatók a vállalási határidõkkel. A 4-es és 5-ös részszempontnál a kifogása a felperesnek ugyancsak az volt, hogy az adott pontszámok nem arányosíthatók a vállalt kötbér, illetõleg ár összegével.<br>
Az alperes 2001. január 4. napján kelt D.594/13/2000. számú határozatával a felperes jogorvoslati kérelmét elutasította. Az elsõ részszempont esetében megállapította, hogy kizárólag a mûszaki átadást követõen a garanciális idõ végéig biztosítandó pénzösszeget lehetett értékelni, függetlenül attól, hogy az összeg letétbe helyezése esetleg a szerzõdéskötéskor megtörténik-e. Ez utóbbinak más a funkciója és a dokumentáció elõírásai alapján nem azonos a jóteljesítési biztosítékkal. A nyertes ajánlattevõ 25% jóteljesítési biztosítékot ajánlott meg a minimális vállalható 5% helyett, a felperes pedig 10%-ot. Az alperes megállapította, hogy az ajánlatkérõ értékelése a különbséget kifejezte. A nyertes ajánlattevõ 100 pontot, a felperes 70 pontot kapott. A 2-es részszempontnál az ajánlatkérõ értékelése szerint, aki az elõírt legalább 1 éves jótállást vállalta 50 pontot kapott. A nyertes ajánlattevõ 5 év jótállást és 10 év szavatosságot vállalt, a felperes 6 év jótállást vállalt, a szavatossági vállalása pedig a jogszabály szerinti + 5 év volt. A kiosztott pontszám a felperesnek 100 volt, a nyertes ajánlattevõ 80 pontot kapott. Az alperes álláspontja szerint a kapott pontszámok kifejezik az ajánlati vállalásokat. A 3. részszempontnál az alperes megállapította, hogy a 2002. október 30-i kivitelezési határidõ nem tartalmazta a próbaüzem 1 hónapos idõtartamát. A korábbi teljesítés megengedett volt. Az ajánlattevõ a szerzõdést a végleges mûszaki átadással, azaz az üzemeltetõnek való átadással teljesíti. Ehhez viszonyítottan a felperes ajánlata 2001. november 30-i ideiglenes mûszaki átadást és 2001. december 31-i próbaüzemet követõ végleges mûszaki átadást vállalt. Így a korábbi teljesítésként 11 hónapot lehetett figyelembe venni. A nyertes ajánlattevõ teljesítési határidõként 2001. december 21-ét jelölte meg. Egyéb nyilatkozatokból azonban megállapítható, hogy a próbaüzem 1 hónapját is tartalmazta az ily módon meghatározott teljesítési határidõ, így a két ajánlat összehasonlítása során a nyertes ajánlattevõnél az általa meghatá<br>
rozott teljesítési határidõként az ideiglenes mûszaki átadás idõpontját kell tekinteni. Ehhez képest 10 hónapnál korábbinak minõsül a teljesítése az elõírtnál, így a két ajánlat nem kaphat azonos értékelési pontszámot. Ezért a felperes 100 pontot, a nyertes ajánlattevõ 95 pontot kaphatott. A 4. részszempontnál a nyertes ajánlattevõ napi 10 000 000 Ft kötbért, a felperes napi 1 000 000 Ft kötbért vállalt. A nyertes ajánlattevõ pontszáma 100, a kérelmezõé 50 pont volt, amely ily módon reálisnak tekinthetõ az értékelésben. Az ajánlati ár, mint utolsó részszempont a nyertes ajánlattevõnél 1 milliárd 165 000 000 Ft + áfa, a felperesnél 1 milliárd 135 586 400 Ft + áfa volt. A maximális 100 pontot az OLAJTERV Rt. kaphatott a legalacsonyabb árra, minimumként 40 pontot a STRABAG Rt. a legdrágább ajánlatára. Az alperes megvizsgálva a megállapított pontszámokat megállapította, hogy a többi ajánlat értékelésére is tekintettel ajánlatkérõ pontozása megfelelõ volt. Összességében a 3. részszempontnál találta megalapozatlannak az értékelést az alperes. A pontozás korrekciója sem jelentett azonban változást az ajánlattevõk sorrendjében.<br>
A felperes a keresetében az alperes határozatának felülvizsgálatát, annak megváltoztatatását, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d), f) és h) pontjában meghatározott intézkedések ítélettel történõ meghozatalát kérte. Matematikus szakértõ szakvéleményét csatolta a felperes annak igazolására, hogy az ajánlatkérõi értékelés nem az összegzésben meghatározott egyszerû arányosítással történt, mivel az nem felel meg az arányosítás szabályainak. A szakvélemény az ajánlatkérõ által figyelembe vett vállalásokat kísérelte meg matematikai képletek segítségével arányosítani, melynek eredményeként a nyertes ajánlattevõ összpontszáma 1232, a felperesé 826 volt. A felperes nem vitatta, hogy a matematikai módszerekkel végzett számítás esetén sem kedvezõbb az ajánlata a nyertes ajánlattevõnél, ugyanakkor azonban hivatkozott arra, hogy a matematikus szakértõ számításai az ajánlatok részszempontok szerinti tartalmát teljeskörûen nem értékelhette, mivel az egyes részszempontok tartalmi elemei nem voltak egymással összehasonlíthatóak, ezért olyan értékbeli eltolódás jelentkezett a pontozásban, ami kétszeres súlyozást okozott.<br>
Az alperes ellenkérelmében a kereset elutasítását és perköltségének megállapítását kérte. Egyrészt vitatta a felperes kereshetõségi jogát figyelemmel arra, hogy az általa végzett számítások szerint sem lehetett volna nyertes ajánlattevõ. Másrészt utalt arra, hogy az egyszerû arányosítás körében elfogadta az ajánlatkérõ azon számítási módszerét, mely szerint a jobb ajánlat magasabb pontszámot kapott. Ennek keretében nem találta jogszabálysértõnek azt, hogy a 0-100 pontig terjedõ ponttartomány teljes kihasználása nem történt meg. További módszereket is a számítás során alkalmazva arra a következtetésre jutott, hogy minden tekintetben a nyertes ajánlattevõ ajánlata jobb lett volna a felpereséhez képest, ezért az ajánlatkérõ terhére a jogsértés nem volt megállapítható.<br>
A bíróság értesítette a beavatkozás lehetõségérõl az ajánlatkérõt, aki azzal élni nem kívánt.<br>
A kereset nem alapos.<br>
A bíróság a kereseti kérelem és ellenkérelem korlátai között kizárólag azt vizsgálhatja a közigazgatási határozat felülvizsgálata során, hogy az megfelel-e támadott rendelkezéseiben az anyagi és eljárási szabályoknak. Az eljárási szabályok megsértése eredményezte-e az anyagi jogszabályok megsértését is. A bíróság csak ilyen jogsértés esetén jogosult a határozat megváltozatására vagy hatályon kívül helyezésére a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése alapján a Pp. 339. § (2) bekezdés q) pontja szerint.<br>
A közbeszerzésekkel kapcsolatos jogorvoslati eljárást a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése az alperes hatáskörébe utalja. Az alperes eljárására - a törvény eltérõ rendelkezése hiányában - az államigazgatási eljárás általános szabályairól szóló 1957. évi IV. törvény (Áe.) szabályait kell alkalmazni a Kbt. 79. § (1) bekezdése rendelkezéseinek megfelelõen.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(4) bekezdésére figyelemmel az ajánlatkérõ a Kbt. 34. § (1) bekezdés b) pontja szerinti összességében legelõnyösebb ajánlat szempontja szerinti elbírálás lehetõségét választotta az általa közzétett részvételi felhívásban az elbírálás szempontjait az ajánlati dokumentációban határozva meg. A Kbt. 34. § (3) bekezdése szerint, ha az ajánlatkérõ az összességében legelõnyösebb ajánlatot kívánja választani, az ajánlati felhívásban köteles meghatározni az a) pontban foglaltak szerint az összességében legelõnyösebb ajánlat megítélésére szolgáló részszempontokat, a b) pont alapján a részszempontonként az azok súlyát meghatározó - a részszempont tényleges jelentõségével arányban álló - szorzószámokat (súlyszám) és a c) pont szerint az ajánlatok részszempontok szerinti tartalmi elemeinek értékelése során adható pontszám alsó és felsõ határát, amely minden részszempont esetében azonos. A Kbt. 55. § (6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontja szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb vagy amelyet az egyenértékû ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A Kbt. ezen rendelkezései figyelembevételével került sor az ajánlatkérõ részérõl az ajánlati dokumentációban az egyes részszempontok meghatározására, az ott rögzített súlyszámokkal 0-100 ponthatárok között. Az ajánlati dokumentáció arra vonatkozóan nem tartalmaz meghatározást, hogy a Kbt. ezen szabályai alapján meghatározott értékelés a továbbiakban milyen matematikai módszer segítségével történik. Ez utóbbinak meghatározása az ajánlatkérõ részérõl nem jogszabályi követelmény. Figyelemmel arra, hogy az ajánlati felhívás, illetõleg dokumentáció a jogszabályi minimum követelményeken túlmenõen további olyan számítási vállalást az ajánlatkérõ részérõl nem tartalmazott, amely a Kbt. 26. § (2) bekezdése szerint kötötte volna, az alperes a Kbt. 55. § (6) bekezdése szerinti értékelés során kizárólagosan a jogszabályban meghatározott követelményeknek való megfelelõséget vizsgálhatta. Helytállóan járt el tehát akkor az alperes, amikor eljárása során az ajánlatkérõ által a Kbt. 5. számú melléklete szerinti összegzés alapján az ajánlatkérõi értékelés vizsgálatát elvégezve azt ellenõrizte, hogy az egyes részszempontok tartalmi elemeinek értékelése és ehhez képest a 0-100 pontig terjedõ ponttartomány kiosztása megfelelõen történt-e. Jogszabályi elõírás hiányában helytálló volt, hogy az alperes nem értékelte önmagában az ajánlatkérõ terhére a teljes ponttartomány kiosztásának hiányát. Figyelemmel arra, hogy az arányosításra vonatkozó kifejezett jogszabályi elõírás nincs, az ajánlatkérõ által hivatkozott egyszerû arányosítás módszere a Kbt. szerint nem értékelhetõ. Ezért nem volt az ajánlatkérõ terhére róható, hogy az egyszerû arányosításnak nem a matematikai, egzakt követelményrendszerét alkalmazta. A felperes maga is hivatkozott arra, hogy az egyes részszempontok tartalmi elemeinek következtében, amely tartalmi elemek az ajánlatok egy részében plusz elemként jelentek meg, az arányosítás matematikai értelemben vett pontos elvégzése lehetetlen volt. Ez utóbbi követelménynek való megfelelõség nem feltétele egyrészt a Kbt. 34. §-<br>
ában foglaltaknak, másrészt arra az értékelési szakaszban a jogvesztõ határidõkre figyelemmel, mint az ajánlati felhívás, illetõleg dokumentáció jogsértõ voltára hivatkozni nem lehet. Így ezen értékelési követelménynek való megfelelõség hiánya az ajánlatkérõ terhére, mint jogsértõ értékelés ugyancsak nem róható. Ezért helytállóan járt el akkor az alperes, amikor azt vizsgálta meg, hogy annak a fajta arányosításnak, amely a jobb ajánlat, magasabb pontszám követelményt jelenti, az ajánlatkérõi értékelés megfelel-e, hiszen az értékelés ezen részletszabályainak egyetlen célja az lehet, hogy az összességében legelõnyösebb ajánlatot tevõ nyerje el a pályázatot. A bírósági eljárás során az alperes több számítási móddal próbálta igazolni a döntését. Valamennyi számítási mód azt bizonyította, hogy az összességében legelõnyösebb ajánlattevõ lett a nyertes. Ezt a felperesi értékelés sem cáfolta. Ehhez képest azon felperesi érvelés, hogy az egyes tartalmi elemek egymással egzakt módon nem összehasonlíthatók, nem jelenthették a jogsértés megállapítását, hiszen a részszemponton belül jelentkezõ lehetséges valamennyi tartalmi elem vizsgálatának kötelezettsége a jogszabályi követelmény. Ha ezek értékelése megtörténik és az a pontozásban valamilyen formában megjelenik, már a jogsértés megállapításra nem kerülhet sor. A perbeli esetben az ajánlatkérõ által meghatározott részszempontok jellegüknél fogva a matematikai összehasonlítás valamilyen formáját többé-kevésbé lehetõvé tették. Elképzelhetõ ugyanakkor, hogy olyan, a beszerzés tárgyához szorosan kapcsolható, de az ajánlatkérõ részérõl szubjektív megítélést jelentõ részszempontok kerüljenek meghatározásra, amelyek egy matematikai képletre való átváltást kizárnak. Az ilyen szempontok meghatározásának eleve kizárása a részszempontok körébõl nem lehetséges, hiszen a Kbt. tárgyi hatálya alá tartozó beszerzések mögöttesen a polgári jogi szerzõdések körébe tartozó olyan jogviszonyokat szabályozó szerzõdések lehetnek, amelyek tartalmi elemeiket tekintve felleltározhatatlan körben jele<br>
nnek meg és az egyes ajánlatkérõi igényeket sokszínûen motiválhatják. Mindez azt jelenti, hogy az alperes eljárása során az ajánlatkérõi értékelés újra értékelésére nem jogosult, csupán azt vizsgálhatja, hogy az ajánlatkérõ az általa meghatározott szempontoknak és a Kbt. rendelkezéseinek megfelelõen járt-e el vagy sem. Az alperes jelen eljárás során ezen kötelezettségének maradéktalanul eleget tett, részletesen megindokolta döntését, amely megalapozott volt.<br>
A felperes nem vitatottan a beszerzés egyik ajánlattevõje volt és mint ilyen a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján az értékeléshez kapcsolódóan nyújtott be jogorvoslati kérelmet az értékelés elveit kifogásolva, mely jogorvoslati kérelmet az alperes érdemben elbírált. A felperes ezen határozat ellen nyújtott be az Áe. 72. § (1) és a Kbt. 89. § (1) bekezdés alapján kereseti kérelmet, így önmagában a kereshetõségi joga arra alapítottan, hogy az összességében legkedvezõbb ajánlatot tevõ nem lehet, nem kérdõjelezhetõ meg, így a bíróság a kereseti kérelmet érdemben vizsgálta.<br>
A bíróság a felperes keresetét, mint megalapozatlant utasította el. A felperes a kereseti kérelmén az illetéket nem rótta le, ezért a bíróság a Pp. 78. § (1) és 79. § (1) bekezdése alapján a felperest, mint pervesztest kötelezte a perköltség viselésére, amely egyrészt az illetékekrõl szóló 1990. évi XCIII. törvény 43. § (3) bekezdése, 62. § (1) bekezdés h) pontja, 59. § (1) bekezdése és 65. § (1) bekezdése alapján feljegyzett illetékbõl, másrészt az alperes képviseletével felmerült és a 12/1991. (IX. 29.) IM r. 1. § (1) bekezdés d) pontja szerint számított képviseleti díjból állt.<br>
<br>
Budapest, 2001. szeptember 27.<br>
<br>
Dr. Sára Katalin s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
