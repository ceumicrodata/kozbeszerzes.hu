<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9500)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.633/10/2001.<br>
<br>
Tárgy: a Diamit Építõ, Ipari, Szolgáltató és Befektetési Rt. jogorvoslati kérelme a Miskolc-Alsózsolcai Ipari Park Kft. ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Diamit Építõ, Ipari, Szolgáltató és Befektetési Rt. (3700 Kazincbarcika, Mátyás király út 56., továbbiakban: kérelmezõ) dr. Perecz László ügyvéd (3534 Miskolc, Irinyi út 22.) által képviselt Miskolc-Alsózsolcai Ipari Park Kft. (3571 Alsózsolca, Gyár út 3., a továbbiakban: ajánlatkérõ) "400 m út-, gáz-, víz-, szennyvíz-, csapadékvíz- és elektromos hálózat építése" tárgyú közbeszerzési eljárása ellen benyújtott jogorvoslati kérelmének a Döntõbizottság helyt ad és megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére figyelemmel az 59. § (1) bekezdését, ezért az ajánlatkérõt 8 000 000 Ft, azaz nyolcmillió forint bírság megfizetésére kötelezi.<br>
Kötelezi ajánlatkérõt, hogy a jelen határozat kézhezvételétõl számított 15 napon belül a bírságot a Közbeszerzések Tanácsa MNB 10032000-01720361-00000000 számú bankszámlájára fizesse be.<br>
Kötelezi továbbá a Döntõbizottság ajánlatkérõt, hogy fizessen meg a kérelmezõnek 15 napon belül 30 000 Ft, azaz harmincezer forint igazgatási szolgáltatási díjat.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni.<br>
A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, a nyilvános tárgyaláson tett szóbeli nyilatkozatok, az ajánlatkérõ közbeszerzési eljárása során keletkezett iratai alapján az alábbi tényállást állapította meg.<br>
Az ajánlatkérõ gazdálkodó szervezet, amely támogatásban részesült és így a Kbt. személyi hatálya alá tartozik, ezért beszerzésére a Közbeszerzési Értesítõ 2001. augusztus 22-én megjelent 34. számában nyílt közbeszerzési eljárásra szóló felhívást tett közzé "400 m út-, gáz-, víz-, szennyvíz-, csapadékvíz- és elektromos hálózat építése" tárgyában. Az ajánlatkérõ részajánlattétel lehetõségét biztosította oly módon, hogy az út-, gáz-, szennyvíz- és csapadékvíz-hálózat építése vonatkozásában, illetõleg 35 kW-os elektromos hálózat építése tárgyában lehet külön részajánlatot tenni.<br>
Az ajánlatkérõ az ajánlati felhívás 11. a) pontjában elõírta az alkalmasság igazolásának módját. Ezek között ajánlatkérõ referenciát kért az elmúlt 3 évben elvégzett, a beszerzés tárgyával azonos jellegû munkákról a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerinti tartalommal. A 11. b) pontban egyetlen alkalmatlanná nyilvánítási okot adó feltételt határozott meg, nevezetesen a felhívásban megjelölt kivitelezésre vonatkozóan legalább 3 referencia bemutatásának hiányát. A felhívás 13. pontjában rögzítette az ajánlatok értékelésének szempontját. Eszerint az összességében legelõnyösebb ajánlat kiválasztásának szempontját írta elõ. Ennek megfelelõen megadta a részszempontokat és azok súlyszámait, amelyek a következõk voltak:<br>
részszempontok	súlyszámok<br>
- vállalási ár  90<br>
- fizetési feltételek 10<br>
A ponthatárok 0-10 pontig terjedõen kerültek megjelölésre.<br>
Az ajánlati felhívás 9. pontja utalt az ajánlatkérõ igényére a fizetési feltételeket illetõen. Eszerint az igazolt számla kézhezvételét követõ 30 napos átutalási határidõt vállalt, elõleget nem ad, ha az ajánlattevõ részszámlát kíván benyújtani, azt az ajánlatban fel kell tüntetni. Az ajánlatkérõ az ajánlattétel megkönnyítése érdekében dokumentációt is az ajánlattevõk rendelkezésére bocsátott. Ebben lényegében a felhívás feltételeit ismételte meg részletesebben. Az alkalmasság vizsgálatát, a fizetés feltételeit és az ajánlatok elbírálását illetõen újabb elõírásokat nem tett a dokumentációban. 2001. szeptember 10-én konzultációt tartott ajánlatkérõ, ahol az ajánlat mûszaki tartalmát tisztázták a résztvevõkkel. 2001. október 2-án került sor az ajánlatok bontására, amikor 15 ajánlat érkezett. Ezek közül az elsõ részre (néhány esetben, több változatban is) a következõk tettek ajánlatot: kérelmezõ, JPTCentrál Kft., FK Raszter Rt., Egut Rt.:, Neptun-Bau Rt., Swietelsky Útvasút Kft., Strabag Kft., Sade Magyarország Kft., KV Építõipari Kft. Az ajánlatok bontását követõen hiánypótlásra adott lehetõséget ajánlatkérõ. 2001. október 4-én a kérelmezõt külön felhívták írásban arra, hogy részletes költségvetést is csatoljon be a "pályázat" kiegészítése céljából. Az eredményhirdetésre 2001. október 8-án került sor. Eszerint az elsõ részben 9 érvényes ajánlatot bíráltak el, közöttük a kérelmezõét is. Az ajánlatok értékelése az ár részszempont tekintetében úgy történt, hogy 82 M Ft-tól indulva 3 M Ft-onkénti sávokat állapítottak meg és 1-1 ponttal csökkentették az egyes sávokra kerülõ árajánlatok pontszámait. A fizetési feltételek értékelése során a csak végszámlát benyújtó ajánlat 10 pontot, a többi részszámlák számának növekedése esetén 1-1 ponttal kevesebbet kapott. A maximális pontszámot a KV Kft. 980 ponttal kapta, õt követte a kérelmezõ 960 ponttal. Az eredményhirdetést követõ törvényes határidõt követõen az ajánlatkérõ a szerzõdést a nyertes KV Kft. ajánlattevõvel megkötötte.<br>
A kérelmezõ 2001. október 9-én nyújtott be a Döntõbizottsághoz jogorvoslati kérelmet. Kérte, hogy a Döntõbizottság állapítsa meg, hogy az elsõ részajánlat értékelésére vonatkozóan az ajánlatkérõ döntése jogsértõ volt, ezért semmisítse meg az eljárást lezáró döntését, marasztalja jogsértõt a költségekben és alkalmazzon ideiglenes intézkedést.<br>
A jogorvoslati kérelem indokaként elõadta, hogy a két részszempontra történõ pontozási értékelés nem vezetett az összességében legelõnyösebb ajánlat - azaz az õ ajánlatának - nyertességéhez, mert õ adta a részszempontokra figyelemmel az összességében legkedvezõbb ajánlatot. Elõadta továbbá, hogy a nyertes - álláspontja szerint - nem igazolta megfelelõen, az ajánlatkérõ által elõírt módon a pénzügyi-, gazdasági és mûszaki alkalmasságát, mert nem rendelkezik megfelelõ számú referenciával: Indokaként továbbá elõadta, hogy az elsõ részszempont (az ajánlati ár) esetében ajánlatkérõ sávok kijelölésével pontozott, így különbözõ árak is egyforma pontszámot kaptak és ez a kérelmezõnek behozhatatlan pontveszteséget okozott. A fizetési feltételek értékelése a kérelmezõ szerint szintén jogsértõ. A részszámlák számára vonatkozó elõírást elõre nem közölte ajánlatkérõ, utóbb állított fel olyan szabályt, amelyet az értékelés során felhasznált.<br>
Ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint a felhívásban meghatározott szempontok szerint végezte az értékelést. Az ár tekintetében az alkalmazott sávok számítási mód is helyes eredményre vezetett, a kérelmezõ és a nyertes is 10-10 pontot kapott. Ez lett volna a pontszám a százalékos eltérésen alapuló és kerekítéssel meghatározott pontszámítás mellett is. A fizetési feltétel megítélése azon a magától értetõdõ elven alapult, hogy a részszámlák benyújtása az ajánlattevõ érdeke, míg csak végszámla, illetõleg minél kevesebb részszámla alkalmazása az ajánlatkérõ érdeke. Ez esetben ugyanis a vállalkozó finanszírozza a kivitelezést és csak a létesítmény elkészültekor kell az ellenszolgáltatást kiegyenlíteni. A pontozás emiatt történt úgy, hogy 10 pontot az kapott, aki csak végszámlát kért érvényesíteni. Egy-egy pont csökkenést jelentett minden egyes további részszámla. Kifejtette továbbá, hogy a nyertes megfelelõen igazolta az alkalmasságát is, hiszen a becsatolt referenciamunkák mindenben megfeleltek az ajánlatkérõ kívánalmainak.<br>
A Döntõbizottság a vizsgálatot a beszerzés tárgyának azon részében folytatta, amelyben a kérelmezõ ajánlatot tett (út-, gáz-, szennyvíz és csapvízhálózat építésére).<br>
Megállapította, hogy a kérelmezõ jogorvoslati kérelme alapos az alábbiak szerint:<br>
A Döntõbizottság elsõdlegesen azt vizsgálta, hogy a nyertes ajánlattevõ ajánlatában megfelelõen igazolta-e a pénzügyi-, gazdasági és mûszaki alkalmasságát. A nyertes ajánlattevõ ajánlatának "Referenciák" címû fejezetben ismertette referenciamunkáit. Ezek között az ajánlati felhívás 11. b) pontja szerinti követelményt kielégítõ 3 db referenciát is megjelölt, ezek mindegyike magasépítéshez kapcsolódó, generálvállalkozásban végzett külsõ közmûhálózat és út építésére vonatkozott. A munka jellege a jelen beszerzés tárgyához hasonló. A munka volumene - miután ajánlatkérõ erre vonatkozó követelményt nem állított - az alkalmasság megállapítását nem befolyásolhatta. A nyertes tehát megfelelõen igazolta a szerzõdés teljesítésére való alkalmasságát, ajánlatát az érdemi elbírálásban figyelembe kellett venni.<br>
Ezt követõen a Döntõbizottság megvizsgálta, hogy az ajánlatkérõ értékelése a felhívásnak megfelelõen jogszerû volt-e.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése rögzíti, hogy az ajánlatkérõ az ajánlati felhívásban, illetõleg a dokumentációban meghatározott feltételeknek megfelelõen az ajánlatokat<br>
 a) a legalacsonyabb összegû szolgáltatás, vagy<br>
 b) az összességében legelõnyösebb ajánlat szempontja alapján bírálja el.<br>
Ajánlatkérõ jelen esetben a b) pontra figyelemmel kívánta az ajánlatokat értékelni és ennek megfelelõen - figyelemmel a 34. § (3) bekezdésére meghatározta az összességében legelõnyösebb ajánlat megítélésére szolgáló, a közbeszerzés tárgyával szembeni követelményekre az ellenszolgáltatás mértékét és a teljesítés egyéb körülményeire vonatkozó részszempontokat, illetõleg részszempontonként az azok súlyát meghatározó, a részszempont tényleges jelentõségével arányban álló szorzószámokat, illetõleg az adható pontok alsó és felsõ határát.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése rögzíti, hogy az ajánlatkérõ az ajánlatokat a felhívásban meghatározott értékelési szempont alapján köteles elbírálni. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így, az egyes tartalmi elemekre adott értékelési pontszámot megszorozza a súlyszámmal, és a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.<br>
A nyertes és a kérelmezõ ajánlatának a vizsgálatát követõen megállapítható volt, hogy a nyertes alap ajánlati ára 93 007 974 Ft + áfa volt, az alternatív ajánlati ára pedig 84 752 177 Ft + áfa volt. A kérelmezõ ajánlati ára 82 269 756 Ft + áfa volt, tehát 2 482 421 Ft + áfa összeggel kedvezõbb volt az ajánlata, mint a nyertesé. Az elsõ részszempontra kérelmezõ 10 pontot kapott, a nyertes alternatív ajánlati árára - figyelemmel a korábban említett 3 M Ft-onként sávos értékelésre - ugyancsak 10 pontot kapott a drágább ajánlati ár ellenére is.<br>
A nyertes és a kérelmezõ ajánlata között mintegy 2,5 M Ft árkülönbség volt megfigyelhetõ. A Döntõbizottság álláspontja szerint az értékelés módszerének éppen az a lényege, hogy az ajánlatkérõ az ajánlatnak részszempontok körében, azok tényleges jelentõségével arányban álló tartalmi elemeit vizsgálja. Az ár egzakt ajánlati rész, amely abszolút alkalmas az ajánlatok objektív összehasonlítására és ezt az ajánlati árakra adott pontszámok különbözõségében érzékeltetni kell. Jelen esetben árbeli különbség volt megállapítható, ily módon ennek érzékeltetése a pontszámok kiosztása során követelmény, tehát helytelen volt az az ajánlatkérõi magatartás, amikor az ajánlat árra vonatkozó tartalmi elemek különbségét az ajánlatkérõ a pontok kiosztása során nem érzékeltette.<br>
Ajánlatkérõ észrevételében (2. oldal 5. bekezdés) maga is utal arra, hogy a "százalékos számítási mód" alkalmazható lett volna, ekkor a kérelmezõ 10 pontot, a nyertes ajánlat 9,707 pontot kaphatott volna. (A kerekítés szabályait figyelembe véve - álláspontja szerint - így is<br>
10 pontot kellett kapnia a nyertesnek.)<br>
A közbeszerzési eljárás alapelvei - a verseny tisztasága és az esélyegyenlõség - megkívánják, hogy a pontozásos értékelés az ajánlatok megfelelõ tartalmi elemeinek különbözõségét tükrözzék.<br>
Emiatt a sávok utólagos kijelölése nem fogadható el két okból sem. Egyrészt a módszer érzéketlen a sávon belüli tényleges különbségekre. Így akár 1 Ft különbség is pontszámkülönbséghez vezethet (ha az árak éppen sávhatárra esnek), míg a - jelen esetben 3 M Ft - sávhatárral szinte azonos különbség mellett is azonos pontszámot kaphatnak az ajánlattevõk (ha az árak egy sávon belül maradnak).<br>
Másrészt a sávhatárok utólagos kijelölése az ajánlati árak ismeretében történik, módot adva esetleg az eljárás eredményének manipulatív módon történõ befolyásolására.<br>
A Döntõbizottság - elfogadva az ajánlatkérõ szerint is használható százalékos pontszámítás módszerét - a 9,7 pontot tartotta a nyertes ajánlat elsõ részszempont szerinti helyes értékelésének. A kerekítés szabályát mellõzte, miután az szintén az objektív értékelést tenné lehetetlenné.<br>
A második részszempont, a fizetési feltételek körében a vizsgált ajánlati tartalmi elem az ajánlattevõk által igényelt számla érvényesítések száma volt. A kérelmezõ 4 részszámlát és 1 végszámlát, míg a nyertes ajánlattevõ 2 részszámlát és 1 végszámlát kívánt érvényesíteni.<br>
A fizetési feltételek vonatkozásában egyértelmû volt az ajánlatkérõi kívánalom és a felhívásból kitûnik, hogy ajánlatkérõnek az volt a szándéka, hogy kevesebb részszámla kerüljön benyújtásra, mert az kedvezõbb a számára. Emellett azonban megengedett volt a részszámla benyújtása, de nem feltétlen kívánalma ajánlatkérõnek. A pontozás ezen részszempont vonatkozásában az elérni kíván elveket kielégíti: Megfelelõen érzékeltette az ezen ajánlati részek tartalma közötti tényleges különbséget az ajánlatkérõ, amikor a kérelmezõ négy részszámlájára figyelemmel 6, míg a nyertes két részszámlájára figyelemmel 8 pontot adott.<br>
Összegezve a fentiek szerinti pontszámokat, az alábbi pontszámot kapjuk:<br>
Kérelmezõ: 90 × 10 + 10 × 6 = 960<br>
Nyertes: 90 × 9,7 + 10 × 8 = 953<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a Kbt. 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A Döntõbizottság megállapította, hogy az ajánlatkérõ nem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére figyelemmel hozta meg az eljárást lezáró döntését, értékelése a nyertes kiválasztását illetõen nem felelt meg a Kbt. 59. § (1) bekezdésének, így megsértette a rendelkezõ részben foglalt jogszabályokat.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján megállapította a jogszabálysértést, továbbá a Kbt. 88. § f) pontja alapján bírságot szabott ki. A bírság kiszabásakor figyelembe vette a beruházás értékét, mely 82,3 M Ft volt, így a jogsértés súlyát szem elõtt tartva, figyelemmel a Kbt. 88. § (4) bekezdésére szabta ki a rendelkezõ részben meghatározott mértékû bírságot.<br>
A jogsértés megállapításra került, így a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kötelezte a jogsértõt az eljárás során felmerült költségek viselésére. Ideiglenes intézkedést a Döntõbizottság nem alkalmazott, mert annak törvényi feltételei nem voltak megállapíthatóak.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 8.<br>
<br>
Dr. Deli Betty s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
