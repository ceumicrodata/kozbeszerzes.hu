<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9662)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.611/8/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás a Budai Várgondnokság Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Budai Várgondnokság Kht. (1014 Budapest, Színház u. 5-9., képviseli: dr. Molnár Judit ügyvéd, 1124 Budapest, Gébics u. 7., a továbbiakban: ajánlatkérõ) "Budapest, Erzsébet téri Kulturális Központ és Millenniumi Park folyamatban lévõ kivitelezési munkáit kiegészítõ belsõ szakipari munkák elvégzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján az alábbi tényállást állapította meg:<br>
A Magyar Állam és Budapest Fõváros Önkormányzata 2000. április 3-án megállapodást kötött az Erzsébet téri ingatlanra vonatkozóan. Eszerint a Magyar Állam 2002. április 15-ig köteles a földfelszín feletti részen közparkot, az alatt pedig kulturális központot létesíteni, az elkészült létesítményt a Fõvárosi Önkormányzatnak, mint tulajdonosnak birtokba átadni. Ezen határidõre a jogerõs használatbavételi engedélyt is be kell szereznie.<br>
A beruházás építési engedélyezési tervei megrendelését megelõzõen építészeti tervpályázatot folytattak le, melynek eredményeként ajánlatkérõ 2000. szeptember 12-én kötötte meg a tervezési szerzõdést. Ebben a tervszállítási határidõk több ütemben voltak meghatározva. Az engedélyezi terveknek 2000. november 14-ig, a kiviteli terveknek 2001. február 5-ig kellett elkészülniük.<br>
A kiviteli terv szolgálta közvetlenül a közbeszerzési eljárást, ugyanis ez lényegében azonos az ajánlati felhívás dokumentációjával. A 2000. április 3-i megállapodás értelmében ez utóbbi terv igényelt részletes és folyamatos egyeztetést a Fõvárosi Önkormányzattal. A tervezési szerzõdést elõször 2000. november 14-én az engedélyezési tervet illetõen módosították 2000. december 22-i határidõre, a kiviteli tervek végleges elkészítését pedig 2001. április 25-re módosították 2001. február 4-én. Folyamatos egyeztetések során a kiviteli terv paraméterei állandóan módosultak, ennek nem utolsósorban az volt az oka, hogy felmerült 2001 május-júniusában a létesítmény oly módon történõ megvalósítása, hogy a végleges tulajdonosokra maradna a teljes befejezés. Végül is az eredeti 2000. április 3-i megállapodásban rögzített mûszaki tartalomtól - azaz a használatbavételi engedély megszerzéséig folytatott munkák - nem tértek el. Ajánlatkérõ a nyílt elõminõsítéses eljárás indításakor (2001. március 28.) már jórészt rendelkezett a kiviteli tervek elsõ ütemével, az ajánlati felhívás megküldéséig azonban a felszín alatti részek belsõ építészeti, gépészeti kialakítása véglegesen még nem alakult ki, ez utóbbira a kiviteli tervezés nem fejezõdött be. A Budapest V. kerület Építésügyi Hatóság 2001. március 21-én adott jogerõs építési engedélyt.<br>
A Magyar Állam nevében a NKÖM közhasznú szerzõdést kötött 2001. április 1-jén ajánlatkérõvel, amelyben õt bízta meg a beruházás megvalósításával.<br>
Ajánlatkérõ 2001. március 28-án elõminõsítéses nyílt eljárást kezdett "teljes körû kivitelezés" tárgyában. Az eljárás mûszaki tartalmát a már rendelkezésre álló kiviteli tervek szolgáltatták. Az ebben az eljárásban kért mûszaki tartalom nem volt teljes, csak szerkezetkész állapotra kértek ajánlatot, illetve azokra a részekre, amelyekre a tervek már rendelkezésre álltak. Ezért már ekkor számolt az ajánlatkérõ egy ún. II. ütemmel, amelyre vonatkozóan újabb közbeszerzési eljárás lefolytatását tartotta szükségesnek.<br>
A közbeszerzési eljárás nyertese az Architekton Rt. lett, akivel a szerzõdés 2001. július 9-én kötötték meg. A kivitelezõ által vállalt teljesítési határidõ 2001. december 31-e volt, az ajánlati ár pedig 1 239 825 E Ft (nettó). A kivitelezéssel párhuzamosan is tovább folytatódott a tervezés, a kiviteli tervek egyeztetése, amelyre 2001. szeptember 6-án 4. alkalommal került sor. A tervegyeztetések elhúzódása miatt a tervezési szerzõdést 2001. július 25-én is módosították, de még az így módosított véghatáridõt (augusztus 5-e) sem volt képes a tervezõ teljesíteni, hiszen a legutolsó egyeztetés szeptember 6-án történt meg. Az itt felvett emlékeztetõben rögzítették, hogy az I. ütem munkái megkezdõdtek, a II. ütem mûszaki tartalmát pedig - a térszín alatti tervek végleges kialakítása érdekében - ezen az egyeztetésen véglegesítik. Az építés I. ütemében ugyanis a térszín alatti terek csak szerkezetkészen készülnek el. Erre a 2001. szeptember 6-i egyeztetésre a tervezõ a létesítmény teljes mûszaki tartalmára elkészítette a tervezõi költségelemzést, mely szerint a II. ütemnek tekintett munkák bruttó várható költsége 681 043 E Ft. A közbeszerzési eljárást a még hátralévõ munkákra csak ezt követõen tudták indítani.<br>
Ajánlatkérõ ezen elõzmények alapján 2001. szeptember 20-án hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján. Ajánlati felhívását az Architekton Építõ és Mûemlék Felújító Rt. részére küldte meg. Ajánlatkérõ az eljárás választását azzal indokolta, hogy a kivitelezés befejezéséhez szükséges belsõ kiegészítõ szakipari munkák végsõ tartalma 2001. szeptember 6-án került rögzítésre. Ennek megfelelõen szükségessé vált a közbeszerzési eljárás eredményeként a nyertes kivitelezõvel megkötött vállalkozási szerzõdésnek a jelen dokumentációban meghatározott mûszaki tartalommal való kiegészítése, a munkák várható értéke nem éri el a korábbi szerzõdés összegének 50%-át. Az ajánlati felhívás szerint dokumentáció is készült, amely tartalmazta munkanemenként a tételes mennyiségi kiírást is. Az ajánlati felhívás szerint a teljesítés határideje 2002. március 1.<br>
A Döntõbizottság elnöke 2001. október 1-jén kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek fennállása egyértelmûen nem állapítható meg, ennek alapján indítványozta az eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében a jogorvoslati eljárás megszüntetését kérte. Indoklásként elõadta, hogy a kiegészítõ munkák az épület belsõ közmû-, védelmi hálózatainak, berendezéseinek építésére és az ehhez kapcsolódó belsõ szakipari munkákra vonatkoznak, míg a korábbi szerzõdés részét képezik a földfelszín alatti létesítmények, víz-, csatorna-, hûtés- és légtechnika, valamint elektromos ellátása, központi egységeinek kiépítése.<br>
A fenti mûszaki tartalmak összetartoznak, csak egy kivitelezõ tudja biztosítani az összehangolt munkavégzést, a felelõsségvállalást és a garanciális igények érvényesítését. Amennyiben más kivitelezõ végezné ezeket a munkákat, akkor e befejezõ munkák csak a jelenleg folyó munkák befejezése után lennének megkezdhetõk, anyagi és jogi konzekvenciák keletkeznének, a magyar állam által vállalt befejezési határidõ sem lenne teljesíthetõ, ennek alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek is fennállnak.<br>
Az ajánlattételi határidõre 2001. szeptember 28-ára az Architekton Rt. az ajánlatát megtette bruttó 639 889 474 Ft-os vállalási árral, 2002. március 1-jei teljesítési határidõvel. Az ajánlatkérõ az elsõ tárgyalást 2001. október 1-re tûzte ki. A tárgyalásokat ajánlatkérõ lefolytatta, azonban a szerzõdés megkötésére a Döntõbizottság érdemi határozatának meghozataláig nem kerül sor.<br>
A Döntõbizottság a közbeszerzési eljárásban keletkezett iratok és ajánlatkérõ tárgyaláson tett nyilatkozata alapján megállapította, hogy ajánlatkérõ hirdetmény közzététele nélkül indított tárgyalásos eljárása nem jogsértõ. A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos, vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(l) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság azt vizsgálta, hogy az ajánlatkérõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésében, illetõleg az ajánlatkérõ által utólag hivatkozott 70 § (1) bekezdés<br>
c) pontjában foglalt feltételek fennállnak-e.<br>
A Döntõbizottság megállapította, hogy a nyílt elõminõsítéses eljárásban menet közben az állandó tervmódosítások miatt csökkent a mûszaki tartalom. A nyílt eljárást 2001 júniusában ajánlatkérõ abban a meggyõzõdésben folytatta, hogy a szerzõdõ felek esetleg megállapodnak a csökkentett mûszaki tartalom elfogadásában. A 2001. július 9-i szerzõdéskötést megelõzõen már nyilvánvalóvá vált, hogy a megegyezés nem jött létre. Így a szerzõdéskötéskor elõre látható volt, hogy az eredetileg egységesnek szánt vállalkozási szerzõdés helyett két külön szerzõdést kell kötni. Tény tehát, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés azon feltétele, hogy elõre nem látható körülmények folytán válik szükségessé a kiegészítõ építési beruházás, nem teljesül. A szerzõdéskötéskor ugyanis elõre láthatóak voltak a körülmények.<br>
Fentiekre tekintettel a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek teljeskörûen nem valósultak meg, így ez alapján ajánlatkérõ jogszerûen nem indíthatott hirdetmény közzététele nélküli tárgyalásos eljárást.<br>
Ugyanakkor a sürgõsség esetére is hivatkozott ajánlatkérõ, amely a Döntõbizottság álláspontja szerint jogszerû. A jelen munkákra ugyanis valóban elõre nem látható körülmények miatt nem tudták lefolytatni a korábbi közbeszerzési eljárást. Ajánlatkérõ minden tõle elvárható lépést megtett annak érdekében, hogy a nyílt eljárás a mûszaki tartalom egészére vonatkozzon, nem a saját érdekkörében merült fel, hogy a kivitelezés egy részét illetõen nem tudott abban az eljárásban ajánlatot kérni. A szerzõdési kötelezettséget pedig csak ezzel a fajta eljárás alkalmazásával tudja teljesíteni a 2002. április 15-i befejezési határidõre.<br>
Döntõbizottság a fentiek alapján megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdés alapján a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha megindításra, vagy folytatásra okot adó körülmény már nem állt fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 12.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
