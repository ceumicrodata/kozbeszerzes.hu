<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (9672)
</b></h2><FONT size=3><i><u></i></u><br>
<br>
3.K.35.327/2000/4.<br>
<br>
A Fõvárosi Bíróság a Zelkó és Társai Ügyvédi Iroda (ü.i.: dr. Kalló János Márk ügyvéd, 1136 Bp., Hollán Ernõ u. 4. II/1.) által képviselt Budapesti Elektromos Mûvek Rt. (1132 Bp., Váci út 72-74.) felperesnek, akinek pernyertessége érdekében a Held Imre által képviselt Duna Inter Service Kft. (1073 Bp., Zay u. 24.) beavatkozott a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Bp., Margit krt. 85.) alperes ellen közigazgatási határozat felülvizsgálata iránt indult perében meghozta a következõ<br>
<br>
ÍTÉLET-et:<br>
<br>
A bíróság a keresetet elutasítja.<br>
Kötelezi a bíróság a felperest, hogy 15 napon belül fizessen meg az alperesnek 7500 Ft perköltséget és külön felhívásra az állam javára 10 000 Ft feljegyzett illetéket.<br>
Az ítélet ellen a kézbesítéstõl számított 8 napon belül fellebbezésnek van helye, melyet ennél a bíróságnál lehet írásban, 3 pld.-ban, jogi képviselettel, a Magyar Köztársaság Legfelsõbb Bíróságához címezve elõterjeszteni.<br>
<br>
INDOKOLÁS<br>
<br>
A felperes nyílt eljárás során, majd a közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#99">Kbt.) 1999.</a> szeptember 1-jét megelõzõ 70. § f) pontja szerinti tárgyalásos eljárás lefolytatásával összesen 60 db vegyes használatú terepjáró haszongépjármûvet szerzett be. A nyílt eljárást a felperesi beavatkozó nyerte a Mitsubishi L300 4WD jármû típus megajánlásával. A tárgyalásos eljárás választása során a felperes az egységes jármûpark kialakítása érdekében már a felperesi beavatkozóval tárgyalt. A gépjármûvek átalakítása a felperes által megvalósítani kívánt cél érdekében megtörtént. A típus bizonyítványról és a forgalomba helyezési engedélyrõl szóló határozatokkal a Közlekedési Fõfelügyelet részérõl a felperesi beavatkozó rendelkezik.<br>
A felperes 2000. július 10-én értesítette arról az alperes elnökét, hogy 18 db Mitsubishi L300 4WD terepjáró gépjármû beszerzésére a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja alapján hirdetmény közzététele nélküli tárgyalásos eljárást indít, amelyre a felperesi beavatkozót kívánja meghívni. Az eljárás alkalmazását megalapozó körülményként a korábbi beszerzéseire hivatkozott azzal, hogy egységes gépjármûpark kialakítására törekszik a költségtakarékosság elve alapján. A korábban beszerzett haszongépjármûpark bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és a haszongépjármûpark típusválasztékának nem megfelelõ mûszaki-technikai jellemzõjû haszongépjármûveket kellene beszerezni. Az alkatrészellátás tipizálásával, valamint a szervizelés egységes kialakításával járó minõségi, mûszaki és költségcsökkentési elõnyök kizárják más szállító bevonását.<br>
Az alperes hivatalból folytatott le eljárást annak vizsgálatára, hogy a hirdetmény közzététele nélküli tárgyalásos eljárás feltételei fennállnak-e. 2000. augusztus 29-én kelt D.335/8/2000. számú határozatával megállapította, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontját, ezért a felperesnek a közbeszerzési eljárás során hozott valamennyi döntését - az ajánlati felhívásra vonatkozó döntésre is kiterjedõen - megsemmisítette. Az alperes hivatkozott arra, hogy a Kbt. 70. § (3) bekezdés b) pontja szerint az ajánlatkérõ tárgyalásos eljárást alkalmazhat árubeszerzés esetén, ha<br>
a) a korábban beszerzett dolog részbeni kicserélése vagy bõvítése során<br>
b) a korábbi nyertes ajánlattevõnek másikkal történõ helyettesítése azzal a következménnyel járna, hogy<br>
c) eltérõ és nem illeszkedõ mûszaki-technikai jellemzõjû dolgokat kellene beszerezni vagy<br>
d) az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban,<br>
e) az ilyen - egy alkalommal a korábbi nyertes ajánlattevõvel kötött - szerzõdés idõtartama azonban nem haladhatja meg a 3 évet.<br>
Az alperes a jogszabályi rendelkezés ilyen formában történõ részekre bontása alapján megállapította, hogy az a) és b) pontokban foglalt feltételeknek együttesen kell fennállnia, ezen együttes feltételekhez pedig csatlakoznia kell a c) és d) pontokban foglaltak valamelyikének vagylagosan. Akár az a) + b) + c), akár az a) + b) + d) pontokban foglaltak teljesülnek az e) pontban foglaltakat mindenképpen alkalmazni kell. Az alperes elõször abban a kérdésben foglalt állást, hogy a korábban beszerzett gépkocsikkal azonos típusú újabb gépkocsik beszerzése a korábban beszerzett dolog részbeni kicserélését vagy bõvítését jelenti-e. Figyelemmel arra, hogy a Kbt. a dolog, illetve annak részbeni kicserélése vagy bõvítése fogalmát nem határozza meg, mögöttes jogszabályként az alperes a Polgári Törvénykönyvrõl szóló 1959. évi IV. törvény (Ptk.) rendelkezéseit alkalmazta. A Ptk. 94. § (1) bekezdése szerint minden birtokba vehetõ dolog tulajdonjog tárgya lehet. A tulajdonjog kiterjed mindarra, ami a dologgal olyképpen van tartósan egyesítve, hogy az elválasztással a dolog vagy az elválasztott része elpusztulna, illetve az elválasztással értéke vagy használhatósága számottevõen csökkenne (alkotórész) [Ptk. 95. § (1) bekezdés]. A tulajdonjog kétség esetén kiterjed arra is, ami nem alkotórész ugyan, de a dolog rendeltetésszerû használatához vagy az épségben tartásához rendszerint szükséges vagy azt elõsegíti (tartozék) [Ptk. 95. § (2) bekezdés]. Az alperes mindebbõl azt állapította meg, hogy a korábban beszerzett dolog a korábbi beszerzés során beszerzett 1-1 db gépkocsit jelenti, míg a korábban beszerzett gépkocsik összessége (dologösszesség) jelenti a korábbi beszerzés tárgyát. A korábban beszerzett gépkocsik ugyanis egyenként egymástól elkülönülten is használhatók, egymástól való elválasztásukkal nem pusztulnak el, értékük, használhatóságuk nem csökken, 1 db gépkocsi rendeltetésszerû használatához, épségben tartásához pedig nincs szükség egy másik gépkocsira. Így egymáshoz való jogi viszonyuk nem lehet a dolog és alkotórész, ill<br>
etve dolog és tartozék kapcsolata, tehát a tulajdonjognak önálló tárgyai az elkülönült dolgok. A Ptk. fenti szabályai alapján a dolog részbeni kicserélésén, a gépkocsi egy vagy több alkotórészének kicserélését kell érteni, bõvítésén pedig valamilyen tartozék beépítését. Mindezek alapján az alperes arra a jogi következtetésre jutott, hogy új dolog beszerzésére irányul a felperes eljárása, ezért megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontját. A továbbiakban a felperes utalt arra, hogy amennyiben a régebben beszerzett gépkocsik részbeni kicserélésére vagy bõvítésére irányult volna a felperes eljárása, az esetben sem alkalmazhatta volna az általa választott tárgyalásos eljárást, mivel a gépkocsialkatrész, -tartozék kiskereskedelmével több cég foglalkozik Magyarországon.<br>
A felperes keresetében az alperes határozatának hatályon kívül helyezését kérte, perköltségigényt nem terjesztett elõ. Álláspontja szerint ellentétes a jogalkotó szándékával az alperesi értelmezés, hivatkozott az alperes egy korábbi (D.334/7/1999.) eljárása során hozott határozatára, amely álláspontja szerint a perbeli határozattal ellentétes döntést eredményezett. Nézete szerint a speciálisan áramszolgáltatói feladatok ellátására kifejlesztett gépjármûvek (utastér és rakodótér átalakítása) által képezett gépparkot kell a dolog fogalma alatt érteni figyelemmel arra, hogy a Kbt. a dolog fogalmát közelebbrõl nem határozza meg, így dolog alatt azt kell érteni, amit az ajánlatkérõ annak minõsít. A Kbt. hatálybalépését megelõzõ beszerzéssel együtt a felperes összesen 76 db gépjármûbõl álló gépparkkal rendelkezik, melynek karbantartása, mûszaki javítása nehézségekbe ütközne abban az esetben, ha ettõl a flottától eltérõ gépjármû beszerzésére kerülne sor. Ezen gépjármûvek olyan tipikus berendezésekkel, átalakításokkal ellátottak, amely kifejezetten a felperes kívánságára készült. Az átalakításhoz kapcsolódó hatósági engedélyekkel a felperesi beavatkozó rendelkezik.<br>
A felperesi beavatkozó a kereseti kérelemhez csatlakozva elõadta, hogy a Mitsubishi adott alaptípusának felperesi igényeknek megfelelõ mûszaki átalakításával és a javításhoz szükséges kiképzésben, oktatásban való részvétellel foglalkozik, az alkatrészellátást biztosítja.<br>
Az alperesi képviselõ ellenkérelmében a kereset elutasítását és perköltségének megállapítását kérte. Hivatkozott arra, hogy a jogalkotói szándék semmiképpen nem irányulhatott arra, hogy egy korábbi közbeszerzési eljárás nyertesétõl bárminemû korlátozás nélkül további új dolgok beszerzésére lehetõség legyen. Figyelemmel arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja körében már a dolog bõvítése, mint követelmény sem valósult meg a felperesi beszerzéssel, a további feltételek - a mûszaki-technikai nehézségek - vizsgálatára nem kerülhetett sor.<br>
A kereset nem alapos.<br>
A bíróság a kereseti kérelem és ellenkérelem korlátai között kizárólag azt vizsgálhatja a közigazgatási határozat felülvizsgálata során, hogy az megfelel-e támadott rendelkezéseiben az anyagi és eljárási szabályoknak. Az eljárási szabályok megsértése eredményezte-e az anyagi jogszabályok megsértését is. A bíróság csak ilyen jogsértés esetén jogosult a határozat megváltoztatására vagy hatályon kívül helyezésére a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése alapján a Pp. 339. § (2) bekezdés q) pontja szerint.<br>
A közbeszerzésekkel kapcsolatos jogorvoslati eljárást a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése az alperes hatáskörébe utalja. Az alperes eljárására - a törvény eltérõ rendelkezése hiányában - az államigazgatási eljárás általános szabályairól szóló 1957. évi IV. törvény (Áe.) szabályait kell alkalmaznia Kbt. 79. § (1) bekezdése rendelkezéseinek megfelelõen.<br>
A <a href="http://net.jogtar.hu/jr/gen/getdoc.cgi?docid=99500040.tv#7">Kbt. 7. § (</a>1) bekezdése szerint árubeszerzés az a visszterhes szerzõdés alapján megvalósuló tevékenység, mely a forgalomképes és birtokba vehetõ dolgok tulajdonjogának vagy pedig használatára, hasznosításra vonatkozó jognak határozott vagy határozatlan idõre történõ megszerzésére irányul. Ezen értelmezõ rendelkezésbõl kiindulva egyetértett a bíróság az alperes azon jogi álláspontjával, hogy a dolog fogalmának meghatározására mögöttesen a Ptk. szabályai alkalmazandók. Az alperes által hivatkozott, a Ptk. dolog és dologkapcsolatokra vonatkozó szabályozása alapján teljes mértékben osztotta a bíróság az alperes jogi álláspontját a tekintetben, hogy a felperesi gépjármûpark összessége, mint dolog nem értékelhetõ. A bíróság vizsgálta azt is, hogy a gépjármûpark speciális átalakítása befolyással lehetett-e az egyes gépjármûvek vagy azok összessége Ptk.-beli megítélésére. Megállapítható volt, hogy az átalakítás minden egyes gépjármûven egyedileg történt, annak használatát szolgálva. Így a dolog fogalma egy gépjármûre korlátozható, a többi egy gépjármûre korlátozható, a többi annak értékét, használhatóságát, rendeltetésszerû használatát nem befolyásolja. Ilyen értelemben tehát új beszerzésrõl van szó. Nem fogadta el a bíróság a felperes hivatkozását az alperes egy másik döntésére, mivel ott egy egységes és összehangolt mûködésû hóeltakarító géplánc egyes részeinek beszerzésérõl volt szó, amely a Ptk. 95. § (1) bekezdés fogalomkörébe vonható és ilyen értelemben bõvítésként minõsült a beszerzés. Helytállóan hivatkozott az alperes arra is, hogy a fenti feltételek hiányában a Kbt. 70. § (3) bekezdés b) pontja további elemeinek vizsgálatára már nem volt szükség.<br>
Mindezekre figyelemmel a bíróság teljes mértékben osztva az alperes jogi álláspontját, a felperes keresetét, mint megalapozatlant elutasította.<br>
Az alperes pernyertes lett, ezért kötelezte a bíróság a felperest a Pp. 78. § (1) és 79. § (1) bekezdése alapján a perköltség viselésére, amely az alperes képviseletével felmerült és a 12/1991. (IX. 29.) IM r. 1. § (1) bekezdés d) pontja szerint számítandó képviseleti díjból állt. Az alperesnek a beavatkozással költségtöbblete nem merült fel, ezért a bíróság a beavatkozót költségekben nem marasztalta.<br>
Az illeték viselésére vonatkozó rendelkezés az illetékekrõl szóló 1990. évi XCIII. törvény 43. § (3) bekezdése, 59. § (1) bekezdése, 62. § (1) bekezdés h) pontja és 65. § (1) bekezdés rendelkezésein alapult.<br>
<br>
Budapest, 2001. október 2.<br>
<br>
Dr. Sára Katalin s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
