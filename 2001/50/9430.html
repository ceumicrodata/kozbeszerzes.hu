<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9430)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.581/21/2001.<br>
<br>
Tárgy: a Párkányi és Társa Kft. jogorvoslati kérelme a Fõvárosi Közlekedési Felügyelet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Párkányi és Társa Kft. (1025 Budapest, Pitypang u. 6., képviseli dr. Barna Judit ügyvéd, 1026 Budapest, Szilágyi E. fasor 17-21., a továbbiakban: kérelmezõ) jogorvoslati kérelmének, amelyet a Fõvárosi Közlekedési Felügyelet (1061 Budapest, Andrássy út 8., képviseli dr. Tanács Magdolna ügyvéd, 6721 Szeged, Szilágyi u. 2., a továbbiakban: ajánlatkérõ) "gördíthetõ irattároló polcrendszer kialakítása a Fõvárosi Közlekedési Felügyelet Mozaik u. 5. szám alatti üzemviteli épületében" tárgyú közbeszerzési eljárása ellen nyújtott be, részben helyt ad, megállapítja, hogy ajánlatkérõ megsértette a közbeszerzésekrõl szóló 1995. év XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2) és (5) bekezdéseire és a Kbt. 52. § (2) bekezdés b) pontjára tekintettel a Kbt. 52. § (1) bekezdését. A Döntõbizottság a jogorvoslati kérelmet ezt meghaladóan elutasítja.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai, a jogorvoslati eljárás során meghallgatott tanúk vallomása alapján a következõ tényállást állapította meg:<br>
Ajánlatkérõ 2001. június 20-án a Közbeszerzési Értesítõ 25. számában ajánlati felhívást tett közzé nyílt eljárás lefolytatására, amelynek tárgya gördíthetõ irattároló polcrendszer kialakítása a Fõvárosi Közlekedési Felügyelet Mozaik u. 5. szám alatti üzemviteli épületében volt. A beszerzés tárgyának részletes ismertetését a dokumentáció tartalmazta. A mûszaki dokumentáció mûszaki leírásból, árazatlan költségvetésbõl és két tervrajzból állt.<br>
A dokumentációban lévõ terveket a GÉM Kft. készítette, rendszertervezõként dr. Kólya Tiborné jegyezte azokat.<br>
Az ajánlatok benyújtási határidejében, 2001. július 31-ig kérelmezõn kívül a következõ ajánlattevõk nyújtottak be ajánlatot: IBC Orbán Kft., Interregál Hungária Kft., KIPSZER-TÜVA Kft., Kollektív Kft., ORAKO Kft., PENTA ROLL Kft., VASSZER Vasipari Kft.<br>
Ajánlatkérõ az eredményhirdetést elhalasztotta, azt 2001. augusztus 30-én tartotta meg. Ajánlatkérõ döntését az összegezés és a tájékoztató az eljárás eredményérõl címû anyag felolvasásával hirdette ki. A nyertes ajánlattevõ a Kollektív Kft., a nyertest követõ legkedvezõbb ajánlatot tevõ pedig a VASSZER Kft. lett.<br>
Kérelmezõ ajánlatára vonatkozóan az összegezés a következõket tartalmazta:<br>
"A Párkányi és Társa Kft. ajánlatát az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdésében foglaltakra tekintettel, továbbá figyelemmel a Kbt. 52. § (2) bekezdés b) pontjára, elutasította. Az ajánlattevõ résztulajdonosa és cégjegyzésre jogosult (az ajánlatot is aláíró) képviselõje dr. Párkányi György, a Pályázati dokumentáció »Mûszaki leírás« címû fejezetét és a terveket készítõ GÉM Kft. vezetõ tervezõje." Tartalmazza az összegezés ezt követõen a Kbt. 31. § (2) bekezdésének ismertetését, majd a következõket: "A Kbt. 52. § (2) bekezdés b) pontjára tekintettel érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni. A bírálóbizottság döntése volt, hogy az egyébként megfelelõ ajánlat elfogadásával - tekintettel az eljárás elõkészítésének elõzményeire - ajánlatkérõ súlyosan megsértené az esélyegyenlõség alapelvét, miközben jogszabályi kötelezettsége, hogy "biztosítani kell az esélyegyenlõséget az ajánlattevõk számára [Kbt. 24. § (2) bekezdés]."<br>
Ajánlatkérõ az összegezést az eredményhirdetésen részt vevõ ajánlattevõknek átadta, a többieknek pedig megküldte.<br>
Ajánlatkérõ a nyertes ajánlattevõvel 2001. szeptember 18-án a szerzõdést megkötötte.<br>
Kérelmezõ 2001. szeptember 21-én nyújtott be jogorvoslati kérelmet, amelyet a hiánypótlási felhívás alapján, illetve a jogorvoslati eljárás során tartott elsõ tárgyaláson kiegészített és pontosított. Kérte a jogsértés megállapítását és ajánlatkérõnek a szolgáltatási díj és a költségek viselésére való kötelezését.<br>
Kifogásolta, hogy az ajánlatkérõ nem bírálta el a kérelmezõ ajánlatát, az összegezés szerint ugyanis kérelmezõt nem zárta ki az eljárásból, az ajánlatát kifejezetten nem nyilvánította érvénytelennek, ez nem szerepel az összegezésben, de nem is értékelte az ajánlatát.<br>
Sérelmezte azt is, hogy az ajánlatkérõ a kérelmezõ ajánlatát az összegezés tartalma szerint érvénytelennek nyilvánította. Elõadta továbbá, hogy a GÉM Kft. ajánlatot nem nyújtott be, így az nem lehet érvénytelen, kizárt továbbá az elõkészítésben olyan személy részvétele, aki a pályázóval a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés a)-d) pontjaiban felsorolt kapcsolatban áll. Olyan kizáró ok pedig nem szerepel a Kbt.-ben, amely szerint az ajánlattevõ tisztségviselõje vagy résztulajdonosa ne lehetne az elõkészítésben részt vevõ cég dolgozója vagy akár résztulajdonosa.<br>
A szabályok kógensek, azokat nem lehet kiterjesztõen értelmezni.<br>
Kifogásolta az esélyegyenlõség alapelvére való hivatkozást is, mivel azt az ajánlatkérõnek kell biztosítania az eljárás során.<br>
A jogsértésrõl történõ tudomásra jutás idõpontjaként az összegezés kézbesítésének napját - az eredeti kérelmében szeptember 5-ét, a hiánypótlási felhívásra benyújtott iratban 2001. szeptember 7-ét - jelölte meg.<br>
Ajánlatkérõ észrevételében kérte a kérelem elutasítását, részben elkésettség, részben alaptalanság címén. Elõadta, hogy ha valóban 2001. szeptember 5-én vette kézhez kérelmezõ az összegezést, akkor a 2001. szeptember 21-én benyújtott kérelme elkésett, hacsak nem adta azt 2001. szeptember 20-án postára.<br>
Fenntartotta az összegezés indokolásában foglaltakat. Elõadta, hogy a közbeszerzés tárgyát képezõ munka terveit dr. Párkányi György készítette, még ha nem is õ jegyezte. Dr. Párkányi György az ajánlati felhívás közzétételét megelõzõ idõszakban többször is konzultált ajánlatkérõ és a tanácsadó szervezet képviselõivel, így minden ajánlattevõnél korábban az eljárással kapcsolatos információkhoz jutott.<br>
Sajnálatos elírásnak tekintik, hogy az összegezés szerint kérelmezõ ajánlata egyébként megfelelõ, holott felmerült, hogy a referenciája nem az.<br>
Elvégezték az ajánlatok újbóli értékelését, bevonva kérelmezõ ajánlatát is, és megállapították, hogy kérelmezõé a legkedvezõtlenebb.<br>
A Döntõbizottság megállapította, hogy a kérelem részben alapos.<br>
A Döntõbizottságnak elsõdlegesen azt kellett vizsgálnia, hogy a jogorvoslati kérelem a törvényes határidõn belül került-e elõterjesztésre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság megállapította, hogy az eredményhirdetésen a kérelmezõ képviselõje nem vett részt, a tértivevény tanúsága szerint az összegezést 2001. szeptember 7-én vette át, a kérelmét 2001. szeptember 21-én, a számára nyitva álló 15 napos jogvesztõ határidõn belül nyújtotta be a Döntõbizottsághoz.<br>
A Döntõbizottság megállapította, hogy a kérelem a kérelmezõ ajánlata érvénytelenségével kapcsolatos ajánlatkérõi döntésre vonatkozó részében alapos, ezt meghaladóan alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése elõírja, hogy az ajánlatokat a lehetõ legrövidebb idõn belül el kell bírálni.<br>
Ajánlatkérõ döntését az összegezést és a tájékoztatót az eljárás eredményérõl címû anyag tartalmazta, amelyeket az ajánlatkérõ ismertetett az eredményhirdetéskor.<br>
Az összegezés 3. pontjában kerültek felsorolásra az érvénytelen ajánlatot tevõ ajánlattevõk is. A Döntõbizottság megállapította, hogy az ajánlatkérõ e pontban szerepeltette kérelmezõ ajánlatát, megindokolva annak érvénytelenségét a fentiekben idézett módon.<br>
Kétségtelen, hogy az összegezésben az szerepel, hogy a kérelmezõ ajánlatát az ajánlatkérõ "elutasította", azonban az indokolásból és abból, hogy az összegezés mely rovatában szerepeltette, egyértelmû, hogy érvénytelennek nyilvánította azt.<br>
A fentiek alapján a Döntõbizottság megállapította, hogy az ajánlatkérõ elbírálta kérelmezõ ajánlatát - érvénytelennek nyilvánította azt -, így eleget tett a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdésében meghatározott kötelezettségének, ezért a kérelem e részében alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (továbbiakban: érdekelt gazdálkodószervezet), illetõleg olyan személy vagy szervezet, aki (amely)<br>
a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll,<br>
b) az érdekelt gazdálkodószervezet vezetõ tisztségviselõje,<br>
c) az érdekelt gazdálkodószervezetben tulajdoni részesedéssel rendelkezik,<br>
d) az a)-c) pontok szerinti személy hozzátartozója.<br>
E szakasz (4) bekezdése szerint nem kell alkalmazni a (2) bekezdést, ha az ajánlatkérõ által az eljárás elõkészítésébe vagy más szakaszába bevonni kívánt vagy nevében eljáró érdekelt gazdálkodószervezet; illetve az eljárásba bevonni kívánt szervezettel vagy személlyel a (2) bekezdés a)-d) pontjai szerinti viszonyban álló érdekelt gazdálkodószervezet írásban nyilatkozik, hogy az eljárásban nem vesz részt ajánlattevõként vagy alvállalkozóként.<br>
E szakasz (5) bekezdése kimondja, hogy ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)-d) pontjai szerinti viszonyban álló érdekelt gazdálkodószervezet.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(l) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés b) pontja szerint érvénytelen az ajánlat, ha olyan ajánlattevõ nyújtotta be, aki nem jogosult az eljárásban részt venni.<br>
Ajánlatkérõ az összeférhetetlenséget, ennek következményeként kérelmezõ ajánlata érvénytelenségét arra alapította, hogy a Párkányi és Társa Kft. résztulajdonosa és vezetõ tisztségviselõje, dr. Párkányi György a terveket készítõ GÉM Kft. vezetõ tervezõje is. Megállapítást nyert továbbá az is, hogy dr. Párkányi György egyben résztulajdonosa a GÉM Kft.-nek is, és ezen tulajdonosi minõségben, nem pedig alkalmazottként, vezetõ tervezõje.<br>
A Döntõbizottságnak azt kellett vizsgálnia, hogy a GÉM Kft.-nek és kérelmezõnek a fenti kapcsolata alapján, megállapítható-e a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében foglaltak fennállása.<br>
Jelen esetben a GÉM Kft. az eljárásba bevont szervnek minõsül, és érdekelt gazdálkodószervezet is. A Kbt. fenti rendelkezései alapján az eljárásba bevont szervezet érdekelt gazdálkodószervezeti minõségének csak abban esetben van jelentõsége és vonja maga után a Kbt. 31. § (5) bekezdése szerinti következményt, ha ajánlattevõként vagy alvállalkozóként is indul a közbeszerzési eljárásban.<br>
Ajánlatkérõ anélkül vette igénybe a GÉM Kft. közremûködését a közbeszerzési eljárás során, hogy tisztázta volna vele az összeférhetetlenségi kérdéseket, nem kért a GÉM Kft.-tõl olyan nyilatkozatot, amely szerint az nem kíván ajánlattevõként vagy alvállalkozóként részt venni az eljárásban.<br>
A GÉM Kft. azonban ajánlatot nem nyújtott be, alvállalkozóként pedig nem szerepelt a kérelmezõ ajánlatában, így ennek az ajánlatkérõi mulasztásnak nem volt jelentõsége a kérelmezõ vonatkozásában az eljárás során.<br>
Ha az eljárásba bevont szervezet vagy személy az ajánlattevõvel vagy alvállalkozójával (mint érdekelt gazdálkodószervezettel) a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés a)-d) pontjai szerinti viszonyban áll, ez a körülmény az érintett ajánlattevõ esetében a Kbt. 31. § (5) bekezdésének alkalmazását eredményezi.<br>
A Döntõbizottság a lefolytatott bizonyítási eljárás alapján megállapította, hogy a GÉM Kft. mint eljárásba bevont szervezet, nem áll munkaviszonyban vagy munkavégzésre irányuló egyéb jogviszonyban a Párkányi és Társa Kft.-vel, a GÉM Kft. nem vezetõ tisztségviselõ a Párkányi és Társa Kft.-ben, a GÉM Kft. nem rendelkezik tulajdoni részesedéssel a Párkányi és Társa Kft.-ben. Az is megállapítást nyert, hogy a terveket készítõ dr. Kólya Tiborné, a GÉM Kft. ügyvezetõje és egyben alkalmazottja a kérelmezõvel munkaviszonyban vagy munkavégzésre irányuló egyéb jogviszonyban nem áll, nem vezetõ tisztségviselõje a Párkányi és Társa Kft.-nek, nem rendelkezik-e a Párkányi és Társa Kft.-ben tulajdoni részesedéssel, hozzátartozói nem állnak a Párkányi és Társa Kft.-vel a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés a)-c) pontjai szerinti viszonyban.<br>
A fentiek alapján a Döntõbizottság szerint az a tény, hogy dr. Párkányi György - mint az ajánlattevõ vezetõ tisztségviselõje - az eljárásba bevont szervezet résztulajdonosa és vezetõ tervezõje, nem alapozza meg az összeférhetetlenséget.<br>
Azt is vizsgálni kellett az ajánlatkérõi döntés, illetve észrevétel alapján, hogy dr. Párkányi Györgyöt ajánlatkérõ bevonta-e az eljárásba, annak elõkészítésébe, mivel ez megalapozza a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés a)-c) pontjai szerinti összeférhetetlenség fennállását.<br>
Ajánlatkérõ a GÉM Kft.-nek adott megbízást a tervek elkészítésére, a szerzõdést annak ügyvezetõje, dr. Kólya Tiborné írta alá. A tervezés során ajánlatkérõ dr. Kólya Tibornéval egyeztetett a tervekrõl. A lefolytatott bizonyítási eljárás alapján nem állapítható meg, hogy az ajánlatkérõ bevonta volna dr. Párkányi Györgyöt a közbeszerzési eljárásba, annak elõkészítésébe.<br>
A fentiek alapján a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerinti okok fennállásának hiányában a Kbt. 31. § (5) bekezdésére alapítva ajánlatkérõ nem nyilváníthatta volna érvénytelenné kérelmezõ ajánlatát, ebben a vonatkozásban a kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
Az összegezése szerint a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>a szerinti alapelv is sérült volna, ha a kérelmezõ ajánlatát ajánlatkérõ nem nyilvánítja érvénytelennek, tekintettel az eljárás elõkészítésének elõzményeire. Ezt az összegezésben bõvebben nem indokolta meg az ajánlatkérõ, az észrevételében azonban úgy nyilatkozott, hogy a terveket dr. Párkányi György készítette, még ha nem is õ jegyezte, és az ajánlati felhívás közzétételét megelõzõ idõszakban többször is konzultált ajánlatkérõ és a tanácsadó szervezet képviselõivel, így minden ajánlattevõnél korábban az eljárással kapcsolatos információkhoz jutott.<br>
Dr. Kólya Tiborné és dr. Párkányi György tanúvallomása szerint a terveket dr. Kólya Tiborné készítette. Ajánlatkérõ bizonyítékkal alátámasztani nem tudta azt az állítását, hogy a terveket dr. Párkányi György készítette.<br>
Az ajánlatkérõ a Mozaik utca 5. szám alatti üzemviteli épület rekonstrukciója során elõször az épületet átalakítja, felújítja, ennek keretében az irattároló polcrendszer elhelyezésére a földszinten, illetve az új negyedik szinten alakít ki helyiségeket, majd beszerelteti a polcrendszert.<br>
A rekonstrukció építési, felújítási munkái kiviteli terveinek elkészítésével az ajánlatkérõ a GÉM Kft.-t bízta meg. A gépészeti terveket dr. Párkányi György készítette. Már az építési rekonstrukció terveinek készítése során számításba kellett venni a majdani polcrendszert is, ennek rajza szerepelt a kivitelezésre vonatkozó tervekben is.<br>
Az átalakítás, felújítás kivitelezése alatt a tervezõk tervezõi mûvezetést végeztek, dr. Párkányi György a fûtés, szellõzés, gépészet tervezõi mûvezetését végezte. Ennek során a tervezõk rendszeresen konzultáltak egymással, a kivitelezõvel és ajánlatkérõ képviselõivel a jelen közbeszerzési eljárás elõkészítésének idõszakában, a konzultációk során szóba került a polcrendszer is. Kérelmezõ által sem vitatottan ugyanis statikai, gépészeti egyezetés nélkül a polcrendszer kiviteli tervdokumentációja nem készíthetõ el.<br>
Dr. Párkányi György konzultált a polcrendszer statikus tervezõjével, közösen kalkulálta ki a gerendák terhelhetõségét az elhelyezni kívánt iratmennyiség és a polcrendszer tervezett súlya alapján.<br>
A fentiek alapján a Döntõbizottság megállapította, hogy dr. Párkányi György már az ajánlati felhívás megjelenése elõtt többletinformációkkal rendelkezett a beszerzés tárgyát illetõen, ezért jogszerû ajánlatkérõnek az a döntése, hogy kérelmezõ részvétele az eljárásban sértette volna a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerinti alapelvet.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a), d) és h) pontjaiban meghatározott jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 5.<br>
<br>
Dr. Bankó Ágnes s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
