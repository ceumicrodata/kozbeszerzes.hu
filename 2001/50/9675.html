<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (9675)
</b></h2><FONT size=3><i><u></i></u><br>
<br>
3.K.35.461/2000/6.<br>
<br>
A Fõvárosi Bíróság dr. Havasi Tibor ügyvéd (9500 Celldömölk, dr. Géfin L. tér 13. I/2.) által képviselt Simi-Menza Bt. (9600 Sárvár, Kodály Zoltán u. l.) felperesnek a dr. Deli Betty jogtanácsos által képviselt Közbeszerzések Tanácsa Közbeszerzési Döntõbizottság (1024 Bp., Margit krt. 85.) alperes ellen közigazgatási határozat felülvizsgálata iránt indult perében meghozta a következõ<br>
<br>
ÍTÉLET-et:<br>
<br>
A bíróság a keresetet elutasítja.<br>
Kötelezi a bíróság a felperest, hogy 15 napon belül fizessen meg az alperesnek 7500 Ft perköltséget és külön felhívásra az állam javára 4000 Ft feljegyzett illetéket.<br>
Az ítélet ellen a kézbesítéstõl számított 8 napon belül fellebbezésnek van helye, melyet ennél a bíróságnál lehet írásban, 3 pld.-ban, jogi képviselettel, a Magyar Köztársaság Legfelsõbb Bíróságához címezve elõterjeszteni.<br>
<br>
INDOKOLÁS<br>
<br>
Sárvár Város Önkormányzata, mint ajánlatkérõ a Közbeszerzési Értesítõ 23. számában 2000. június 7-én tett közzé nyílt eljárás lefolytatására vonatkozóan felhívást, melynek tárgya Sárvár Város Önkormányzata közigazgatási területén belül a központi konyha és a hozzá kapcsolódó tálalókonyhák üzemeltetésével az önkormányzati intézmények közétkeztetési feladatainak ellátása volt a dokumentációban foglalt követelmények alapján. Részajánlat tételére lehetõség nem volt. Többváltozatú ajánlattételre azonban igen. A teljesítés határideje 2000. szeptember 1-jétõl folyamatosan 2005. augusztus 31-ig szólt. A dokumentáció, melyet az ajánlatkérõ az ajánlattevõk rendelkezésére bocsátott a 2-es általános feltételek pontjában foglalkozott Sárvár város közétkeztetésének jelenlegi sajátosságaival, illetõleg elképzeléseivel a jövõt illetõen, amely utóbbi elképzelések közé tartozott az általános és középiskolai, valamint a szociális étkeztetés átszervezése azzal a céllal, hogy egy, nagy kapacitású, magas kihasználtságú fõzõkonyha mûködjön, melyet önkormányzati döntés alapján a Nádasdi Tamás Általános Iskola fõzõkonyhájának korszerûsítésével kívánt az ajánlatkérõ kialakítani ezzel egyidejûleg a további általános, illetõleg középiskolákban mûködõ fõzõkonyhát megszüntetve az étel szállítására logisztikailag optimalizált megoldásokat kialakítani. Ezzel összefüggésben az ajánlatkérõ az ajánlattal szemben elvárta, hogy részletes elképzelést tartalmazzon az átvett konyhák mûködtetésére vonatkozóan, ezen belül meghatározva, hogy mely szempontokra kell az ajánlatnak kitérnie. A dokumentáció rögzítette azt is, hogy a nyersanyagnormát a város területére egységesen, de az intézménytípusonként eltérõen Sárvár Város Önkormányzata Képviselõ-testülete határozza meg az 1993. évi III. törvény 115. § (1) bekezdésében elõírtaknak megfelelõen. Az oktatási, nevelési intézményekben 2000. március 1-jétõl 2001. február 28-ig, illetve a személyes gondoskodást nyújtó intézményekben 2000. április 1-jétõl 2001. március 31-ig terjedõ idõszakra érvényes nyersanyag<br>
normákat a képviselõ-testület a 7/2000. (II. 17.) és a 8/2000. (III. 30.) sz. rendeleteivel már meghatározta. Ezeket a részletes feltételi kiírásoknál intézménytípusonként a dokumentáció ismertette. Az ajánlattevõnek a szolgáltatás díjára vonatkozó javaslatát a nyersanyagnorma-értékek alapján kellett megtennie. A költségeit az ajánlattevõ a norma %-ában kifejezett rezsivel, vagy a normához kapcsolódó forintösszeg meghatározásával érvényesíthette. A pályázatnak javaslatot kellett tartalmaznia a fizetési feltételekre vonatkozóan is. Az ajánlati felhívás általános iskolások, középiskolások és felnõttek étkeztetésére terjed ki, ezért a pályázónak az ajánlatában arra vonatkozó elképzeléseit is ki kellett fejtenie, hogy az életkori sajátosságokból adódó eltérõ igényeket milyen módon kívánja biztosítani. Ugyancsak a szolgáltatás minõségéért garanciát vállalva a pályázónak a minõség-ellenõrzés módozatára is ajánlatában ki kellett térnie. A dokumentáció 3. pontja tartalmazta a részletes feltételeket, így az általános iskolák tekintetében a napi háromszori étkezés biztosításának követelményét az érvényes nyersanyagnormákkal az alábbiak szerint:<br>
		tanulók	felnõttek<br>
- tízórai  33 Ft  43 Ft<br>
- ebéd  110 Ft  148 Ft<br>
- uzsonna  33 Ft  43 Ft<br>
Összesen:	176 Ft	234 Ft<br>
Az ajánlati dokumentáció e részében tartalmazott felhívást arra vonatkozóan is, hogy az ajánlatnak javaslatot kell rögzítenie az étlapok, menüsorok kialakítására kitérve arra is, hogy az étel megrendelésének és lemondásának milyen módozatai lehetnek.<br>
A középfokú oktatás tekintetében a nyersanyagnormák a következõk voltak:<br>
		tanulók	felnõttek<br>
- ebéd  121 Ft  148 Ft<br>
- vacsora  93 Ft  116 Ft<br>
Összesen:	264 Ft	327 Ft<br>
Mind az általános iskolai, mind pedig a középfokú oktatás esetében az ajánlati dokumentáció rögzítette, hogy a melléklet adatai (kiszolgált adagszámok) tartalmazzák a felnõtt étkezõket is és 1999. évi tényadatokra épülnek.<br>
A dokumentáció 4. pontja az ajánlatok általános tartalmi és formai követelményei körében rögzítette, hogy az ajánlattevõknek pályázatukat egy részletes és egy szûkített változatban kell benyújtaniuk. A részletes pályázatnak kell tartalmaznia azt a konkrét pályázatot, amely az ajánlati felhívásnak és a pályázati dokumentációnak megfelel. A szûkített pályázatnak pedig a 4. számú mellékletben megfogalmazott adatokból kell állnia, az ebben foglaltak az ajánlat felbontásakor ismertetésre kerülnek.<br>
Az ajánlattételi határidõig 2000. július 18-ig ajánlatot nyújtott be Sodexho Magyarország Kft., az Aramark Kereskedelmi és Szolgáltató Kft., a Nyugat-magyarországi Kereskedelmi Vendéglátó és Szolgáltató Rt., a Junior Vendéglátó Rt., az Elamen Kereskedelmi és Vendéglátó Rt., a felperes és Herdlicska László Márton egyéni vállalkozó.<br>
A felperes szûkített ajánlatában a dokumentáció 4. melléklete szerinti bontásban az ajánlati ár ismertetése körében a részletes pályázati anyagával egyezõ tartalommal az alábbiakat rögzítette:<br>
Általános iskolai étkeztetés (gyermekétkeztetés):<br>
		nyersanyagnorma  eladási ár<br>
- tízórai 33 Ft          59 Ft<br>
- ebéd  110 Ft         196 Ft<br>
- uzsonna 33 Ft          59 Ft<br>
Felnõtt étkeztetés:<br>
nyersanyagnorma  eladási ár<br>
- reggeli 43 Ft          77 Ft<br>
- ebéd  148 Ft         264 Ft<br>
- vacsora 43 Ft          77 Ft<br>
(A teljes dokumentáció ugyanezen nyersanyagnorma és eladási ár adatokkal tízórai/ebéd/uzsonna bontást tartalmaz.)<br>
A felperes ajánlatában rögzítette, hogy elfogadja az ajánlatkérõ képviselõ-testülete által meghatározott nyersanyagnormát, illetve hivatkozott a 80/1999. (XII. 28.) GM-EüM-FVM együttes rendeletre azzal, hogy az életkori sajátosságoknak megfelelõ tápanyagszükségletet e rendelet szabályozza. Az étrendek összeállításánál ezt természetszerûleg figyelembe fogja venni. A felperes étlapmenüsort nem állított össze. A szolgáltatás minõségére garanciaként vállalta, hogy az ÁNTSZ szervezetét megbízza annak folyamatos vizsgálatára, hogy az étrendek az életkornak megfelelõ tápanyaghányadot tartalmazzák-e.<br>
Az ajánlatkérõ az ajánlatokat értékelõ bizottság bevonásával vizsgálta. Az alkalmasnak ítélt ajánlattevõk közül a 2000. július 27-én tartott nyilvános eredményhirdetésen az elsõ helyen a felperes ajánlatát hirdette ki, míg a második legjobb ajánlatot az Elamen Rt. tette.<br>
A Sodexho Magyarország Kft. nyújtott be jogorvoslati kérelmet az ajánlatkérõ eljárást lezáró döntésével szemben azzal, hogy álláspontja szerint a nyertes ajánlattevõ nem az ajánlati felhívás és dokumentációban foglalt követelményeknek megfelelõen tette meg ajánlatát az ajánlati ár vonatkozásában, ezért ajánlata érvénytelennek tekinthetõ, így nem lehet az eljárás nyertese sem. Ekként vitatta az ajánlati ár, illetõleg a helyi igényeknek való rugalmas alkalmazkodás, mint értékelési részszempont pontozását. Továbbá sérelmezte, hogy az ajánlatkérõ irreálisan alacsonynak minõsítette a beszerzés tárgyára vonatkozóan tett ajánlati árát, azonban õt nem kérte fel magyarázatra a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján.<br>
Az alperes 2000. szeptember 1. napján kelt D.352/10/2000. számú határozatában a jogorvoslati kérelemnek részben helyt adott és megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, az 52. § (2) bekezdés d) pontjára figyelemmel az 59. § (1) bekezdését, ezért megsemmisítette az ajánlatkérõnek a közbeszerzési eljárást lezáró, a nyertes ajánlattevõre vonatkozó döntését, ezt meghaladóan pedig a jogorvoslati kérelmet elutasította. Az alperes határozatának indokolásából kitûnõen megállapította, hogy a nyertes ajánlattevõ, tehát a felperes nem az ajánlati felhívás és a dokumentáció követelményeinek megfelelõen tette meg ajánlatát, így az érvénytelen. Az ajánlatkérõnek az ajánlati ár értékelésekor adott pontszáma vonatkozásában annak nem objektív pontszámkiosztása miatt a jogorvoslati kérelem ugyancsak megalapozott, míg a továbbiakban azt alaptalannak tartotta. A felperes ajánlatának érvénytelenségét az alperes arra alapította, hogy a szûkített ajánlati változatban az általános iskolai étkeztetésre vonatkozóan csak a tanulókra elõírt nyersanyagnormára figyelemmel adta meg ajánlati árát, amely a 12%-os áfát tartalmazta. A középfokú oktatási intézményeknél nem adott ajánlati árat a tanulók tekintetében, egyáltalán nem adott ajánlati árat a vacsora, mint étkezési fajta tekintetében, sem a tanulók, sem a felnõttek vonatkozásában, ajánlati árat felnõtt étkeztetésre adott, de összemosta az általános iskolát és a középfokú oktatási intézmények felnõtt étkeztetésére vonatkozó nyersanyagnormát figyelembe véve az ajánlati árat. Sõt a felnõtt étkeztetésnél az általános iskola vonatkozásában elõírt felnõttekre vonatkozó élelmiszernyersanyag-normát vette figyelembe és ez alapján adta meg az ajánlati árat a középfokú oktatási intézmények eltérõ nyersanyagnormáival szemben. A szociális étkeztetésnél az ajánlati árat a dokumentáció elõírásainak megfelelõnek találta az alperes. Az alperes a felperes ajánlatának további tartami hiányosságait is rögzítette. Ily módon ki<br>
fogásolta, hogy az ajánlatban étlapmenüsor nem található sem az általános, sem a középiskolák, sem pedig a szociális étkeztetésre vonatkozó. Kifogásolta továbbá, hogy a minõség-ellenõrzés módozataira vonatkozóan csak annyiban tért ki, mely szerint vállalta lehetõvé teszi a helyileg illetékes ÁNTSZ ellenõrzéseinek a biztosítását felkérés alapján. Az alperes e körben utalt arra, hogy a többi ajánlattevõ ajánlatában szereplõ minõségellenõrzési módszert, a HCCP minõségellenõrzési módszert már bevezette a nyertes ajánlattevõ. Nem fogadta el azt a felperesi érvelést, hogy a felnõttek vonatkozásában ugyanazt az ajánlati árat adta meg, mind az általános iskolák, mind a középfokú oktatási intézmények tekintetében, mert az eltérõ élelmiszer nyersanyag és azok tápértékének eltérõségébõl adódóan ugyanazon az ajánlati áron nem lehet megoldani a szolgáltatás teljesítését biztonságosan. Ha pedig ugyanazt az ajánlati árat alkalmazta volna mindkét intézménytípusnál a nyertes ajánlattevõ, akkor azt a szûkített árajánlatában tételesen így kellett volna szerepeltetnie. Az alperes ezért a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésére utalással a Kbt. 52. § (1), (2) bekezdés d) pontja rendelkezéseire figyelemmel megállapította, hogy az ajánlatkérõ a Kbt. 59. § (1) bekezdését is megsértette, mely szerint az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a 34. § (1) bekezdésben meghatározott elbírálási szempontok egyike szerint a legkedvezõbb ajánlatot tette. Mivel a nyertes ajánlata érvénytelen volt, ezért a jogorvoslati kérelem szerint az egyes ajánlatok összehasonlítását az alperes mellõzte. A továbbiakban a határozat kitért a jogorvoslati kérelmet elõterjesztõ ajánlatának a vizsgálatára.<br>
A felperes a keresetében az alperes határozatának a felülvizsgálatát és annak megváltoztatását kérte akként, hogy a bíróság mellõzze a nyertes ajánlattevõre vonatkozó ajánlatkérõi döntés megsemmisítését annak egyidejû megállapításával, hogy az ajánlatkérõ a jogszabályi rendelkezéseknek megfelelõen hozta meg a rá vonatkozó döntését. Másodlagosan akként kérte az alperesi határozat megváltoztatását, hogy a közbeszerzési eljárás valamennyi ajánlata érvénytelen. Ez utóbbi kérelmétõl a felperes a késõbbiekben elállt azzal, hogy elsõdleges kereseti kérelméhez kapcsolódó elõadásként kívánt arra hivatkozni, hogy a további ajánlatok is szenvedtek apróbb hiányosságokban. A felperes nézete szerint a szûkített ajánlat az ajánlati felhívásnak megfelelõen készült el. A pályázati kiírás nem tartalmazott olyan kitételt, hogy különbözõ ajánlati árat kellett volna adni az általános iskolai tanulók, a középiskolai tanulók vonatkozásában. Ily módon a tanulókra egységesen vonatkozott az általa megadott ajánlat, amely összességében 314 Ft/nap volt, ebbõl az ebéd egységesen 196 Ft, a tízórai 59 Ft, az uzsonna 59 Ft, míg a középiskolások vacsorája 118 Ft. A vacsorát illetõen azonban a felperes elõadta, hogy már a pályázat kiírásakor helyben tudott volt, hogy a vacsora biztosítására nem lesz szükség. A felnõtt étkezés ugyanúgy az általános iskolai, mind a középiskolai pedagógusokra vonatkozott, összesen 418 Ft/napban meghatározva. Ebbõl az ebéd egységesen 264 Ft, a tízórai és az uzsonna 77-77 Ft, a vacsora pedig 154 Ft.<br>
Az alperes ellenkérelmében a kereset elutasítását és perköltségének megállapítását kérte fenntartva a határozatában foglaltakat. Az alperes a további érvényes ajánlatok érvénytelenségére vonatkozó felperesi hivatkozást megalapozatlannak találta.<br>
A bíróság értesítette a beavatkozás lehetõségérõl az ajánlatkérõt, illetõleg a jogorvoslati kérelmet elõterjesztõt, akik azzal élni nem kívántak.<br>
A kereset nem alapos.<br>
A bíróság a kereseti kérelem és ellenkérelem korlátai között kizárólag azt vizsgálhatja a közigazgatási határozat felülvizsgálata során, hogy az megfelel-e támadott rendelkezéseiben az anyagi és eljárási szabályoknak. Az eljárási szabályok megsértése eredményezte-e az anyagi jogszabályok megsértését is. A bíróság csak ilyen jogsértés esetén jogosult a határozat megváltoztatására vagy hatályon kívül helyezésére a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése alapján a Pp. 339. § (2) bekezdés q) pontja szerint.<br>
A közbeszerzésekkel kapcsolatos jogorvoslati eljárást a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése az alperes hatáskörébe utalja. Az alperes eljárására - a törvény eltérõ rendelkezése hiányában - az államigazgatási eljárás általános szabályairól szóló 1957. évi IV. törvény (Áe.) szabályait kell alkalmazni a Kbt. 79. § (1) bekezdése rendelkezéseinek megfelelõen.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés szerint az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlati dokumentáció részletesen tartalmazta, hogy milyen tartalmi és formai követelmények szerint kell az ajánlati árat meghatározni, amely ajánlati ár a három intézménytípusra eltérõ étkezéseket és ahhoz kapcsolódóan eltérõ nyersanyagnormákat határozott meg a tanulók/felnõttek bontásban. A felperes sikerrel arra nem hivatkozhat, hogy a helyi viszonyok ismeretében tudomása volt arról, hogy az ajánlati felhívás és dokumentáció tartalma ellenére ténylegesen vacsora biztosítására nem lesz szükség, mivel a Kbt. 25. §-ában foglaltak szerint a törvényben meghatározott szabályoktól csak annyiban lehet eltérni, amennyiben azt a Kbt. kifejezetten megengedi. Ez a Kbt. 43. § (1) bekezdésében foglaltakra is vonatkozik. Amennyiben az ajánlatkérõ a vacsorára vonatkozóan ajánlatot kért annak tudatában is, hogy esetlegesen erre a szolgáltatásra nem lesz szükség - hiszen az étkezés biztosításának várható változásairól a dokumentáció részletes tájékoztatást adott - az ajánlatnak a vacsorára is ki kellett terjednie. Ezért a bíróság azt vizsgálta, hogy a felperes által megadott szûkített ajánlat, illetve ahhoz képest a részletes ajánlatban rögzített ajánlati árak együttesen olyan teljes körû ajánlatot jelentenek-e - figyelemmel arra, hogy részajánlat tételére nem volt lehetõség - amely az ajánlat érvénytelenségének megállapítását kizárhatja.<br>
A felperes ajánlatában hivatkozott a vendéglátás és közétkeztetés keretében történõ élelmiszer-elõállítás és -forgalmazás feltételeirõl szóló 80/1999. (XII. 28.) GM-EüM-FVM együttes rendelet (a továbbiakban: együttes rendelet) szabályaira. Ez az együttes rendelet az irányadó a helyi önkormányzatok számára is a nyersanyagnormák kialakításának meghatározásakor. Az együttes rendelet 21. § (1) bekezdése szerint a közétkeztetésre vonatkozó energia, tápanyagbeviteli, illetve élelmiszer-nyersanyag felhasználási ajánlásokat a rendelet 2. számú melléklete tartalmazza. A (2) bekezdés rendelkezései szerint a közétkeztetésnél és annak ellenõrzésekor a korcsoportonként megadott napi energia- és tápanyagbevitel ajánlott értékeit, valamint az egész napos étkeztetéshez, a napi háromszori étkeztetéshez és a csak ebédszolgáltatáshoz megadott 2. számú melléklet A), B), C) és D) táblázat szerinti élelmiszerfelhasználási ajánlásokat, javaslatokat kell figyelembe venni. A 2. számú melléklet attól függõen, hogy a napi étkeztetés milyen étkezési típusokat ölel át, a táblázat szerinti korcsoportokra vonatkozóan más-más energia- és tápanyag-beviteli értékeket határoz meg. Az ajánlati dokumentációban meghatározott nyersanyagnormák ennek figyelembe vételével kerültek rögzítésre az általános iskolában és a középiskolában. Értelemszerûen más-más korcsoportokra tekintettel a nyersanyagnormák egyes étkezési típusoknál eltérõek, melyet befolyásol az is, hogy napi háromszori étkezést kell biztosítani vagy ettõl eltérõ szolgáltatást vár el az ajánlatkérõ. Mindebbõl következõen a felperes nem értelmezhette úgy az ajánlatkérõ által megadott nyersanyagnormák alapján elvárt ajánlatot, hogy annak a különbözõ oktatási intézményekben azonosan kell jelentkeznie a gyermekek, illetve a felnõttek étkeztetésében. Helytállóan hivatkozott tehát az alperes a határozatában arra, hogy a felperes által megadott ajánlati ár teljes körûnek nem tekinthetõ. Amennyiben azt a felperesi elõadás szerint a teljes étkezési skálára szétbontva kellene figyelembe venni, ez ese<br>
tben az eltérõ élelmiszernyersanyag és tápértékek miatt az azonos ajánlati ár nem értelmezhetõ. Ez esetben is azonban az ajánlat teljes körûsége azt jelentette volna, hogy valamennyi elvárt étkezéstípusra az ajánlati árat a felperes rögzíti. Tekintettel arra, hogy a felperes nem az ajánlati felhívásban és dokumentációban meghatározott tartalmi és formai követelményeknek megfelelõen tette meg ajánlatát, helytállóan jutott az alperes arra a következtetésre, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1), illetve (2) bekezdés d) pontja alapján az ajánlat nem felel meg az ajánlati felhívás és dokumentáció feltételeinek, amely érvénytelenség következményét az ajánlatkérõnek le kellett volna vonnia, hiszen csak érvényes ajánlatok hasonlíthatók össze. Ekként a Kbt. 59. § (1) bekezdése is sérült, mely szerint az eljárás nyertese az, aki az ajánlatkérõ részére az ajánlati felhívásban és dokumentációban a meghatározott feltételek alapján az összességében legkedvezõbb ajánlatot tette.<br>
A felperes nem vitatta, hogy ételsor-menüsor összeállítása nem szerepel az ajánlatában, holott ez is elvárás volt az ajánlati dokumentációban. Ugyanakkor nem hivatkozott arra, hogy az alperes a jogorvoslati kérelmen túlterjeszkedve a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdésének sérelmével vizsgálta az ajánlatának ezen részét, így ez utóbbira a bíróság nem lehetett figyelemmel. Ezért az ételsor-menüsor összeállításának hiánya is megalapozta a felperes ajánlatának érvénytelenségét. Az alperes határozatában utalt arra, hogy a minõségellenõrzési módszerekre is javaslatot várt az ajánlatkérõ az ajánlattevõktõl, amely körben a felperesi felajánlás nem a minõségbiztosítási rendszer ismertetésével, hanem egyéb módszerek felajánlásával került összeállításra. A bíróság e tekintetben jogkövetkezmény levonását nem találta megalapozottnak, bár az alperes határozatából kitûnõen ez utóbbi következményt az alperes sem alkalmazott. A bíróság arra volt figyelemmel, hogy az ajánlati dokumentáció közelebbi meghatározást nem tartalmaz arra vonatkozóan, hogy a minõségellenõrzést milyen megajánlásban várja el az ajánlattevõktõl, így a minõségbiztosítási rendszer meglétére vagy kiépítésének vállalására vonatkozó ajánlatok mellett egyéb megajánlások is tehetõek voltak.<br>
A bíróság nem fogadta a felperes hivatkozását arra vonatkozóan, hogy a jogorvoslati eljárás során valamennyi ajánlat teljes körû vizsgálatára sort kellett volna keríteni, hiszen a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. §-</a>a, amely a jogorvoslati eljárás szabályait részletesen meghatározza, egyértelmûen rögzíti, hogy a kérelemre indult jogorvoslati eljárás során az abban foglalt jogsértések vizsgálatára terjed ki az alperes eljárása. Mindez azt jelenti, hogy az alperesnek nem feladata a kérelemre indult jogorvoslati eljárás során valamennyi ajánlat teljes körû vizsgálata. Amennyiben a kérelemre indult eljárás során további jogsértésrõl szerez tudomást az alperes, lehetõsége van a hivatalbóli eljárásra, ez azonban az alperes megítélésén múlik, hogy ezzel a lehetõségével élni kíván-e vagy sem. Ez az ügyfél részérõl számon nem kérhetõ. A felperes ajánlatának érvénytelenségét a további ajánlatok esetleges érvénytelensége nem befolyásolja.<br>
Mindezekre figyelemmel a bíróság a felperes keresetét, mint megalapozatlant elutasította.<br>
A felperes pervesztes lett, ezért a bíróság a Pp. 78. § (1) és 79. § (1) bekezdése alapján kötelezte a perköltség viselésére, amely egyrészt az alperes jogi képviseletével felmerült és a 12/1991. (IX. 29.) IM r. 1. § (1) bekezdés d) pontja alapján számítandó képviseleti díjból, másrészt a kereseti illetékbõl állt. A felperes a keresetén 6000 Ft illetéket lerótt, ezért a bíróság az illetékekrõl szóló 1990. évi XCIII. törvény 43. § (3) bekezdése, 62. § (1) bekezdés h) pontja, 59. § (1) bekezdése és 65. § (1) bekezdése alapján kötelezte a felperest a további 4000 Ft illeték megfizetésére.<br>
<br>
Budapest, 2001. október 9.<br>
<br>
Dr. Sára Katalin s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
