<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9519)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.601/9/2001.<br>
<br>
Tárgy: a TAK-ÉP. Kft. jogorvoslati kérelme a Zala Megyei Bíróság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A TAK-ÉP Építési, Szerelési és Szolgáltató Kft. (8360 Keszthely, Északi Csapás úti Ipartelep, a továbbiakban: kérelmezõ) kérelmének, melyet a Zala Megyei Bíróság (8900 Zalaegerszeg, Várkör u. 2., a továbbiakban: ajánlatkérõ) "a Keszthelyi Városi Bíróság épületének felújítása és bõvítése" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (4) bekezdését, ezért a Döntõbizottság ajánlatkérõvel szemben 2 000 000 Ft, azaz kettõmillió forint bírságot szab ki.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. augusztus 1-jén, ajánlati felhívást tett közzé a Közbeszerzési Értesítõ 31. számában nyílt eljárás megindítására (5327/2001.) a rendelkezõ részben írt tárgyban.<br>
Ajánlatkérõ az ajánlati felhívásban a 11. a) pont alatt határozta meg a pénzügyi, gazdasági és mûszaki alkalmasság igazolására kért dokumentumokat.<br>
Az a)5. alpont szerint ajánlatkérõ - a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) bekezdések szerinti hatósági igazolások és nyilatkozatok becsatolását is kérte.<br>
Dokumentáció is készült, amely útmutatót és mûszaki dokumentációt tartalmazott. Az Útmutató c) fejezet 1.2.1. pontjában határozta meg ajánlatkérõ az ajánlatok benyújtásának módját, illetve az alaki követelményeket.<br>
A fentiek körében ajánlatkérõ elõírta, hogy az ajánlat minden oldalát az ajánlattételre jogosult személy(ek) eredetiben cégszerû aláírással (eredeti aláírással, illetve meghatalmazott aláírásával) kötelesek ellátni:<br>
Az Útmutató 1.2.2. pontja a kötelezõ ajánlati részek között a 6. és 7. alpontban megismételte a felhívásnak a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ával összefüggõ elõírását az alábbi módon: "Az ajánlatnak tartalmaznia kell a Kbt. 46. § (4) bekezdés szerinti nyilatkozatot, hatósági igazolásokat, a Kbt. 46. § (1) bekezdés b) pontja és 46. § (6) bekezdés szerinti köztartozásokról."<br>
Ajánlatkérõ arról nem rendelkezett, hogy hiánypótlást fog e alkalmazni az eljárása során.<br>
A 2001. augusztus 21. konzultációt követõen szeptember 11-én került sor az ajánlatok bontására. Az ajánlattételi határidõig ajánlatot tett: a kérelmezõ, a Daltha Kft., a ZÁÉV Rt., és a Középületépítõ Rt.<br>
Ajánlatkérõ már ekkor vizsgálta az ajánlatok érvényességét. A bontáskor felvett jegyzõkönyv a Daltha Kft.-vel kapcsolatban azt tartalmazta, hogy a pályázót felszólította ajánlatkérõ a hiánypótlásra, a helyi adó igazolására vonatkozóan 5 napos határidõvel:<br>
A kérelmezõ esetében ajánlatkérõ megállapította az ajánlat érvénytelenségét, mert az nem felelt meg az alaki követelményeknek, mivel az ajánlati dokumentáció 1.2.1. pontjában foglaltak szerint az ajánlat minden oldalát eredeti, cégszerû aláírással kellett volna ellátni.<br>
Ajánlatkérõ Értékelõ Bizottsága 2001. szeptember 18-án elbírálta az ajánlatokat. Megállapította, hogy a Daltha Kft. ajánlatában a hiánypótlásra bekért "anyagot" megtalálta, így három érvényes ajánlatot hasonlított össze. Nyertesként a ZÁÉV Rt.-t nevezte meg.<br>
Az eredményhirdetésre 2001. szeptember 20-án került sor. A tájékoztatási kötelezettségeit a Kbt. szabályainak megfelelõen teljesítette ajánlatkérõ.<br>
Ezt követõen kérelmezõvel ajánlatkérõ levelezést folytatott, mely során az érvénytelenségre vonatkozó döntését indokolta meg részletesen.<br>
A vállalkozási szerzõdést ajánlatkérõ 2001. október 1-jén megkötötte a nyertesnek kihirdetett ajánlattevõvel az elõminõsítési értékhatárt meghaladó bruttó 306 806 917 Ft összegben.<br>
Kérelmezõ 2001. szeptember 27-én jogorvoslati kérelemmel fordult a Döntõbizottsághoz. E kérelmét a tárgyaláson változatlanul fenntartva kérte a jogsértés megállapítását. Kérelmét azzal indokolta, hogy ajánlatát oly módon adta meg, hogy az nem felelt meg a felhívásban elõírt alaki feltételeknek, mivel cégszerû aláírás hiányzott minden oldalról, és ezért a bontáskor érvénytelenné nyilvánította ajánlatkérõ az ajánlatot. Elõadta azt is, hogy a Daltha Kft. ajánlatát is hiányosnak ítélte meg ajánlatkérõ egy igazolás tekintetében, õt viszont a bontáskor hiánypótlásra felhívták. Álláspontja szerint az esélyegyenlõséget sértette az, hogy míg az egyik ajánlattevõnek lehetõsége volt a tartalmi hiányosság megszüntetésére, addig kérelmezõnek ilyen lehetõsége nem volt a formai (alaki) hiányosság pótlására. Álláspontja szerint annak ellenére jogsértõen járt el ajánlatkérõ, hogy a vele folytatott levelezés kapcsán olyan információt szolgáltatott kérelmezõ részére, hogy a Daltha Kft. ajánlata végül is hiánytalan volt, tehát téves volt a számára hiánypótlást elõírni, és ezzel az esélyegyenlõség nem sérült ajánlatkérõ álláspontja szerint.<br>
A jogorvoslati ügy tárgyalásán azt is elõadta, hogy valójában kétféle módon lehetett volna az ajánlatokat aláírással ellátni, attól függõen, hogy azt milyen kötésben (sérülésmentesen nem bonthatóan, vagy nem ily módon) nyújtották be.<br>
Nem tartotta helytállónak azt az ajánlatkérõi elõadást sem, miszerint az összes ajánlatot vissza kellett volna adni ajánlattevõnek, és ezzel megnyílt volna esetleg az ajánlatmódosítás lehetõsége a kérelmezõ részérõl. Nem vitatta azt a tényt sem a tárgyaláson, hogy az ajánlatuk az alaki követelmények vonatkozásában egyik elõírásnak sem felelt meg az aláírásokra vonatkozóan.<br>
Ajánlatkérõ írásos észrevételében, melyet a tárgyaláson változatlanul fenntartott, úgy nyilatkozott, hogy kéri a megalapozatlan kérelem elutasítását. Álláspontja szerint nem sértette meg az ajánlattevõk esélyegyenlõségét, mert a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésének alkalmazásáról az ajánlatkérõ szabadon dönthet. Elõadta azt is, hogy a Kbt. 43. § (4) bekezdése elsõsorban igazolás, vagy nyilatkozat pótlását teszi lehetõvé. Egyéb hiány is pótolható, azonban nem bármilyen formai típusú hiány. Véleménye szerint a kérelmezõ ajánlata nem felelt meg a felhívásnak, mert az ajánlatnak minden oldalát az ajánlattételre jogosult eredeti cégszerû aláírással nem látta el. Ez a hiány nem felel meg a Kbt. fentebb hivatkozott példálózó felsorolásának, nem azonos a nem megfelelõ aláírással benyújtott ajánlat esetével. A Daltha Kft.-nek igazolás pótlását engedélyezték, ami tévedésen alapult. Erre tekintettel az ajánlattevõk esélyei azonosak voltak, a Daltha Kft. elõnyben nem részesült. A tárgyaláson azt a tényt nem vitatta, hogy valójában a hiánypótlás intézményét alkalmazták a bontási eljárás során, mint ahogy az a becsatolt jegyzõkönyvbõl is megállapítható. Azt az álláspontját is megerõsítette, hogy az általuk alkalmazott hiánypótlás téves volt, nem volt indokolt, mert olyan igazolást kértek be, amit egyébként nem volt kötelezõ becsatolni. Véleményük szerint nem volt pótolható a kérelmezõ ajánlatának alaki hiányossága, mert elviekben az ajánlat tartalmának megváltoztatásának lehetõsége nyílt volna meg abban az esetben, ha a teljes ajánlatot visszaadták volna kérelmezõnek.<br>
Az ügyben érdekelt felek a szabályszerû értesítés ellenére sem írásban, sem a tárgyaláson nyilatkozatot nem terjesztettek elõ.<br>
A Döntõbizottság a jogorvoslati eljárás során ideiglenes intézkedést nem alkalmazott, mert annak törvényi feltételei az eljárás megindítását követõen már nem álltak fenn.<br>
A Döntõbizottság a rendelkezésére álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem megalapozott, az alábbiak miatt.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4)-(5)-(6) bekezdései úgy rendelkeznek, hogy (4) Az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
(5) Ha a hiánypótlásról az ajánlatok felbontásának idõpontjában dönt az ajánlatkérõ, ezt a jelenlévõ ajánlattevõknek ki kell hirdetni, és a jegyzõkönyvbe kell foglalni, az ezt követõen lehetõvé tett hiánypótlásról pedig haladéktalanul, egyidejûleg, írásban tájékoztatni kell az összes ajánlattevõt.<br>
(6) Az ajánlatkérõ köteles meggyõzõdni arról, hogy a hiánypótlást követõen benyújtott ajánlati példányok tartalma megegyezik az eredeti ajánlat tartalmával. Eltérés esetén, vagy ha a hiánypótlást nem teljesítették, kizárólag az eredeti ajánlati példányt (példányokat) lehet figyelembe venni és - ha annak feltételei fennállnak - az 52. § (2) bekezdésének b) vagy d) pontját, illetve az 53. § (1) bekezdésének a) pontját kell alkalmazni.<br>
A (4) bekezdést megvizsgálva a Döntõbizottság osztotta kérelmezõnek azon álláspontját, hogy ezen rendelkezés értelmében az ajánlatkérõ a nem megfelelõ aláírással benyújtott ajánlata kiegészítését hiánypótlás keretében meg kellett volna hogy engedje a kérelmezõ részére, különös tekintettel arra, hogy ezt a példálózó jelleg ellenére a törvény szövege nevesítve is tartalmazza.<br>
Ugyanezen bekezdés szerint az sem vitatható, hogy amennyiben ajánlatkérõ hiánypótlást biztosít, akkor azt az összes ajánlattevõ számára azonos feltételekkel kell megengednie. Nem fogadható el azon érvelés, hogy csak a Daltha Kft. ajánlata szenvedett olyan hiányosságban, mely pótlásra megengedhetõ volt.<br>
Ezen állásponton nem változtat az sem, hogy késõbb ajánlatkérõ észlelte, hogy olyan hatósági igazolás becsatolását kérte a Daltha Kft.-tõl, mely nem indokolt, azaz a kért hatósági igazolások az ajánlatban fellelhetõk voltak.<br>
A Döntõbizottság álláspontja szerint a hiánypótlás elrendelése pillanatában érvényesülnie kell a (4) bekezdésben írt azon feltételnek, hogy az összes ajánlattevõ számára azonos feltételekkel kell biztosítani a hiánypótlás lehetõségét.<br>
Mivel ajánlatkérõ ezt nem tette, így megvalósította a rendelkezõ részben írt jogsértést.<br>
A Döntõbizottság nem fogadhatta el ajánlatkérõnek azon álláspontját sem, hogy azért nem állt módjában a kérelmezõ ajánlata esetén biztosítani a hiánypótlást, mert akkor megnyílt volna a lehetõség az esetleges ajánlat módosításra kérelmezõ részérõl, mivel számára az összes ajánlatot vissza kellett volna adni. Ezen döntõbizottsági álláspontot támassza alá a 43. § (6) bekezdése is, melynek elsõ mondatát értelmezve a Döntõbizottság azt az álláspontot képviseli, hogy ilyen alaki hiánypótlás esetén nem kell az összes ajánlatot az ajánlattevõ részére visszaadni. Elegendõ például csak az átadott másolatok aláírása, majd a hiánypótlást követõen ajánlatkérõnek lehetõsége nyílik meggyõzõdni arról, hogy az így pontosított ajánlatok) tartalma megegyezik-e az eredeti (kérelmezõnek át nem adott) ajánlat tartalmával.<br>
A Döntõbizottság álláspontja szerint olyan módszert is alkalmazhatott volna ajánlatkérõ, hogy az aláírások hiánya miatt az ajánlatkérõ hivatalos helyiségében Bizottság elõtt jegyzõkönyvbe rögzítve biztosít lehetõséget az aláírás nélkül benyújtott ajánlatok megfelelõ aláírással történõ ellátására. (Megjegyzés: a Döntõbizottság több ilyen esetet is tapasztalt a jogorvoslati eljárásai során az elmúlt években).<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva, a Kbt. 88. § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel szemben.<br>
A bírság mértékének megállapításánál a mérlegelést követõen a Döntõbizottság figyelembe vette, hogy ajánlatkérõ a szerzõdést már megkötötte, így a jogsérelem reparálására már a jogorvoslati eljárás keretében nem volt lehetõség.<br>
A mérték megállapításnál azt is figyelembe vette a Döntõbizottság, hogy a nyertes ajánlattevõvel kötött szerzõdésben a szerzõdéses érték meghaladta a bruttó 306 millió forintot, aminek 1%-át sem éri el a kiszabott bírság, szemben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében szereplõ 30%-os lehetõséggel.<br>
Annak ellenére kötelezte a Döntõbizottság ajánlatkérõt az igazgatási, szolgáltatási díj megfizetésére, hogy azt kérelmezõ nem kérte, mivel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja szerint a Döntõbizottság köteles e szabályt alkalmazni, amennyiben álláspontja szerint jogsértés megvalósult.<br>
A Döntõbizottság a jogkövetkezmények alkalmazásánál tekintettel volt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésére is.<br>
A bírósági jogorvoslatot <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 5.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
