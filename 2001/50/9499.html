<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9499)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.585/12/2001.<br>
<br>
Tárgy: a HAITEC Kft. jogorvoslati kérelme az Országos Meteorológiai Szolgálat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a HAITEC Kft. (1089 Budapest, Benyovszky Móric u. 26., képviseli dr. Sebõk Cecília ügyvéd, 1211 Budapest, Táncsics Mihály u. 62., a továbbiakban: kérelmezõ) jogorvoslati kérelmének, amelyet az Országos Meteorológiai Szolgálat (1024 Budapest, Kitaibel Pál u. l., képviseli dr. Márkus Ágnes jogtanácsos, a továbbiakban: ajánlatkérõ) "az Országos Meteorológiai Szolgálat követelményeinek és számszerû elõrejelzési igényeinek kielégítésére alkalmas egy darab nagy teljesítményû számítógép beszerzése" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette az 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdésére és az 55. § (6) bekezdésére tekintettel a Kbt. 59. § (1) bekezdését, ezért az ajánlatkérõnek az eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. április 25-i számában részvételi felhívást tett közzé meghívásos közbeszerzési eljárás indítására, az eljárásfajta alkalmazásának indoka az volt, hogy a közbeszerzés tárgyának sajátos természete miatt csak korlátozott számú ajánlattevõ alkalmas a szerzõdés teljesítésére.<br>
A részvételi felhívás 2. c) pontjában ajánlatkérõ meghatározta az ajánlattételre felhívni kívánt cégeket.<br>
A felhívás 4. pontjában elõírta, hogy a teljesítés határideje vagy a szerzõdés idõtartama: 2001. október 30.<br>
Ajánlatkérõ az összességében legelõnyösebb ajánlatot kívánta kiválasztani, az értékelési részszempontokat, azok súlyszámait és a pontszámokat nem határozta meg a részvételi felhívásban.<br>
A részvételi jelentkezések bontására 2001. május 21-én került sor. A következõ részvételre jelentkezõk nyújtottak be jelentkezést: kérelmezõ, COMPAQ Computer Kft., HP Magyarország Kft., NEC European Supercomputers System, Silicon Computers Kft., COMPAREX Információs Rendszerek Kft., Quant-X Service and Consulting GmbH, Xenya d.o.o.<br>
Ajánlatkérõ mind a nyolc jelentkezõt felhívta ajánlattételre.<br>
Ajánlatkérõ csak angol nyelvû felhívást bocsátott ki, amely öt fejezetbõl állt. A bevezetés tartalmazta a felhívás tárgyát, a 3. fejezet határozta meg a követelményeket (hardver, szoftver, szükséges teljesítménytesztek és jövõbeli bõvítések, általános követelmények). E fejezetben ajánlatkérõ elõírta, hogy az ajánlattevõ mellékelje legalább három olyan ügyfele adatait, akik hasonló rendszert vásároltak és használnak.<br>
Az általános követelmények címû részben ajánlatkérõ a postai küldeményként feladott ajánlatok esetében lehetõséget biztosított arra, hogy - az általa meghatározott feltételek, elõírások betartása esetében - az ajánlattevõ az ajánlat ismételt benyújtására haladékot kapjon.<br>
Az ütemterv a következõket tartalmazta:<br>
A pályázatok beérkezési határideje: 2001. augusztus 15. 12.00 óra. A pályázatok nyilvános felbontása: 2001. augusztus 17. 10.00 óra.<br>
A pályázatok végsõ elbírálása, döntés: 2001. szeptember 14. 12.00 óra. A rendszer szállítása: 2001. október 30.<br>
Átadási teszt: 2001. november 30.<br>
Az ajánlati felhívás, illetve dokumentáció nem tartalmazta az összességében legelõnyösebb ajánlat elbírálásához szükséges részszempontokat, súlyszámokat és az adható pontszámokat.<br>
Öt ajánlattevõ nyújtott be ajánlatot 2001. szeptember 15-ig: COMPAQ Computer Kft., HP Magyarország Kft., NEC European Supercomputer System, Silicium Computers és kérelmezõ.<br>
Az ajánlatok bontása 2001. augusztus 17-én történt meg.<br>
Ajánlatkérõ a bontásról készült jegyzõkönyv megküldésével egyidejûleg értesítette az ajánlattevõket arról, hogy 2001. szeptember 17-én hirdet eredményt.<br>
Ajánlatkérõ a NEC European Supercomputer System-et hirdette ki nyertesként, a nyertest követõ legkedvezõbb ajánlatot tevõként pedig kérelmezõt.<br>
Az összegezés szerint ajánlatkérõ a következõ részszempontok, súlyszámok és pontszámok figyelembevételével értékelt:<br>
- kezdeti ár  20<br>
- kezdeti teljesítmény  20<br>
- jövõkép 20<br>
- szoftverellátottság 15<br>
- garancia, support 15<br>
- üzemeltetés 10<br>
Az adható pontszámok 0-tól 10-ig terjedtek.<br>
Kérelmezõ 2001. szeptember 24-én nyújtott be jogorvoslati kérelmet, amelyet 2001. október 1-jén kiegészített. Kérte az eljárást lezáró döntés megsemmisítését, ajánlatkérõnek az eljárási költségek viselésére való kötelezését, ideiglenes intézkedésként kérte a szerzõdés megkötésének megtiltását.<br>
Kérelme indokául elõadta, hogy a nyertes ajánlattevõ ajánlata érvénytelen két okból. Egyrészt azért, mert a részvételi felhívás 2001. október 30-át jelölte meg szállítási határidõként. A nyertes ajánlattevõ ezzel szemben 2001. december hónapra vállalta a szállítást. Másrészt azért, mert a megajánlott SX-6 típusú gépnek a paraméterei nem ismertek, kérelmezõ feltételezi, hogy a nyertes nem tudott eleget tenni a felhívás 8. oldalán a 3.1. pontban foglaltaknak, amely szerint meg kellett nevezni három olyan ügyfelet, akik hasonló rendszert vásároltak.<br>
Kifogásolta az ajánlatok értékelését egyrészt azért, mert a felhívásban nem voltak meghatározva a részszempontok, azok súlyszámai, ezt csak az eredményhirdetés után kiadott összegezésbõl ismerhették meg az ajánlattevõk. Kifogásolta azért is, mert a kezdeti teljesítmény és a jövõkép részszempontok esetében ajánlatkérõ ugyanazt értékelte kétszer. A szoftverellátottság részszempont esetében azok az ajánlatok kapták a legalacsonyabb pontszámot, amelyekben alapszoftverként szerepelt a feladat teljes körû ellátásához szükséges szoftver, míg azok kapták a magasabb pontszámot, akik alapszoftverként gyengébb teljesítményû szoftvert ajánlottak, de azok teljesítményét kiegészítõ szoftverekkel kívánták fokozni.<br>
Kérelmezõ kifogásolta továbbá az ajánlati felhívás elõírásait, így az értékelési szempontok és az ellenszolgáltatás feltétele meghatározásának hiányát, valamint azt, hogy az ajánlatok beérkezésének határideje nem azonos a bontás idõpontjával, és ajánlatkérõ lehetõséget adott a késve érkezett ajánlatok késõbbi bontására.<br>
Ajánlatkérõ észrevételében elõadta, hogy nem ért egyet az értékelést bíráló állásponttal, mivel a dokumentáció tartalmazta azokat a követelményeket, amelyeket figyelembe vettek az elbírálás során.<br>
Minden pályázat, amely ebben a részben meghatározott követelményeknek megfelelt, objektív módon kiértékelésre kerülhetett.<br>
Ezt testesítették meg az összegezésben feltüntetett értékelési szempontok. Vitatta, hogy kétszeres értékelés történt volna. A kezdeti teljesítmény esetében a 12,5 perces teljesítményt, illetve az annál jobbat 10 pontra értékelték, a 15 percest 2 ponttal. Néhány ajánlattevõ lényegesen jobb teljesítményt ajánlott, mint a 12,5 perces határ, ezért ezt a jövõképnél értékelték, mivel ezekben az esetekben már a kezdeti konfiguráció tartalmaz olyan elemeket, amelyeket a projekt késõbbi fázisában követelhetnek meg.<br>
A nyertes 8,5 perces kezdeti teljesítménye kielégíti a 2003. év végére tervezett I. bõvítés követelményeit, ezért a jövõképnél ezt figyelembe vették.<br>
A szoftverellátottság tekintetében elõadta, hogy minden ajánlattevõ egyenrangú ajánlatot tett. A többletpontok alapját a fejlesztést, a rendszer monitorizálását, a biztonságos mûködést elõsegítõ, illetve bármilyen más, az alkalmazást támogató szoftverek képezték.<br>
Részben helytállónak tartotta azt, hogy a teljesítési határidõtõl eltér a nyertes szállítási határideje. Elõadta, hogy jelen esetben azonban a teljesítés nem azonos a szállítással.<br>
Hosszabb folyamatról van szó. A szállítást követõ üzembe helyezés heteket vesz igénybe, majd átvételi teszt következik. Ezt követõen minõsül teljesítettnek az ajánlat.<br>
Ebben az értelemben egyik pályázat sem volt teljesnek tekinthetõ, mivel ezekre a részletekre nem tértek ki. A bontási jegyzõkönyvben ezért a szállítási határidõt rögzítették.<br>
A nyertes szakmai szempontból kimagaslott a többi ajánlat közül.<br>
Elismerte, hogy döntésükkel szoros értelemben sérült a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja, nem kívánták azonban eredménytelennek nyilvánítani az eljárást.<br>
A Döntõbizottság a D.585/3/2001. számú, 2001. szeptember 24-én kelt határozatával ideiglenes intézkedésként a szerzõdés megkötését megtiltotta, így ajánlatkérõ nem kötötte meg a nyertes ajánlattevõvel a szerzõdést.<br>
A Döntõbizottság megállapította, hogy a jogorvoslati kérelem részben alapos.<br>
A Döntõbizottságnak elsõdlegesen azt kellett vizsgálnia, hogy a jogorvoslati kérelem a törvényes határidõn belül került-e elõterjesztésre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Kérelmezõ és ajánlatkérõ egybehangzó nyilatkozata alapján megállapítást nyert, hogy kérelmezõ 2001. május 24-én kapta meg az ajánlati felhívást. Annak tartalmáról ezen a napon értesült. A kérelem benyújtására nyitva álló határidõ 2001. június 8-án letelt, így kérelmezõ jogorvoslati kérelmének a felhívás tartalmára, nevezetesen a részszempontok, súlyszámok, értékelési pontszámok meghatározásának hiányára, az ajánlatok bontási idõpontjára, az ajánlattételi határidõt követõ ajánlatbenyújtási lehetõségre vonatkozó részében elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Döntõbizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89-93. § szerinti jogorvoslatnak van helye.<br>
A fentiek alapján a Döntõbizottság érdemben nem vizsgálta a jogorvoslati kérelmeknek az ajánlati felhívás tartalmára vonatkozó részét.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdése szerint a meghívásos és a tárgyalásos eljárásra egyébként - ha e törvény másként nem rendelkezik - a nyílt eljárás szabályait kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése szerint a meghívásos eljárás két szakaszból álló eljárás. Ezen eljárásokra, valamint a meghívásos eljárásokra vonatkozó speciális szabályokat a Kbt. 63-67. §-a állapítja meg, amelyek alapján a Kbt. alábbi rendelkezéseit a meghívásos eljárás ajánlati szakaszában is alkalmazni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Ajánlatkérõ a részvételi felhívásban teljesítési határidõként jelölte meg 2001. október 30-át. Az ajánlati felhívásban ez az idõpont szállítási határidõként szerepelt és további határidõt határozott meg az átadási tesztre.<br>
A Döntõbizottság megállapította, hogy a nyertes ajánlattevõ ajánlatában a szállítási határidõ 2001. december 27., és szerepel az ajánlatban egy 2002. január 31-i határidõ is, amely idõpontra a tesztelés befejezését vállalja. Ezek a határidõ - ajánlatkérõ által is elismerten - nem felelnek meg az ajánlati felhívásban foglaltaknak, így a NEC European Supercomputer System ajánlata érvénytelen, ezzel ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 52. § (1) bekezdését.<br>
Ez a jogsértés pedig - tekintettel arra, hogy az érvénytelen ajánlatot tevõt ajánlatkérõ nyertesnek hirdette ki - a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének megsértését eredményezte.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján - a Kbt. 34. § (3) bekezdésére is figyelemmel - egyértelmû, hogy ajánlatkérõ csak a részvételi, illetve ajánlati felhívásban meghatározott értékelési részszempontok, súlyszámok és pontszámok alapján végezheti el az értékelést. Ajánlatkérõ azonban ezeket az adatokat csak az összegezésben hozta az ajánlattevõk tudomására.<br>
Nem fogadta el a Döntõbizottság ajánlatkérõnek azt a védekezését, hogy a felhívás követelmények címû fejezete tartalmazta az értékelési szempontokat, azoknak csak logikai rendbe állítása történt az összegezésben, hiszen ajánlatkérõ maga is elismerte, hogy a felhívás nem tartalmazta a részszempontok, súlyszámok, adható pontszámok meghatározását.<br>
Jogsértést követett el tehát ajánlatkérõ azzal, hogy a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének rendelkezésével szemben nem elõre meghatározott értékelési részszempontok alapján, súlyszámokkal és pontszámokkal végezte el az ajánlatok értékelését.<br>
Nincs relevanciája annak, hogy ajánlatkérõ az egyes részszempontok esetében megfelelõen értékelte-e az ajánlatokat, hiszen az értékelés ettõl függetlenül is jogsértõ a fentiekre tekintettel, ezért a Döntõbizottság az egyes részszempontok értékelését külön nem vizsgálta.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés c), d) és h) pontjai szerinti jogkövetkezményeket állapította meg.<br>
A Döntõbizottság nem alkalmazott bírságot, mivel az eljárást lezáró döntés megsemmisítésével a jogsértés orvosolható, tekintettel arra, hogy az elrendelt ideiglenes intézkedés alapján ajánlatkérõ nem kötötte meg a szerzõdést a nyertes ajánlattevõvel.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 27.<br>
<br>
Dr. Bankó Ágnes s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
