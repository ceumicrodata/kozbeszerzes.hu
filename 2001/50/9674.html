<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (9674)
</b></h2><FONT size=3><i><u></i></u><br>
Kf.VI.37.213/2001/3.<br>
<br>
A Magyar Köztársaság Legfelsõbb Bírósága az elsõ fokú eljárásban dr. Sági György ügyvéd (1136 Budapest, Pozsonyi út 14.), a fellebbezési eljárásban dr. Formanek Zoltán ügyvéd (1136 Budapest, Pozsonyi út 14.) által képviselt FVM Magyar Közösségi Agrárcentrum Kht. I. rendû (1055 Budapest, Kossuth L. tér 11.) és a dr. Sági György ügyvéd (1136 Budapest, Pozsonyi út 14.) által képviselt dr. Bercsényi László II. rendû (7030 Paks, Tolnai u. 15.) felpereseknek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indult perében a Fõvárosi Bíróság 2001. február 27. napján kelt 3.K.32.122/2000/5. számú ítélete ellen az alperes által 6. sorszám alatt benyújtott fellebbezés folytán az alulírott napon megtartott nyilvános tárgyaláson meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét megváltoztatja és a felperesek keresetét elutasítja.<br>
Kötelezi a Legfelsõbb Bíróság a felpereseket, hogy 15 nap alatt fizessenek meg az alperesnek egyetemlegesen 10 000 (tízezer) forint elsõ- és másodfokú perköltséget, továbbá az államnak - az illetékhivatal külön felhívására - 10 000 (tízezer) forint kereseti és 13 500 (tizenháromezer-ötszáz) forint fellebbezési eljárási illetéket.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
Az I. rendû felperes alapítója és egyben kizárólagos tulajdonosa a Földmûvelésügyi és Vidékfejlesztési Minisztérium. A II. rendû felperes az I. rendû felperes ügyvezetõ igazgatója.<br>
1999 szeptemberében merült fel annak lehetõsége, hogy a magyar termékeket elõállítók 2000. év elsõ felében Szaúd-Arábiában, illetve Veronában egy nemzetközi vásáron részt vehetnek.<br>
Az elõzetes egyeztetéseket követõen, 1999. november 12-én kapta meg elõterjesztésre az I. rendû felperes a tulajdonosi jogokat gyakorló politikai államtitkár jóváhagyását a két nemzetközi vásáron való részvétel engedélyezésére, a hozzá kapcsolódó költségvetéssel együtt. Az I. rendû felperes a konkrét szervezést a jóváhagyást követõen kezdte meg, majd a vásárokra való jelentkezést 1999. december elsõ napjaiban küldte el.<br>
Az I. rendû felperes 1999. december 13-án hirdetmény közzététele nélküli tárgyalásos eljárást indított a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján, amelyrõl az alperest az ajánlati felhívás megküldésével értesítette. Az ajánlat benyújtásának határideje 1999. december 23. volt. A teljesítés határideje, a beszerzés tárgyára és mennyiségére figyelemmel, a "nyertes ajánlattevõkkel megkötött szerzõdés szerint, az abban megállapított ütemezésnek megfelelõen" került rögzítésre. Az I. rendû felperes ajánlattételre 9 céget hívott fel, majd az eljárás lefolytatása után, nyertesként a veronai kiállítás megszervezésére az Interpress Kft.-t, a szaúd-arábiai kiállítás megszervezésére pedig a Promo Kft.-t hirdette ki, a szerzõdéseket 2000. január 25. és 31. napján kötötte meg. Magyarország mind a két kiállításon képviselve volt.<br>
Az alperes hivatalból indított eljárása során a 2000. február 10. napján kelt D.365/11/1999. számú határozatában megállapította, hogy az I. rendû felperes megsértette - a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés második fordulatára tekintettel - a Kbt. 70. § (1) bekezdés c) pontját, valamint a Kbt. 40. § (1) bekezdését, ezért az I. rendû felperessel szemben 700 000 Ft, a jogsértésért felelõs II. rendû felperessel szemben 70 000 Ft pénzbírságot szabott ki. A határozat indokolása szerint a Kbt. 70. § (1) bekezdés c) pontjának feltételei nem álltak fenn. A nemzetközi vásárok idõpontjai a megrendezési idõpontot megelõzõen, kellõ idõben ismertek voltak.<br>
Az I. rendû felperes elõtt novembert megelõzõen már ismert volt a kiállítások idõpontja, hiszen az azokon való részvétel szervezési munkái megkezdõdtek. Az I. rendû felperes azonban, ezzel egy idõben intézkedést nem tett a kiállítások pénzügyi fedezetének megteremtése érdekében és a közbeszerzési eljárás elõkészítése érdekében sem. Hivatkozott az alperes arra is, hogy bár az I. rendû felperes az ajánlati felhívásban a beszerzés tárgyát megjelölte, azonban arra vonatkozóan részletes mûszaki leírást az ajánlattevõk részére nem biztosított, ezért a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdésében foglaltakat is megsértette, figyelemmel arra, hogy ez a rendelkezés minden eljárásfajtára vonatkozóan irányadó.<br>
A felperesek keresetükben az alperes határozatának felülvizsgálatát és hatályon kívül helyezését kérték. Álláspontjuk szerint jogsértést nem követtek el. Elõadták, hogy az I. rendû felperesnek saját költségvetése nincs, számára a Földmûvelésügyi és Vidékfejlesztési Minisztérium a mindenkori központi költségvetésben megállapított összegbõl biztosít keretet a programjai finanszírozására, tárgyévi lebontásban. Az évközi lehetõségek megvalósítása azt jelenti, hogy az adott programok megszervezésének megkezdéséhez elõzetesen jóváhagyást kell kérnie a tulajdonostól. A 2000. évi programjainak tervezésekor már ugyan tudott a kiállítások megrendezésérõl, azonban a 2000. évre vonatkozó költségkeret még nem állt rendelkezésére, ezért külön engedélyért kellett fordulnia a tulajdonoshoz. Az engedélyezést követõen jutott abba a helyzetbe, hogy a helyfoglalás biztosítása érdekében intézkedni tudjon, majd ezt követõen haladéktalanul megkezdte a közbeszerzési eljárás lefolytatását, így mulasztás õt nem terheli.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdés sérelmére vonatkozóan arra hivatkozott, hogy a mûszaki leírás részletes ismertetése az ajánlati felhívásban azért maradt el, mert az ajánlattevõk tisztában voltak az ajánlatkérõ elvárásaival.<br>
Az elsõfokú bíróság ítéletével az alperes D.365/11/1999. számú határozatát hatályon kívül helyezte. Ítéletének indokolásában kifejtette, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja vizsgálata során azon idõszak értékelhetõ, amely a tulajdonosi jóváhagyást követõ, és az ajánlati felhívás kiküldését megelõzõ idõtartamot öleli fel annak eldöntésére, hogy a közbeszerzési eljárás megkezdésével a felperesek indokolatlanul késlekedtek-e.<br>
Az elsõfokú bíróság megállapította, hogy azon elõkészítõ feladatok, melyek a tulajdonosi jóváhagyást igénylõ elõterjesztés elõkészítését jelentették, olyan konkrét eredményeket nem hozhattak, mely a közbeszerzési eljárás kiírásának lehetõségét ezzel párhuzamosan megteremthette volna, hiszen a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése - amely a felperesi eljárásra is megfelelõen alkalmazandó - az anyagi fedezet rendelkezésre állását a közbeszerzési eljárás megindításának feltételéül szabja. Az anyagi fedezet pedig 1999. november 12-ét megelõzõen a felperesek számára nem állt rendelkezésre.<br>
A pénzügyi fedezet a közbeszerzési eljárás megindításának csak egyik feltétele. Ezzel egyidejûleg a kiállításokon való részvétel engedélyezése is az elõterjesztés tárgya volt. Ebbõl következõen a felperesek a jóváhagyást követõen jutottak abba a helyzetbe, hogy mind a szervezõkkel, mind pedig a kiállításra Magyarország részérõl megjelenni kívánókkal tárgyalni tudjanak és a konkrét részvételi, szervezési kérdéseket tisztázzák. Ezért a jelentkezési határidõt követõen, a közbeszerzési eljárás megkezdéséig terjedõ idõtartam vizsgálható csak a tekintetben, hogy a felperesek részérõl késedelem felmerült-e, vagy sem.<br>
A jelentkezés 1999. december elején történt. Ehhez képest 1999. december 8-án a közvetlen ajánlati felhívás kiküldése nem tekinthetõ késedelmesnek.<br>
Az elsõfokú bíróság megállapítása szerint tehát a felperesek jogsértést nem követtek el, amikor a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti eljárást alkalmazták.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdés sérelme tekintetében az elsõfokú bíróság a Kbt. 71. § (1) bekezdésére, 70. § (1) bekezdés a) és e) pontjára, valamint a (3) bekezdés a) pontjára, a 9. számú mellékletre, a 71/A. és 71/B. §-ra, továbbá az 1999. évi LX. törvény indokolására hivatkozással kifejtette, hogy a Kbt. módosítása a rendkívüli sürgõsséget indokló körülmények következtében az eljárás megkönnyítését céloztak, ezért tekintett el a jogalkotó - a törvény szabályozásának megalkotása során - az ajánlati felhívás elõírásának kötelezettségétõl, illetve könnyítette meg a köztartozások igazolásának beszerzését, és azok csatolását. Ugyanakkor azonban az eljárás megindításával egyidejûleg elõírta ezen könnyítõ szabályoknak mintegy ellentmondó módon az alperes felé való tájékoztatás megküldését, amelynek tartalmi elemeit a Kbt. 71. § (4) bekezdésében és a 71/B. § (1)-(2) bekezdésében foglalt adatok szerint határozta meg. Figyelemmel azonban arra, hogy a rendkívüli sürgõsség esetében ajánlati felhívás közzététele nem kötelezõ, az ajánlati felhívás tartalma nincs meghatározva, azt kiterjesztõen úgy értékelni nem lehet, hogy annak az alperes felé küldött tájékoztatóval azonos tartalmúnak kell lennie, hiszen az ajánlatkérõ dönthet úgy is, hogy ajánlati felhívást nem készít, hanem azonnal az ajánlattevõvel tárgyal. Ezért még arra is lehetõsége van, hogy a tárgyalás megkezdésének napján szerzõdést kössön. Az ajánlati felhívás ezen eljárás során nem kötelezõ, annak tartalmi elemei nem határozhatóak meg, ily módon az alperes sem állapíthatta volna meg határozatában a Kbt. 40. § (1) bekezdésének sérelmét. Az alperes felé megküldött tájékoztató annak vizsgálatát teszi lehetõvé, hogy az ajánlatkérõ az eljárása során a tárgyalásos eljárás reá vonatkozó, általános és speciális szabályait megfelelõen alkalmazta-e.<br>
A felperes érvelése is - mely szerint a tárgyalópartnereik elõtt elvárásaik ismertek voltak - ezen jogi okfejtést igazolja. A rendkívüli sürgõsség lehetõséget ad olyan partnerek közvetlen megkeresésére, akikrõl - akár korábbi szerzõdéses kapcsolatból - az ajánlatkérõ tudja, hogy alkalmasak az általa elvárt követelmények kielégítésére. Minderre figyelemmel az elsõfokú bíróság megállapította, hogy a felperesek a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdésének sérelmét sem valósították meg, ezért az alperes határozatát a Pp. 339. § (1) bekezdése alapján hatályon kívül helyezte.<br>
Az elsõfokú bíráság ítélete ellen az alperes fellebbezett, annak megváltoztatását és a kereset elutasítását kérte. Arra hivatkozott, hogy a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint meghívásos vagy tárgyalásos eljárásra csak akkor kerülhet sor, ha azt e törvény megengedi. A Kbt. 70. § (1), (2) és (3) bekezdése taxatíve felsorolja azokat az eseteket, amikor ezen eljárásfajták alkalmazhatók.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának alkalmazása esetén a rendkívüli sürgõsségnek az ajánlatkérõ érdekkörén kívüli okból kell fakadnia és váratlannak kell lennie, azaz az ajánlatkérõ nem láthatja elõre a sürgõs eljárást indokló helyzet bekövetkeztét. Jelen esetben e törvényi feltétel nem állt fenn.<br>
A felperes a kiállítások megrendezése elõtt már tudomással bírt a kiállítások idõpontjáról, hiszen - általa sem vitatottan - a kiállítások idõpontja azok megrendezése elõtt minimum fél évvel ismert volt.<br>
A kiállításokon való részvételhez szükséges pénzügyi fedezet biztosítását 1999. november 5-én kezdeményezte, annak jóváhagyása 1999. november 12-én történt meg. A felperes azonban ebben az idõpontban sem indította meg a közbeszerzési eljárást, csak 1999. december 13-án.<br>
A pénzügyi fedezet rendelkezésre állásakor is ismert volt, hogy még szervezési munkákat kell végrehajtani (ami az alperes álláspontja szerint a fedezet megigénylésével párhuzamosan is végezhetõ lett volna), tehát a felperes elõre látta, illetve láthatta a sürgõs eljárást indokoló helyzet bekövetkeztét.<br>
Az alperes állította, hogy az ajánlatkérõ mulasztására vezethetõ vissza a rendkívüli sürgõsség bekövetkezése, így a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogsértõ volt.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdés megsértését illetõen kifejtette az alperes, hogy az ajánlatkérõ, amennyiben ezen eljárásfajta alkalmazása esetén ajánlati felhívás készítésérõl és kiküldésérõl dönt, úgy annak meg kell felelnie a Kbt. vonatkozó elõírásainak, nevezetesen a Kbt. 40. § (1) bekezdésében foglaltaknak. Különösen érvényesülnie kell ennek a rendelkezésnek akkor, mikor az ajánlatkérõ a Kbt. 70. § (1) bekezdés c) pontja alapján nem egy ajánlattevõvel tárgyal, hanem ajánlattételre több céget is felhív. Ezen eljárásfajta esetén is meg kell határozni pontosan a beszerzés tárgyát és mennyiségét, és azokat a fontos szerzõdési kívánalmakat, amirõl tárgyalnak, amely majd a szerzõdés alapját képezi.<br>
Kifogásolta az alperes azt is, hogy a közigazgatási határozat hatályon kívül helyezése esetén fennmarad egy jogorvoslati eljárást kezdeményezõ irat, amelynek tárgyában érdemi döntés nincs.<br>
A fellebbezés alapos.<br>
Az elsõfokú bíróság részletesen feltárta és ítélete indokolásában megfelelõ alapossággal rögzítette az ügyben irányadó tényállást, abból azonban téves jogi következtetést vont le.<br>
A felperes 1999. december 13-án hirdetmény közzététele nélküli, tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján.<br>
Ezen törvényi rendelkezés szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A perben rendelkezésre állt adatok szerint a felperesek a kiállítások idõpontjáról jóval a közbeszerzési eljárás megindítását megelõzõen tudomással bírtak. Arra a pénzügyi fedezetet a szakminisztériumtól 1999. november 5-én kérték meg és azt, valamint a hozzájárulást november 12-én megkapták. Legkésõbb tehát ebben az idõpontban már megindítható volt a közbeszerzési eljárás. Ehhez képest erre csak 1 hónappal késõbb, december 13-án került sor, amely tény önmagában is egyértelmûen megállapíthatóvá teszi a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának sérelmét.<br>
A felperesek által ugyanis pontosan elõre látható volt a rendkívüli sürgõsség bekövetkezte - éppen a körülmények (a pénzügyi tervezés - költségvetés, az engedélyeztetési eljárás menete, a jelentkezési határidõk stb. ...) nyilvánvaló ismerete miatt. Így e tekintetben az ajánlatkérõi mulasztás hiányára hivatkozás megalapozatlan.<br>
Az elsõ fokú ítélet ide vonatkozó megállapítására tekintettel hangsúlyozza a Legfelsõbb Bíróság, hogy a jelentkezés 1999. december eleji megtörténtétõl való határidõ-számítás a felperesi mulasztás igazolásának szándékán túl, a közbeszerzési eljárás választott módja jogszerûségének alátámasztására nem alkalmas.<br>
Megjegyzi azt is a Legfelsõbb Bíróság - a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésében foglaltakra utalással -, hogy nélkülözte a realitást a felperesek azon állítása, hogy a pénzügyi fedezet rendelkezésre állásakor a beszerzés tárgya nem volt meghatározható, és így a közbeszerzési eljárás ezért sem volt akkor megindítható.<br>
A közbeszerzési eljárás dokumentációja a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdésének sérelmét is alátámasztotta. A Kbt. 71/B. § (1) és (3) bekezdésében írtakra figyelemmel megállapítható, hogy a Kbt. 70. § (1) bekezdés c) pontja szerinti tárgyalásos eljárásban ajánlati felhívás kiküldése nem kötelezõ. Amennyiben azonban mégis ajánlati felhívás kiküldésére kerül sor, úgy annak meg kell felelnie a Kbt. 40. § (1) bekezdésében foglaltaknak.<br>
Adott esetben a mûszaki leírás, az ajánlatkérõ elvárásai rögzítésének hiánya jogszabálysértõ mulasztást eredményezett az ajánlatkérõ részérõl, melyet a beszerzés tárgyának megjelölése semmiképp sem pótolhatott, illetve helyettesíthetett.<br>
Helytállóan hivatkozott az alperes fellebbezésében arra is, hogy az elsõfokú bíróság közigazgatási határozatot hatályon kívül helyezõ döntése eljárásjogilag is aggályos, hiszen a jogorvoslati eljárást kezdeményezõ beadvány elbírálatlan marad.<br>
Mindezen körülményre tekintettel a Legfelsõbb Bíróság megállapította, hogy az alperes határozata jogszerû és megalapozott, ezért a felperesek keresetét, az elsõ fokú ítélet Pp. 253. § (2) bekezdése alapján történt megváltoztatásával, elutasította.<br>
Az alperes elsõ- és másodfokú eljárásban felmerült költségének egyetemleges megfizetésére a Legfelsõbb Bíróság a Pp. 78. § (1) bekezdése és a Pp. 82. § (1) bekezdése alapján kötelezte a felpereseket.<br>
A tárgyiilleték-feljegyzési jog folytán le nem rótt kereseti és fellebbezési eljárási illeték viselésére a felperesek a 6/1986. (VI. 26.) IM rendelet 13. § (2) bekezdése szerint kötelesek.<br>
<br>
Budapest, 2001. október 11.<br>
<br>
Dr. Buzinkay Zoltán s. k.,	Dr. Fekete Ildikó s. k.,<br>
tanácselnök	elõadó bíró<br>
<br>
Dr. Darák Péter s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
