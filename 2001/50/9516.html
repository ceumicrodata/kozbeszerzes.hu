<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (9516)
</b></h2><FONT size=3><i><u></i></u><br>
Kf.III.37.481/2001/4.<br>
<br>
A Magyar Köztársaság Legfelsõbb Bírósága a Várszeginé dr. Komlódi Judit ügyvéd (Budapest, Kerepesi út 3.) által képviselt Dunaharaszti Önkormányzat (Dunaharaszti, Fõ u. 51.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata iránt indított perében - amely perbe a dr. Fecskovics Erzsébet ügyvéd (Budapest, Zsigmond tér 10.) által képviselt Apex-MM Kft. (Budapest, Cibakháza u. 10/A.) a felperes pernyertességének elõmozdítása érdekében, az ifj. dr. Petrik Ferenc ügyvéd (Budapest, Mikó u. 14.) által képviselt Pest Megyei Víz- és Csatornamû Építõ Kft. (Budapest, Balkán u. 8.) pedig az alperes pernyertességének elõmozdítása végett beavatkozott - a Fõvárosi Bíróság 2001. február 16. napján meghozott 2.K.39.119/1999/13. számú ítélete ellen az alperesi beavatkozó részérõl 15. sorszám alatt benyújtott fellebbezés folytán az alulírott helyen és napon megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét megváltoztatja és a felperes keresetét elutasítja.<br>
Kötelezi a felperest és a felperesi beavatkozót, hogy egyetemlegesen fizessenek meg - 15 napon belül - az alperesnek és az alperesi beavatkozónak 10 000-10 000 (tízezer-tízezer) Ft együttes elsõ- és másodfokú perköltséget.<br>
A kereseti és a fellebbezési illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Az ajánlatkérõ felperes a Közbeszerzési Értesítõ 1999. évi 4. számában részvételi felhívást tett közzé Dunaharaszti község szennyvízcsatorna-hálózata IV. ütemének megvalósítására. A felperes képviselõ-testületének május 31-én meghozott döntése értelmében az eljárás nyertese a Penta Kft. lett.<br>
Az alperes a D.105/13/1999. számú határozatával az alperesi beavatkozó jogorvoslati kérelmének részben helyt adott és megállapította, hogy az ajánlatkérõ felperes döntésével megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a>-ának (1) bekezdését, ezért a döntéseket megsemmisítette. Felhívta a felperest, hogy a második és hetedik elbírálási szempontból értékelje újra az ajánlatokat és az eljárást lezáró döntését nyilvánosan hirdesse ki. Az alperes határozatának indokolása szerint az értékelés csak formailag volt helyes, az ajánlatkérõ értékelése a második bírálati szempont - az alvállalkozói közremûködés aránya - tekintetében nem helytálló, nem felel meg a Kbt. 44. § (2) bekezdése d) pontjának; a hetedik bírálati szempont - a referenciák - terén pedig további vizsgálatra szorul.<br>
A felperes keresetében kérte az alperes határozatának megváltoztatásával a jogorvoslati kérelem elutasítását.<br>
Az elsõfokú bíróság ítéletével az alperes határozatát indokolásának módosításával megváltoztatta, egyebekben a felperes keresetét elutasította. Megállapította a bíróság, hogy a második számú bírálati szempont újraértékelésére nincs szükség, ez okból a döntés megsemmisítése nem volt indokolt, amennyiben az ajánlattevõk a megvásárolt Segédlet II. felhívását követve járnak el.<br>
Az alperesi beavatkozó az elsõfokú bíróság ítélete elleni fellebbezésében kérte annak megváltoztatását és a felperes keresetének teljes egészbeni elutasítását. Álláspontja szerint a bíróság nem megfelelõen tárta fel a tényállást és ebbõl téves következtetést vont le. Elõadta, hogy az alperes a <a href="http://net.jogtar.hu/jr/gen/getdoc.cgi?docid=99500040.tv#81">Kbt. 81. §-</a>ának (2) bekezdése szerint járt el, a rendelkezésre álló iratok alapján állapította meg a tényállást, ezért határozata indokolásának módosítására jogszabálysértés hiányában nincs szükség. Az elsõfokú bíróság a Segédlet II.-bõl téves következtetést vont le az alvállalkozók bevonásának mértékére vonatkozóan, mert a munka mennyiségére esõ érték megjelölése nem volt kötelezõ a felhívás alapján.<br>
A felperes fellebbezési ellenkérelmében az elsõfokú bíróság ítéletének helybenhagyását kérte. Elõadta, hogy már kereseti kérelmében kifogásolta, hogy az alperes második bírálati szempontra vonatkozó határozata elkésett; továbbá téves az alperesi beavatkozó azon állítása, hogy az alperes elõtti jogorvoslati eljárásban a Segédlet munkapéldányát csatolták volna be, ennek ellenkezõjét egyértelmûen bizonyították a perben.<br>
A fellebbezés alapos.<br>
Tévesen hivatkozott az elsõfokú bíróság ítélete indokolásában arra, hogy amennyiben az ajánlattevõk a Segédlet II. felhívását követve megjelölik az alvállalkozók számát és az általuk elvégzett munka mennyiségére esõ értéket, úgy egyszerû számítással elbírálható, hogy alvállalkozóik bevonására milyen mértékben került sor. A Segédlet II. ilyen felhívást nem tartalmazott, csak az igénybe venni kívánt alvállalkozóknak, illetõleg a teljesítésben egyébként részt vevõ személyeknek a megnevezését írta elõ.<br>
A Segédlet II.-vel ellentétben a pályázati dokumentáció tartalmazta azt, hogy az alvállalkozói közremûködés arányánál elõnyösebb a minél magasabb saját teljesítési hányad. Ennek következtében ellentmondás áll fenn a dokumentáció és a Segédlet II. között, amelyet a felperes a közbeszerzési eljárás során nem oldott fel.<br>
A nyertes ajánlattevõ és az alperesi beavatkozó a Segédlet II.-ben foglaltak alapján különbözõ %-os mértékû alvállalkozót, illetve közremûködõt jelölt meg ajánlatában, amelyet a felperes azonos pontszámmal értékelt, nem vette tehát figyelembe a dokumentációban jelzett magasabb saját teljesítési arányt a második szempont értékelésénél, megsértve a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. §-</a>ának (1) bekezdését.<br>
A Legfelsõbb Bíróság a felperes ellenkérelmében elõadottakat nem vizsgálhatta - tekintettel a fellebbezési kérelemre -, mert az abban foglaltakat csak önálló fellebbezésben vagy csatlakozó fellebbezési kérelemben kifogásolhatta volna a felperes; illetõleg annak a fellebbezésében elõadott körülménynek nincs jelentõsége az ügy érdemi elbírálásában, hogy az alperes eljárásában melyik segédletet vette figyelembe, mivel a felperes értékelése nem felelt meg a Segédlet II.-nek.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. §-ának (2) bekezdése alapján megváltoztatta és a felperes keresetét elutasította.<br>
A pervesztes felperest és a felperesi beavatkozót a Pp. 78. §-ának (1) bekezdése alapján kötelezte a Legfelsõbb Bíróság az alperes és az alperesi beavatkozó együttes elsõ- és másodfokú perköltségének a megfizetésére.<br>
A kereseti és a fellebbezési illetéket a felperes teljes személyes illetékmentessége folytán az állam viseli [6/1986. (VI. 26.) IM rendelet 14. §-a].<br>
<br>
Budapest, 2001. október 16.<br>
<br>
Dr. Kozma György s. k.,	Dr. Kárpáti Zoltán s. k.,<br>
tanácselnök	elõadó bíró<br>
<br>
Dr. Madarász Gabriella s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
