<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9665)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.623/11/2001.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás Szõd Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Szõd Község Önkormányzata (2134 Szõd, Dózsa Gy. út 216., képviseli: dr. Tóth Gyula ügyvéd, 1053 Budapest, Egyetem tér 1-3., továbbiakban: ajánlatkérõ) "Szõd község szennyvízelvezetés II. ütem" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján az alábbi tényállást állapította meg.<br>
Ajánlatkérõ 1998-ban vízjogi létesítési engedélyt szerzett a szennyvíztisztító telep és csatornahálózat létesítésére. A kivitelezést két ütemre bontották.<br>
A szennyvízelvezetés megvalósítására I. ütemben korábban lefolytatott eljárás alapjául szolgáló vízjogi engedély érvényessége 2000. december 31. napján lejárt. Az újabb vízjogi engedély megszerzéséhez szükségessé vált a korábbi engedély alapjául szolgáló engedélyezési terv felülvizsgálata. Ennek során derült ki, hogy idõközben a belvízhelyzet rendezése is szükségessé vált, amely miatt szükséges az engedélyezési terv módosítása. A tervezési munkákat követõen az új hatósági engedélyt 2001-ben kapta meg.<br>
A beruházás finanszírozásához ajánlatkérõ már 2000-ben intézkedéseket tett. A közbeszerzési eljárás megindításához szükséges fedezet jelentõs hányadát kitevõ Környezetvédelmi Alapkezelõ Célirányzat (a továbbiakban KAC) támogatás ígérvényét ajánlatkérõ 2001. február 21-én kapta meg. A támogatási szerzõdés megkötéséhez azonban ajánlatkérõnek további feltételeket is teljesíteni kellett, többek között a saját erõforrások meglétének igazolását, illetve a közbeszerzési eljárás lefolytatását.<br>
Ajánlatkérõ a saját önrész megteremtéséhez szükséges intézkedéseket megtette, azonban ez a folyamat elhúzódott. Egyik oka ennek, hogy az ajánlatkérõ Önkormányzat Képviselõ-testülete 2001. január 17. napján kimondta a feloszlását. Ezért idõközi választásokra került sor, és az új Képviselõ-testület 2001. április 6. napján alakult meg, amely haladéktalanul megkezdte a lakossági hozzájárulások megszervezését. Ezt követõen több alkalommal is a lakosságot felszólították a szerzõdések kötésére és a hozzájárulások megfizetésére. A szükséges rész megteremtése 2001. szeptember 24-én valósult meg. Ezt követõen kerülhetett sor a közbeszerzési eljárás megindítására.<br>
Szõd község belvízhelyzete az idõjárás és a község földrajzi helyzete miatt évrõl évre romlott. Ennek oka, hogy megnövekedett a lakosság vízfogyasztása, illetve 2000. évben igen magas volt a csapadék mennyisége. A belvízkárok megelõzése és elhárítása is igen fontos az ajánlatkérõ részére. 2000-ben erre 20 M Ft-ot fordítottak, amelybõl 5 M Ft állami támogatás volt. További teendõk 2001-ben is szükségesek lettek.<br>
Ezen elõzmények alapján ajánlatkérõ 2001. szeptember 25-én hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Az eljárásfajta választását azzal indokolta, hogy a szerzõdés megkötése mielõbb szükségessé vált, a KAC-támogatás igénybevételére elõírt határidõ miatt. Korábban viszont az eljárást az önrész hiánya miatt indítani nem tudta. Ajánlatkérõ az ajánlati felhívását három ajánlattevõnek küldte meg, KÖZ-VÍZ Kft., PENTA Kft., és Schkibt Kft.-nek.<br>
Az ajánlati felhívás szerint a teljesítés határideje: 2002. szeptember 30.<br>
Ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, az ajánlattevõk alkalmassága elbírálásának szempontjait, illetõleg a szerzõdés teljesítésére alkalmatlanná minõsítés szempontjait. Az ajánlatkérõ az összességében legelõnyösebb ajánlatot kívánta kiválasztani, ehhez megadta az elbírálás részszempontjait, azok súlyszámát, illetõleg az egyes részszempontokra adható pontszám alsó és felsõ határát.<br>
Az ajánlati felhívás szerint az ajánlatok beadási határideje 2001. október 3.<br>
A Döntõbizottság elnöke 2001. október 5-én kezdeményezett jogorvoslati eljárást ajánlatkérõ közbeszerzési eljárása ellen.<br>
A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, ezért indítványozta az eljárás jogalapjának vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint jogszerûen folytatta le a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Indokolásként elõadta, hogy ajánlatkérõ elõre nem láthatta, hogy a beszerzés anyagi fedezete, valamint ennek biztosítéka mikor fog olymértékben rendelkezésére állnia; hogy a közbeszerzési eljárás megindítható legyen. A szerzõdés megkötéséhez pedig mielõbbi érdeke fûzõdik, egyrészt azon okból, hogy a KAC-támogatást igénybe tudja venni, másrészt pedig a kritikussá vált belvízhelyzet mielõbbi megoldást sürget: Utóbbira külön ez évben nem kaphatnak támogatást, így körülbelül 30 M Ft lakossági hozzájárulással kellene azt fedezni. A lakosság azonban többet már nem tud áldozni a beruházásokra. Ha pedig a KAC-támogatáshoz tartozó lakossági hozzájárulás terhére végzik el az idei belvízkárokkal kapcsolatos munkákat, akkor nem kerülhet sor a KAC-támogatási szerzõdés megkötésére, ugyanis a szükséges önrészt a belvíz-elvezetési munkák felemésztik. Amennyiben a szennyvízcsatornázásra vonatkozóan még ez év októberében szerzõdéskötésre sor kerülhet, úgy a belvízkárokkal kapcsolatos munkákat még az idén el tudják végezni. A csatornázással együtt megvalósulna a belvíz elvezetése is oly módon, hogy a csatorna a vízelvezetõ árok alatt kerül elhelyezésre, és ezzel az árok lényeges mélyítésére majd megfelelõ kialakítására is sor kerül. A KAC támogatási szerzõdés megkötésének határidejét kérelmükre ugyan módosították, de a végsõ határidõ 2001. november 30. Emiatt sürgõs a közbeszerzési eljárás lefolytatása, más eljárásfajta alkalmazására lehetõség nincs.<br>
Ajánlatkérõ a közbeszerzési eljárást lefolytatta, nyertes ajánlattevõvel a PENTA Kft.-vel a szerzõdést 2001. október 9-én megkötötte.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította, mely szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívül sürgõsség miatt e törvényben elõírt határidõk nem lennének betarthatóak; a rendkívül sürgõsséget indokoló körülmények azonban nem eredhetnek az ajánlatkérõ mulasztásából.<br>
Ezen szakasz tehát akkor alkalmazható, ha ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá gyors eljárás szükségessége miatt a nyílt, vagy a meghívásos eljárásban elõírt határidõk nem betarthatóak. Bármelyik feltétel hiányának megléte e szakasz jogszerû alkalmazását nem teszi lehetõvé.<br>
A Döntõbizottságnak jelen eljárásban azt kellett vizsgálni, hogy ezen feltételek jelen esetben megvalósulnak-e.<br>
Ajánlatkérõ a beruházás megvalósításához KAC-támogatást nyert el, 140 M Ft összegben, két évre szólóan. Ajánlatkérõ errõl 2001. március 5-én szerzett írásban tudomást. A támogatás igénybevételének feltétele a saját önrész biztosítása, illetõleg a közbeszerzési eljárás lefolytatása, melynek végsõ határideje 2001. november 30-a. Saját rész elõteremtésére ajánlatkérõ 50 M Ft hitelt kíván felvenni a 29/2001. (V. 9.) sz. Képviselõ-testületi határozat alapján, illetve lakossági hozzájárulást vett e célra figyelembe, melyrõl pontos adatokkal 2001. szeptember 24-én rendelkezett, azaz ezen idõpontra történt meg a lakosság részérõl az a kötelezettségvállalás, amely alapján a saját rész biztosítása megtörtént. A szennyvíztisztító telep és szennyvízcsatorna-hálózatra vonatkozó vízjogi létesítési engedély kiadása 2001. május 9-én, illetve június 1-jén történt meg. Az is tény, hogy a község Képviselõ-testülete 2001. január 17-én feloszlásra került, és az új Képviselõ-testület felállására 2001. április 6-án került sor. Csak az új testület volt képes a lakossági hozzájárulások megszerzésére, az elõzõ testület a lakosság egyetértését nem bírta.<br>
A Döntõbizottság megállapította, hogy a KAC támogatását követõen a közbeszerzési eljárás megindításához szükséges intézkedéseket ajánlatkérõ megtette. Így a vízjogi engedély beszerzése iránt intézkedett, illetõleg a lakossági hozzájárulások megszervezésével a saját önrész megteremtéséhez szükséges intézkedéseket foganatosította.<br>
A becsatolt iratokból megállapítható, hogy a lakosságot, illetõleg a helyi vállalkozásokat több ízben megkeresték és felszólították a hozzájárulások befizetésére, ennek ellenére hosszú idõt vett igénybe a pénzeszközök megteremtése. Ennek alapján az is megállapítható, hogy az önrész 2001. szeptember 24-én állt az önkormányzat rendelkezésére, tehát ezt követõen volt abban a helyzetben, hogy a közbeszerzési eljárását megindítsa. Az ajánlatkérõ ezt követõen a közbeszerzési eljárás megindításáról haladéktalanul intézkedett is.<br>
Ajánlatkérõ tehát elõre nem láthatta a rendkívül sürgõs helyzet kialakulását, illetõleg ezen sürgõs helyzet bekövetkezése ajánlatkérõ mulasztására nem vezethetõ vissza. A KAC-támogatás igénybevételéhez a közbeszerzési eljárás mielõbbi lefolytatása ajánlatkérõ számára szükséges. A sürgõs helyzet bekövetkeztét az is alátámasztja, hogy a becsatolt iratok bizonyítják, hogy 2000-ben ajánlatkérõ 5 M Ft támogatás igénybevételével egyrészt a belvíz okozta kár helyreállítására, másrészt a belvízvédelem érdekét szolgáló munkák végzését folytatott összesen 20 M Ft értékben. Ezek lényegében a község belvízelvezetés folyamatos biztosítása és a kártalanítások formájában jelentkeztek. Ennek alapján indokolt a szerzõdés mielõbbi megkötése, hogy az idei évben már a belvízkárok megelõzése érdekében a csatornázási munkák megkezdõdjenek, a további kárenyhítés érdekében.<br>
Döntõbizottság a fentiek alapján megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdés alapján a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha megindításra, vagy folytatásra okot adó körülmény már nem állt fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(l) bekezdése biztosítja.<br>
<br>
Budapest, 2001. november 13.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
