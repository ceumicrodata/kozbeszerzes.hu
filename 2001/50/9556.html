<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (9556)
</b></h2><FONT size=3><i><u></i></u><br>
<br>
3.K.30.329/2001/5.<br>
<br>
A Fõvárosi Bíróság dr. Bûrös László ügyvéd (1135 Bp., Tahi út 53-59.) és dr. Szabó Klára osztályvezetõ által képviselt Országos Vérellátó Szolgálat (1113 Bp., Karolina út 19-21.) felperesnek a dr. Sárkány Izolda közbeszerzési biztos által képviselt Közbeszerzések Tanácsa Közbeszerzési Döntõbizottság (1024 Bp., Margit krt. 85.) alperes ellen közigazgatási határozat felülvizsgálata iránt indult perében meghozta a következõ<br>
<br>
ÍTÉLET-et:<br>
<br>
A bíróság a keresetet elutasítja.<br>
Kötelezi a bíróság a felperest, hogy 15 napon belül fizessen meg az alperesnek 7500 Ft perköltséget.<br>
A feljegyzett 10 000 Ft illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, melyet ennél a bíróságnál lehet írásban, 3 pld-ban, jogi képviselettel, a Magyar Köztársaság Legfelsõbb Bíróságához címezve elõterjeszteni.<br>
<br>
INDOKOLÁS<br>
<br>
A felperes közbeszerzési eljárás mellõzésével 2000. október 4. napján versenytárgyalást hirdetett meg az alábbi tárgyakban:<br>
<br>
1. mintaelõkészítõ roboton vércsoport meghatározására és fenotipizálására speciálisan szenzitizált, gyárilag elõállított kész mikroplate;<br>
<br>
2. HLA tipizálásra alkalmas kész mikroplate;<br>
<br>
3. mintaelõkészítõ roboton antitest szûrésre speciálisan szenzitizált, gyárilag elõállított kész mikroplate.<br>
A felperes a beszerzést a központi költségvetési szervek szabadkézi vétellel történõ beszerzéseinek szabályairól szóló 126/1996. (VII. 24.) Korm. rendelet szabályaira hivatkozva folytatta le.<br>
Ajánlatot nyújtott be a 3. beszerzésre a Cytotech Kft. (a továbbiakban: jogorvoslati kérelmet elõterjesztõ), akinek az ajánlatát a felperes nem fogadta el, mivel nem automatizált rendszerekre vonatkozott.<br>
A jogorvoslatot elõterjesztõ 2000. november 2-án, majd azt kiegészítve 2000. november 8-án nyújtotta be az alpereshez kérelmét, melyet az aláírási címpéldány szerint aláírásra jogosult ügyvezetõ a cég géppel írt cégneve fölé írt aláírásával látott el. A jogorvoslatot elõterjesztõ kérelmében többek között kérte, hogy az alperes állapítsa meg, hogy a felperes a beszerzéseket a közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#5">Kbt.) 5. § </a>(2) bekezdésére tekintettel jogsértõ módon részekre bontotta és így a közbeszerzési eljárást a Kbt. 5. § (1) bekezdés alapján mellõzte. A felperes a közigazgatási eljárás során hivatkozott a kérelem elkésettségére, a jogorvoslatot elõterjesztõ ügyfélképességét nem kifogásolta.<br>
Az alperes 2000. december 18. napján kelt D.558/14/2000. számú határozatában a jogorvoslati kérelemnek részben helyt adott és megállapította, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>2) bekezdésére tekintettel az 5. § (1) bekezdést és ezért a felperest 2 M Ft pénzbírsággal sújtotta. Ezt meghaladóan a jogorvoslati kérelmet elutasította. Kitért arra, hogy a jogorvoslati kérelmet elõterjesztõ kérelme a Kbt. 79. § (8) bekezdés c) pontja alapján határidõben érkezett, így az érdemben elbírálható, figyelemmel arra, hogy a felperes a nyertessel 2000. október 25. napján kötött szerzõdést. A továbbiakban utalt az alperes arra, hogy a Kbt. 2. § (3) bekezdése szerint a Kbt. hatálya alá tartozik a 16 M Ft értékhatárt elérõ árubeszerzés. A Kbt. 5. § rendelkezéseinek vizsgálata során az alperes azt állapította meg, hogy a felperes által lefolytatott versenytárgyaláson beszerzett mind három termék a betegek vércsoport szerológiai vizsgálati eszközei közé tartozik, melyek rendeltetésének hasonlóságát az alperes részére egyértelmûen megállapíthatóvá teszi, hogy azok beszerzésére egyazon ajánlattevõvel lehet szerzõdést kötni, továbbá azt is megállapította, hogy a támadott versenytárgyalással beszerzett eszközök összeszámított beszerzési értéke meghaladja a 16 M Ft-ot. Az alperes azt is megállapította, hogy a 3. beszerzésre vonatkozó eszközök adott költségvetési évben számított beszerzési értéke önmagában elérte a 16 M Ft értékhatárt, tehát csak ezen beszerzés esetén is egyértelmû, hogy fennállnak a Kbt. 5. § (2) bekezdés b) és c) pontjában foglalt feltételek.<br>
A felperes keresetében az alperes határozatának felülvizsgálatát, annak megváltoztatását, a jogsértés megállapításának kimondására és a bírság kiszabására vonatkozó rendelkezések mellõzését kérte. Egyrészt hivatkozott változatlanul arra, hogy a jogorvoslati kérelmet elõterjesztõ kérelme elkésett, melyet arra alapított, hogy a 2000. november 2-i, illetõleg 8-i jogorvoslati kérelem cégszerû aláírása nem történt meg, tekintettel arra, hogy az ügyvezetõ aláírása a géppel írt cégnév fölé, nem pedig alá került. Sérelmezte azt is, hogy az alkalmatlan ajánlatot tevõ jogorvoslati kérelmet elõterjesztõt az alperes eljárása során ügyfélként elfogadta.<br>
Másrészt a felperes azzal érvelt, hogy különbözõ jellegû, rendeltetésû és felhasználási célú eszközök beszerzésérõl van szó, így önmagában a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. §-á</a>ban foglaltakat nem alapozhatja meg, hogy a beszerzés egy cégtõl lehetséges. Szakmai érveit egy, a közigazgatási eljárás során már csatolt, dr. M. Tóth Antal tanszékvezetõ egyetemi docens véleményére alapozta. Ez utóbbi szakvélemény azt rögzítette, hogy a beteg vércsoport szerológiai vizsgálatok három munkaszintjérõl van szó ezeknek az eszközöknek az alkalmazása során, amely eltérõ anyag, eszköz, berendezés és szakmai felkészültséget tételez fel. Ezek a szintek:<br>
- szûrés, illetve meghatározás;<br>
- az azonosítás, valamint<br>
- az alternatív módszerekkel történõ megerõsítés (verifikálás, konfirmálás).<br>
Mivel a betegek vérmintájával dolgozó vércsoport szerológiai vizsgáló laboratóriumokban technológiailag, és mûszer- és reagens igény, valamint a rendeltetés tekintetében is eltérõ tevékenység folyik, a beteg vércsoport szerológiai munkának egységként kezelése szakmailag nem értelmezhetõ.<br>
Az alperes ellenkérelmében a kereset elutasítását kérte. Hivatkozott a jogorvoslati kérelmet benyújtó aláírási címpéldányának csatolásával arra, hogy a jogorvoslati kérelem benyújtása határidõben, szabályszerûen megtörtént. Az ügyfélképesség hiányára a felperes a jogorvoslati eljárás során nem hivatkozott. Egyebekben az alkalmatlanság az érdekeltséget nem teszi megalapozatlanná. Kiemelte, hogy a döntése meghozatalakor arra volt elsõdlegesen figyelemmel, hogy a felperes által beszerzett valamennyi eszköz vércsoport-szerológiai vizsgálatok eszköze, amely e szempontból hasonló rendeltetésûnek tekinthetõ. A felperes által kifejtett szakmai álláspont szerinti ezen eszközök felhasználása egymással való összefüggésének vizsgálatától az alperes eltekintett, miután a tényállás alapján megállapítást nyert, hogy az eszközök rendeltetése azonos és ez már kimeríti a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>2) bekezdés c) pontjában írt feltételt. Nem jelenti ez utóbbi jogszabályi rendelkezésben megfogalmazott követelmény további feltételét az, hogy az eszközök felhasználása egymással összefüggõ is legyen.<br>
A bíróság értesítette a beavatkozás lehetõségérõl a jogorvoslati kérelmet elõterjesztõt, aki azzal élni nem kívánt.<br>
A kereset nem alapos.<br>
A bíróság a kereseti kérelem és ellenkérelem korlátai között kizárólag azt vizsgálhatja a közigazgatási határozat felülvizsgálata során, hogy az megfelel-e támadott rendelkezéseiben az anyagi és eljárási szabályoknak. Az eljárási szabályok megsértése eredményezte-e az anyagi jogszabályok megsértését is. A bíróság csak ilyen jogsértés esetén jogosult a határozat megváltoztatására vagy hatályon kívül helyezésére a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése alapján a Pp. 339. § (2) bekezdés q) pontja szerint.<br>
A közbeszerzésekkel kapcsolatos jogorvoslati eljárást a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése az alperes hatáskörébe utalja. Az alperes eljárására - a törvény eltérõ rendelkezése hiányában - az államigazgatási eljárás általános szabályairól szóló 1957. évi IV. törvény (Áe.) szabályait kell alkalmazni a Kbt. 79. § (1) bekezdése rendelkezéseinek megfelelõen.<br>
A bíróság elsõdlegesen azt vizsgálta, hogy helytállóan fogadta-e el az alperes a jogorvoslati kérelmet elõterjesztõt ügyfélnek és kérelmét határidõben benyújtottnak.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint kérelmet az ajánlatkérõ az ajánlattevõ vagy olyan egyéb érdekelt nyújthat be, akinek jogát vagy jogos érdekét a Kbt.-be ütközõ tevékenység vagy mulasztás sérti vagy veszélyezteti. Figyelemmel arra, hogy a perbeli esetben a jogorvoslati kérelmet elõterjesztõ kifogása a közbeszerzési eljárás mellõzése volt, mégpedig egy olyan eljárásra való tekintettel, amely eljárásban pályázóként részt vett, ügyféli minõsége a hivatkozott jogszabályi rendelkezések alapján nem kérdõjelezhetõ meg. Helytállóan hivatkozott az alperes arra, hogy önmagában a benyújtott ajánlat nem megfelelõ volta, attól függõen, hogy a pályázó vagy a pályázat esetleges hibájáról beszélhetünk, az alkalmatlanság vagy az érvénytelenség szabályainak az alkalmazását jelentheti a Kbt. hatálya alá tartozó beszerzés esetében, amelynek az ügyfélképességre befolyása nincs, amennyiben a kérelem tartalmát tekintve összefüggésbe hozható a kérelmezõ jogával vagy jogos érdekével. A jogorvoslatot elõterjesztõ a közbeszerzési eljárás lefolytatásának mellõzését kifogásolta egy olyan eljárás során melyben pályázóként részt vett. A Kbt. célja tartalmát tekintve többek között védelem nyújtása a közbeszerzési eljárásban résztvevõknek a verseny tisztasága, nyilvánossága, az esélyegyenlõség biztosításával. Ezért a jogorvoslatot elõterjesztõ nem megfelelõ (érvénytelen) pályázat esetén is az alapelvek nyújtotta védelemre, így a Kbt. szabályainak alkalmazására igényt tarthat. A jogát, jogos érdekét a Kbt. szabályainak jogszerûtlen mellõzése érinti.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés c) pontja szerint a jogsértõ esemény tudomásra jutásától számított 15 napos jogvesztõ határidõt a közbeszerzési eljárás mellõzésével történõ beszerzés esetén a szerzõdés megkötésétõl kell, mint jogsértõ esemény bekövetkezésétõl számítani. Ehhez képest vizsgálta az alperes eljárása során a jogorvoslati kérelmet elõterjesztõ kérelmének benyújtásához képest az elkésettséget. Nem fogadta el a bíróság a felperes hivatkozását a jogorvoslati kérelmet tartalmazó beadvány hiányosságaira, mivel a kérelem céges papíron került benyújtásra, ehhez képest az aláírási címpéldányban rögzített feltételek maradéktalanul teljesültek. A jogorvoslati kérelmet elõterjesztõ ügyvezetõje a jogorvoslati tárgyaláson a kérelmében foglaltakat megerõsítette. Így erre figyelemmel is az elsõ írásbeli kérelem benyújtására visszamenõ hatállyal az minden tekintetben arra jogosulttól származó szabályosan elõterjesztett jogorvoslati kérelemként értékelendõ.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>1) bekezdése szerint tilos a Kbt. megkerülése céljából a közbeszerzést a (2) bekezdésbe ütközõ módon részekre bontani. A (2) bekezdés úgy rendelkezik a becsült érték kiszámítása során mindazon árubeszerzések, építési beruházások vagy szolgáltatások értékét egybe kell számítani, amelyek - az a) pont szerint - beszerzésére egy költségvetési évben kerül sor - a b) pont szerint - a beszerzésre egy ajánlattevõvel lehetne szerzõdést kötni, továbbá - a c) pont szerint - rendeltetése azonos vagy hasonló, illetõleg felhasználásuk egymással összefügg.<br>
A felperes azzal érvelt, hogy a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>2) bekezdés c) pontja szerinti feltétel a három különbözõ jellegû, rendeltetésû és felhasználási célú eszközök beszerzése tekintetében nem valósul meg függetlenül attól, hogy a beszerzés a b) pont szerinti feltételnek megfelelõen egy cégtõl lehetséges. A bíróság a felperes által írásban benyújtott és a tárgyaláson szóban megerõsített szakmai érvekkel szemben az alperes jogi érvelését fogadta el. Nem volt vitatott, hogy valamennyi eszköz vércsoport-szerológiai vizsgálat eszköze, amely ezzel a rendeltetési céllal teljesíti a Kbt. 5. § (2) bekezdés c) pontja szerinti feltételt. Azok a szempontok, amelyek a vizsgálatok további, a vizsgálati célhoz, módszerhez stb. kapcsolható szakmai szempont rendszerét jelentik, már a jogszabályi követelményrendszert meghaladóak, melyek a közbeszerzési eljárás során az ajánlatkérõ által rögzített specifikáció körében megfelelõ módon kezelhetõek.<br>
Mindezekre figyelemmel a bíróság a felperes keresetét, mint megalapozatlant elutasította.<br>
A felperes pervesztes lett, ezért a bíróság a Pp. 78. § (1) és 79. § (1) bekezdése alapján kötelezte a perköltség viselésére, amely az alperes képviseletével felmerült és a 12/1991. (IX.29.) IM r. 1. § (1) bekezdés d) pontja szerint számítandó képviseleti díjból állt.<br>
Az illeték viselésére vonatkozó rendelkezés az illetékekrõl szóló 1990. évi XCIII. törvény 5. § (1) bekezdés c) pontja, 43. § (3) bekezdése, 62. § (1) bekezdés h) pontja, 59. § (1) bekezdése és 65. § (1) bekezdés rendelkezésein alapult.<br>
<br>
Budapest, 2001. szeptember 25.<br>
<br>
Dr. Sára Katalin s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
