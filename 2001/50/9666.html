<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9666)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.675/7/2001.<br>
<br>
Tárgy: a Havacs Kft.-TE-TA-VILL Kft.-Czakó és Társa Kft., mint Konzorcium kérelmezõ jogorvoslati kérelme a Hajdúdorogi Görög Katolikus Püspöki Hivatal ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a HAVACS Kft. - TE-TA-VILL Kft. - a Czakó és Társa Kft., mint konzorcium (képviseli: HAVACS Kft., 4400 Nyíregyháza, Rákóczi u. 18., továbbiakban: kérelmezõ) jogorvoslati kérelmét, amelyet a Hajdúdorogi Görög Katolikus Püspöki Hivatal (4400 Nyíregyháza, Bethlen u. 5., továbbiakban: ajánlatkérõ) "Görög Katolikus Hittudományi Fõiskola, Nyíregyháza, Bethlen u. 13-19., kiviteli tervek alapján történõ építése" tárgyú közbeszerzési eljárása ellen nyújtott be, elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. augusztus 8-i 32. számában (5784) tette közzé részvételi felhívását nyílt elõminõsítéses eljárás megindítására a rendelkezõ részben megjelölt tárgyban.<br>
A felhívás 5. pontjában ajánlatkérõ elõírta, hogy közös ajánlattétel esetén a konzorciumi szerzõdést csatolni kell és rendelkezett a konzorciumi szerzõdés kötelezõ minimális tartalmáról.<br>
Ajánlatkérõ a felhívása 9. pontjában határozta meg a részvételre jelentkezõk, illetve a 10%-os mértéket meghaladó mértékben igénybe venni kívánt alvállalkozók vonatkozásában a pénzügyi, gazdasági és mûszaki alkalmasság igazolására kért adatokat és tényeket. A részvételi felhívás 10. b) pontjában ajánlatkérõ az alábbi alkalmatlanná minõsítési szempontokat határozta meg:<br>
"- az elõzõ 3 évben a számláján sorban állás volt,<br>
- ha a benyújtott mérlegek alapján gazdálkodási eredménye negatív,<br>
- nem rendelkezik az elmúlt 5 évben 400 000 E Ft-ot legalább elérõ magasépítési kivitelezési referenciával,<br>
- az utóbbi 2 évben évenként az árbevétele nem éri el az 500 000 E Ft-ot,<br>
- a munkát közvetlenül irányító kulcsszemélyek nem rendelkeznek legalább 5 éves, a szakterületen eltöltött kivitelezési gyakorlattal és felsõfokú végzettséggel,<br>
- személyes referenciák hiánya,<br>
- saját szervezete nem rendelkezik tanúsított minõségbiztosítási rendszerrel."<br>
A részvételi jelentkezés határidejéig, 2001. szeptember 3-ig kilencen nyújtották be a jelentkezésüket: a KÉSZ Kft., az ÉPSZER GENERÁL Rt., a HUNÉP UNIVERZÁL Rt., az ÉPKER Kft., a STRABAG Kft., a NYÍRÉP Kft., az ISOBAU Rt., a LENGYEL és FIA Kft. a Közmû Kkt.-vel közösen, valamint a kérelmezõ.<br>
A kérelmezõ részvételi jelentkezésében benyújtotta a megkötött konzorciumi szerzõdést, ebben nyilatkozott a kötelezõen megjelölt tartalmi kellékekrõl. Jelentkezése 3. oldalán bemutatta, hogy a konzorcium tagjainak összesített árbevétele 1999-ben 531 930 E Ft volt, míg 2000-ben 858 428 E Ft volt. A konzorcium tagjai közül csak a HAVACS Kft. vonatkozásában csatolt a minõségbiztosításra vonatkozó tanúsítványt, továbbá csak a HAVACS Kft. vonatkozásában igazolta a magasépítési kivitelezési referenciát.<br>
Ajánlatkérõ 2001. szeptember 12-én hirdette ki a részvételi szakaszt lezáró döntését. Az ÉPSZER Generál Rt.-t alkalmatlanná minõsítették, a többi részvételre jelentkezõt pedig felhívták ajánlattételre.<br>
Ajánlatkérõ az alábbi nyilatkozatot tette és rögzítette a jegyzõkönyvben:<br>
"a részvételre jelentkezõk közül többen konzorciumi szerzõdést mellékelve nyújtották be pályázatukat. Tekintettel arra, hogy a konzorciumi szerzõdésekkel kapcsolatosan a Kbt. szabályozást nem tartalmaz, a bíráló bizottság állásfoglalást kért e vonatkozásban a Közbeszerzések Tanácsa Döntõbizottságától. A bíráló bizottság fenntartja azt a jogát, hogy negatív állásfoglalás ismeretében az ajánlatkérését az érintettekkel szemben az állásfoglalás kézhezvétele után visszavonja."<br>
Ajánlatkérõ a 2001. szeptember 15-i levelében az alkalmasnak minõsített jelentkezõket - köztük a kérelmezõt - felhívta ajánlattételre az alábbi kitétellel: "Konzorciumi szerzõdést beadók - Közbeszerzések Tanácsa állásfoglalásától függõ - visszahívási jogunk fenntartása mellett."<br>
Ajánlatkérõnek a részvételi szakaszt lezáró döntése ellen jogorvoslati kérelmet nem nyújtottak be.<br>
Ajánlatkérõ a Közbeszerzési Értesítõ 2001. október 24-i 43. számában (7538) tette közzé a tájékoztatóját a részvételi szakasz eredményérõl. Az ÉPSZER Generál Rt. jelentkezését érvénytelenné nyilvánítottként tüntették fel, a többi részvételre jelentkezõt - köztük a kérelmezõt - alkalmasnak minõsítették. Az alkalmasnak minõsítés indoka az 5. pont szerint: "A részvételre jelentkezõk a részvételi felhívásban elõírt módon igazolták gazdasági és mûszaki alkalmasságukat. Az elõírtak szerint megfeleltek az alkalmassági szempontoknak." A tájékoztató 7. pontjában ajánlatkérõ nem tüntette fel, hogy mely ajánlattevõket hívja fel ajánlattételre. A hirdetményt ajánlatkérõ 2001. október 11. napján adta fel.<br>
Ajánlatkérõ 2001. október 11-én helyszíni szemlét tartott - melyen a kérelmezõ képviselõi is részt vettek - és a feltett kérdésekre írásban válaszolt.<br>
Ajánlatkérõ a 2001. szeptember 10-én írt levelében kereste meg a Közbeszerzések Tanácsa Döntõbizottságát, állásfoglalást kért abban a kérdésben, hogy a Kbt. külön szabályozásának hiányában, konzorcium esetén maguknak a tagoknak kell-e megfelelni az alkalmassági követelményeknek vagy elegendõ-e ha a konzorcium összesített eredménye, árbevétele kielégíti a követelményt. A Közbeszerzések Tanácsa Döntõbizottsága a megkeresést - figyelemmel arra, hogy konkrét ügyekben állásfoglalásra nem jogosult - megküldte a Közbeszerzések Tanácsa Titkárságának.<br>
A Közbeszerzések Tanácsa fõtitkára a 2001. szeptember 28-i levelében tájékoztatta ajánlatkérõt, hogy konkrét ügyekben a Tanács nem foglalhat állást, továbbá általános jellegû tájékoztatása nem minõsül jogi iránymutatásnak, nincs kötelezõ ereje, majd levelében a Kbt. egyes szakaszainak rendelkezéseire, azok összevetésére hívta fel az ajánlatkérõ figyelmét.<br>
Ajánlatkérõ a 2001. október 18-én kelt levelében arról tájékoztatta a kérelmezõt - és külön levélben a Lengyel és Fia Kft.-t -, hogy korábbi jogfenntartó nyilatkozata alapján visszavonja az ajánlattételre felhívást, ajánlatot nem tud elfogadni tõlük. Döntését azzal indokolta, hogy a részvételi felhívásban meghatározott feltételek közös ajánlattevõk esetén minden egyes ajánlattevõre vonatkoznak, és mivel a konzorciumuk egyes tagjai nem felelnek meg a feltételeknek a jelentkezést már az elõminõsítési szakaszban sem fogadhatta volna el.<br>
A kérelmezõ a 2001. október 27. napján benyújtott jogorvoslati kérelmében elõadta: "a Havacs Kft. azért nem önállóan nyújtott be pályázatot, mert a pályázati kiírásban elõírt feltételrendszerben meghatározott hét feltétel egyikének nem felelt meg. Úgy gondoltuk, hogy több ajánlattevõ konzorciuma esetén ez a hiányosság kiküszöbölhetõ, a konzorciumot létrehozó cégek az együttmûködési szerzõdés létrehozásával önmagukat olyan helyzetbe hozzák, hogy ezáltal együttesen feleljenek meg az elõírt feltételeknek."<br>
Álláspontja szerint konzorcium létrehozása esetén nem az egyes tagoknak, hanem csak magának a konzorciumnak kell megfelelni a támasztott alkalmassági követelményeknek. A Közbeszerzések Tanácsa hivatkozott tájékoztatásának pedig - mint abban utaltak is erre - nincs kötelezõ ereje.<br>
Erre tekintettel kérte, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján semmisítse meg ajánlatkérõ arra vonatkozó döntését, hogy a konzorciumtól nem fogad be ajánlatot.<br>
Ideiglenes intézkedésként kérte a közbeszerzési eljárás felfüggesztését.<br>
Ajánlatkérõ a jogorvoslati kérelem elutasítását kérte.<br>
Elõadta, hogy egyértelmû Kbt.-szabályozás hiányában a részvételi szakaszt lezáró döntés meghozatalakor nem tudták eldönteni, hogy konzorciumi jelentkezés esetén maguknak a tagoknak is meg kell-e felelnie az alkalmassági követelményeknek vagy elegendõ a konzorcium összesített adata. Megalapozott döntést kívántak hozni, ezért keresték meg a Közbeszerzések Tanácsát.<br>
Jóhiszemûen úgy gondolták, hogy a jogfenntartással megtett ajánlattételre felhívás minden jelentkezõ számára megnyugtató megoldás. Egyrészt nem zárja ki megalapozatlanul a konzorciumi jelentkezõket. Ugyanakkor biztosítja, hogy késõbb a valóban alkalmatlanok ne tehessenek ajánlatot, ez ugyanis a többi jelentkezõt, illetve a verseny tisztaságát sértené.<br>
A Döntõbizottság a jogorvoslati kérelmet az alábbi indokok alapján alaptalannak találta.<br>
Ajánlatkérõ nyílt elõminõsítéses eljárásra tette közzé részvételi felhívását.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése értelmében az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
A <a href="http://net.jogtar.hu/jr/gen/getdoc.cgi?docid=99500040.tv#64">Kbt. 63-64.</a> §-a határozza meg a két szakaszból álló eljárások közös szabályait. A Kbt. 63. § (3) bekezdése kimondja, hogy a részvételi szakaszt megindító részvételi felhívásban a 44. § (1)-(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének a szempontjait, illetve azt, hogy az e szempontokkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti ajánlatkérõ a részvételre jelentkezõt alkalmatlannak a szerzõdés teljesítésére.<br>
Ajánlatkérõ a részvételi felhívása 9. és 10. a) és b) pontjában határozta meg ezeket a szempontokat, közös jelentkezés esetére nem alkotott eltérõ szabályokat.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. §.</a>(7) bekezdése elõírja: "A részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát."<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése kimondja, hogy az ajánlatkérõ a pénzügyi, gazdasági és mûszaki alkalmasság igazolására kért adatok, tények, körülmények alapján dönt az ajánlattevõknek a szerzõdés teljesítésére való alkalmasságáról vagy alkalmatlanságáról.<br>
A kérelmezõ közös jelentkezést nyújtott be, konzorciumi formában.<br>
A Döntõbizottság álláspontja szerint ilyen közös jelentkezés esetén az elbírálás szempontjából a tagokat külön-külön is részvételre jelentkezõnek kell tekinteni. Ugyanis sikeres ajánlattétel esetén a szerzõdés teljesítésére együttesen vállalkoznának, minden tag szerzõdõ fél lenne, esetlegesen bármelyiküknek egyedül is helyt kell állnia a szerzõdés teljesítéséért. Ezért kell a közös jelentkezõk mindegyikének külön-külön is megfelelnie minden követelménynek, amelyet az ajánlatkérõ a szerzõdés teljesítésére való alkalmasság körében meghatároz. Az alkalmasság-alkalmatlanság szempontjainak a közös jelentkezõk esetén külön-külön történõ vizsgálata azonban nem jelenti azt, hogy önálló jelentkezõként kell értékelni és megítélni a közös jelentkezõket. Így a közös jelentkezõkre vonatkozóan alkalmasság-alkalmatlanság kérdésben csak egyfajta döntés hozható. A közös jelentkezés a közösen jelentkezõk együttes elbírálásán alapul, azaz a jelentkezõk valamelyikének alkalmatlansága maga után vonja a "közös jelentkezõk" alkalmatlanságának a megállapítását is.<br>
A Döntõbizottság áttekintette a kérelmezõ részvételre jelentkezését és megállapította, hogy egyetlen konzorciumi tagnak az árbevétele sem éri el az utóbbi két évben részvételi felhívás 10. b) negyedik francia bekezdésében évi 500 000 E Ft-ot. Azt is megállapította a Döntõbizottság, hogy a közös jelentkezõk közül csak a HAVACS Kft. rendelkezik a részvételi felhívás 10. b) pont harmadik francia bekezdésében megkövetelt magasépítési referenciával, továbbá az utolsó francia bekezdésében elõírt tanúsított minõségbiztosítási rendszerrel.<br>
Amiatt, pedig hogy az egyes tagok nem felelnek meg az alkalmasság igazolására elõírt követelményeknek az együttes elbírálásra, az egyfajta döntés lehetõségére figyelemmel magát a közös jelentkezést is ekként kell minõsíteni. Így helytállóan állapította meg az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése alapján, hogy a kérelmezõ nem felel meg az alkalmassági követelményeknek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva - a fenti indokokra tekintettel - megállapította, hogy a kérelmezõ jogorvoslati kérelme alaptalan, ezért azt a Kbt. 88. § (1) bekezdés a) pontja alapján elutasította.<br>
Felhívja a Döntõbizottság az ajánlatkérõ figyelmét arra, hogy elõminõsítéses, azaz kétszakaszos eljárás alkalmazása esetén is irányadóak a Kbt. általános eljárási szabályai. A részvételi szakaszt lezáró döntés jogfenntartó nyilatkozattal való megtételét a Kbt. nem teszi lehetõvé. Az ilyen esetekre biztosítja ajánlatkérõk számára a Kbt. a döntés elhalasztásának a lehetõségét.<br>
A Döntõbizottság az eljárása során ideiglenes intézkedést nem hozott, mert annak törvényi feltételei a rendelkezésre álló adatok alapján nem voltak megállapíthatóak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2001. november 9.<br>
<br>
Dr. Nagy Gizella s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
