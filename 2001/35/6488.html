<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6488)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.384/8/2001.<br>
<br>
Tárgy: a Nucletron B. V. jogorvoslati kérelme Debrecen Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Nucletron B. V. (Hollandia, Waardgelder 1 – 3905 TH Veenendaal, képviseli: IKONIX Bt., 1016 Budapest, Számadó u. 15., továbbiakban: kérelmezõ) Debrecen Megyei Jogú Város Önkormányzata (4024 Debrecen, Piac u. 20., képviseli: dr. Patai Lajos jogtanácsos, továbbiakban: ajánlatkérõ) "1 db digitális filmnélküli rendszerû röntgen munkahely szállítása" tárgyú közbeszerzési eljárása ellen elõterjesztett jogorvoslati kérelmét elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. április 19-i 16. számában (2975) tette közzé ajánlati felhívását nyílt eljárás megindítására a rendelkezõ részben írt tárgyban. Az ajánlati felhívás 4. pontjában meghatározta, hogy a teljesítés határideje a szerzõdéskötés idõpontjától számított 40. nap. Az ajánlattevõkkel szemben támasztott pénzügyi, gazdasági és mûszaki alkalmassági követelményeket az ajánlati felhívás 11. a) pontjában rögzítette ajánlatkérõ.<br>
Ajánlatkérõ megállapította, hogy az ajánlatokat az összességében legelõnyösebb ajánlat szempontja alapján bírálja el. Az ajánlati felhívás 13. b) pontjában az alábbi részszempontokat és súlyszámokat határozta meg:<br>
részszempontok	súlyszámok<br>
– megajánlott berendezés ára	50<br>
– megajánlott berendezés orvosszakmai igényeknek, elvárásoknak való megfelelõsége	40<br>
– szervizszolgáltatás	10<br>
– garanciális feltételek	10<br>
– üzemeltetési költségek	10<br>
Az értékelés során adható pontszámot részszempontonként 1–10-ig állapította meg.<br>
Ajánlatkérõ ajánlati dokumentációt is összeállított. Ez elõírásokat tartalmazott az ajánlatok összeállítására, többek között az ajánlatkérõ által készített AJÁNLATI NYILATKOZAT-nak, ADATLAP-nak és MINÕSÍTÉSI KÉRDÕÍV 1–8. számú mellékletének teljes kitöltése és cégszerû aláírása is követelmény volt.<br>
Az AJÁNLATI NYILATKOZAT 6. pontjában kellett az ajánlattevõknek a teljesítés határidejére ajánlatot tenni. A MINÕSÍTÉSI KÉRDÕÍV 2. számú mellékletének szintén 6. pontjában kellett nyilatkozni arról ajánlattevõknek, hogy az ajánlati feltételeket elfogadják. Ajánlatkérõ az ADATLAPON határozta meg – 1. adatbeviteli munkaállomás, 2. röntgenkészülék, felvételi munkaállomás, 3. leletezõ munkaállomás, 4. archiváló munkaállomás – tagolásban a készülék egyes mûszaki paramétereivel szemben támasztott minimum feltételeket és itt kellett ajánlattevõknek az ajánlott készülékük ezen mûszaki paramétereire nyilatkozni.<br>
A 2. röntgenkészülék, felvételi munkaállomás pontban kellett megadni – többek között – a digitalizálás módját (det? CCD? foszforlemez?), a bõrdózis terhelést/felvételenként (= < 80mGray), a foszforlemez élettartamát és árát.<br>
A 3. leletezõ munkaállomás pontban kellett a film méretét és a film árát megadni. Ajánlatkérõ elõírta, hogy a szállítási szerzõdéstervezetet az ajánlattevõk készítsék el az ajánlati nyilatkozatuknak és az ajánlati dokumentáció IV. pontjában általa meghatározott kötelezõ tartalmi elemeknek a figyelembevétele mellett. A kötelezõ tartalmi elemnek írta elõ – többek között – az e) pontban a teljesítés határidejére vonatkozó nyilatkozatot és az i) pontban "a termék átadásához szükséges adatok: használati utasítás, minõségtanúsító iratok, garanciával kapcsolatos iratok, üzemeléshez szükséges engedélyek"-et.<br>
Az ajánlati dokumentáció V. pontjában részletesen meghatározta a beszerzendõ készülékkel szemben orvosszakmai szempontból támasztott követelményeket.<br>
Az ajánlattételi határidõ leteltéig, 2001. május 30-ig, ketten nyújtották be ajánlatukat: a kérelmezõ és az AGFA Hungária Kft. Az ajánlatok bontásán mindkét ajánlattevõ jelen volt, felolvasták és jegyzõkönyvbe foglalták az AJÁNLATI NYILATKOZATOK tartalmát. Az AGFA Kft. ajánlati ára 82 000 000 Ft volt, míg a kérelmezõé 99 754 163 Ft. Rögzítésre került az is, hogy az AGFA Kft. itt 2001. augusztus 15-ét jelölte meg teljesítési határidõként. Ismertetésre került továbbá az ADATLAP tartalma is. Kérelmezõ már ekkor kifogásolta, hogy az AGFA Kft. nem adta meg a foszforlemez élettartamát és árát.<br>
Az eredményhirdetés 2001. június 8-án volt. Mindkét ajánlattevõt alkalmasnak és mindkét ajánlatot érvényesnek fogadták el. Nyertes ajánlattevõnek az AGFA Kft.-t hirdették ki.<br>
A kérelmezõ 2001. június 15-én nyújtotta be jogorvoslati kérelmét. A 2001. június 18-án megtörtént szerzõdéskötésre tekintettel módosított kérelmében kérte a jogsértés megállapítását és jogkövetkezmények alkalmazását.<br>
Elsõdlegesen a nyertes ajánlatának érvénytelenségére hivatkozott két okra alapítottan is.<br>
Egyrészt az ajánlati felhívásban a szerzõdéskötéstõl számított 40. napban határozták meg a teljesítési határidõt, és mivel az AGFA Kft. ennél késõbbi idõpontot – 2001. augusztus 15-ét – jelölt meg, ajánlata érvénytelen. Saját ajánlata vonatkozásában elõadta, hogy elõször tévesen számították ki a teljesítési határidõt, de még az ajánlat benyújtása elõtt ezt észrevették, ezért javították ki az augusztus hónapot júliusra. Másrészt érvénytelen a nyertes ajánlata, mert a kötelezõ jogszabályi elõírások és az ÁNTSZ állásfoglalása ellenére nem csatolta ajánlatához a sugárvédelmi minõsítést és a forgalomba hozatali engedélyt, ezeket a készüléken lévõ CE jelzés sem pótolja álláspontja szerint.<br>
Az ajánlatok értékelése körében elõadta, hogy az ADATLAPON annak ellenére kitöltötte a foszforlemez élettartama és ára rovatokat, hogy az õ készüléke nem ilyen elven mûködik. Azonban a készülékében levõ PLI csõ olyan alkatrész, amelyet 5 év eltelte után cserélni kell, ezért úgy tartotta korrektnek, hogy ezt feltüntesse és ezzel ajánlatkérõ döntése meghozatala során számolhasson. Míg azzal, hogy az AGFA Kft. nem tüntette fel azt, hogy az általa ajánlott készülékben mikor szükséges hasonló fõ alkatrész cseréje és ez milyen költséggel jár, nem biztosította azt, hogy ajánlatkérõ minden szempontot értékelni tudjon.<br>
Kifogásolta továbbá, hogy a nyertes megajánlott készüléke a kérelmezõéhez képest négyszeres bõrdózisértékkel mûködik.<br>
A tárgyaláson sérelmezte továbbá azt, hogy az általa ajánlott készülék archiváló munkaállomása a sokkal korszerûbb DVD rendszerrel mûködik és megkérdõjelezte, hogy a nyertes ajánlatában megajánlott készülék kielégíti-e a vele szemben támasztott követelményeket.<br>
Ajánlatkérõ a kérelmezõ jogorvoslati kérelmének az elutasítását kérte.<br>
Elõadta, hogy érvényesnek fogadta el az AGFA Kft. ajánlatát. A teljesítési határidõ vonatkozásában megállapította, hogy a nyertes ajánlattevõ vállalta az ajánlati felhívásban meghatározott, a szerzõdéskötéstõl számított 40. napot. Erre a szállítási szerzõdéstervezete 1. pontjában és a MINÕSÍTÉSI KÉRDÕÍV 2. számú melléklete 6. pontjában kifejezetten nyilatkozott. Így az AJÁNLATI NYILATKOZAT-a 6. pontjában megítélése szerint csak elírásból történhetett ennél késõbbi idõpont feltüntetése, miként ez eredetileg a kérelmezõ ajánlatában is így szerepelt.<br>
Álláspontja szerint, mivel az ajánlati dokumentációja IV. i) pontjában – az ajánlattevõk által elkészítendõ szállítási szerzõdéstervezet kötelezõ tartalmi elemének – azt írta elõ, hogy minden szükséges engedélyt, minõségtanúsító okiratot a termék leszállításakor, az üzembe helyezéskor kell átadni, ezért az AGFA Kft. ajánlata nem érvénytelen amiatt, hogy a szükséges engedélyeket, minõségtanúsító okiratokat nem csatolta már az ajánlatához.<br>
Az értékelés vonatkozásában elõadta, hogy ugyan a két megajánlott készülék részben más elvek alapján mûködik (pl. eltérõ a digitalizálás módja, az archiválási technológiákban, illetve azok arányában is van különbség), azonban mindkét készülék megfelel a vele szemben támasztott mûszaki elõírásoknak, kielégítik az orvosszakmai igényeket (pl. a sugárdózisérték az AGFA Kft. által ajánlott készülékben teljesíti az elõírást), ezért mindkét ajánlatot elfogadták és mindkettõ részére a maximális 10 pontot adták.<br>
Hivatkozott arra, hogy ténylegesen egyik megajánlott készülék sem foszforlemezzel mûködik. Így az AGFA Kft. nem követett el mulasztást azzal, hogy az ezzel kapcsolatos rovatokat nem töltötte ki. A kérelmezõ által adott válaszokat pedig, mivel erre nem kérdeztek rá az adatlapon, az értékelés során nem vették figyelembe. Megjegyezte e körben, hogy sem az elméleti tudomány, sem a gyakorlati tapasztalatok még nem igazolták a kérelmezõ azon hivatkozását, mely szerint az AGFA Kft. által megajánlott, más digitalizálási módon mûködõ készülékben pár év eltelte után olyan nagyon magas költségû fõalkatrészcsere válik szükségessé.<br>
Egyéb érdekeltként az AGFA Kft. elõadta, hogy a kérelmezõ jogorvoslati kérelme megalapozatlan.<br>
Ajánlatában vállalta a szerzõdéskötéstõl számított 40 napon belüli teljesítést, a dátumszerûen megjelölt teljesítési idõpontot tüntették csak fel tévesen.<br>
Az általa ajánlott készülék nem foszforlemezzel mûködik, így nem követett el mulasztást, amikor ezen kérdésekre nem válaszolt.<br>
Ajánlatkérõ az üzembe helyezés idõpontjára írta elõ a szükséges engedélyek, minõségtanúsító okiratok csatolását, így a kérelmezõ nem kifogásolhatja, hogy azokat az ajánlatával együtt nem nyújtotta be.<br>
A bõrdózis érték vonatkozásában arra hivatkozott, hogy készüléke teljesíti az elõírást, sõt a gyakorlati tapasztalatok még kedvezõbbnek mutatják.<br>
A Döntõbizottság megállapította, hogy a kérelmezõ jogorvoslati kérelme megalapozatlan.<br>
A Döntõbizottság elõször a nyertes ajánlatának érvényességét vizsgálta.<br>
A közbeszerzésekrõl szóló 1995. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg dokumentációban meghatározott feltételeknek.<br>
A teljesítési határidõ vonatkozásában ajánlatkérõ elõírása a szerzõdéskötéstõl számított 40. nap volt (ajánlati felhívás 4. pontja). Az AGFA Kft. ajánlatában két helyen is – MINÕSÍTÉSI KÉRDÕÍV 2. számú melléklet 6. pontja, szállítási szerzõdéstervezete 1. pontja – kifejezetten és egyértelmûen vállalta ezen határidõben a teljesítést. Erre tekintettel a Döntõbizottság megállapította, hogy ajánlata e vonatkozásban megfelel az ajánlati felhívásnak és ezért érvényes. Önmagában az, hogy egy helyen dátumszerûen tévesen tüntette fel ezt az idõpontot, ajánlatát nem teszi érvénytelenné. Figyelemmel arra is, hogy a konkrét idõpont megjelölése a kérelmezõnél is eredetileg problémákat okozott, mivel a kérelmezõ ajánlatában az AJÁNLATI NYILATKOZAT 6. pontjában és szállítási szerzõdéstervezete 4. pontjában eredetileg géppel szintén 2001. augusztus 15-ét jelölte meg teljesítési határidõként, majd ezt áthúzták és kézírással a hónap nevét júliusra változtatták meg, még az ajánlatuk benyújtása elõtt.<br>
Az AGFA Kft. ajánlatában a MINÕSÍTÉSI KÉRDÕÍV 2. számú mellékletének 6. pontjában elfogadta az ajánlati feltételeket és hozzáfûzte: "szerzõdéskötéstõl számított 40 napon belüli üzembe helyezést is". Szállítási szerzõdéstervezete 1. pontjában szintén vállalta a szerzõdéskötéstõl számított 40 napon belüli teljesítést. A Döntõbizottság megállapította, hogy a nyertes ajánlata megfelel az ajánlati felhívásban, dokumentációban meghatározott feltételeknek.<br>
A Döntõbizottság a szükséges engedélyek, minõségtanúsító okiratok vonatkozásában sem ítélte megalapozottnak kérelmezõ érvénytelenségre való hivatkozását.<br>
Ajánlatkérõ ajánlati dokumentációja IV. i) pontjában az alábbiakat írta elõ: "a termékátadáshoz szükséges adatok: használati utasítás, minõségtanúsító iratok, garanciával kapcsolatos iratok, üzemeléshez szükséges engedélyek".<br>
Az ajánlati feltétel tehát a termék átadásához, a teljesítés idõpontjához kötötte az engedélyek, minõségtanúsító okiratok átadását. A nyertes ajánlata ennek megfelelt, szállítási szerzõdéstervezete 5. pontjában ezt vállalta. Így ajánlata e szempontból is érvényes volt.<br>
Mivel a termék átadásához volt kötve az engedélyek, minõségtanúsító okiratok csatolása, ezért a Döntõbizottság nem vizsgálta, hogy konkrétan milyen engedélyeket és minõségtanúsító okiratokat kell abban az idõpontban átadni.<br>
Megjegyzi a Döntõbizottság, hogy a vonatkozó jogszabályok részletesen szabályozzák egyrészt az engedélyeztetés, minõségtanúsítás rendjét, másrészt ennek elmaradásának lehetséges jogkövetkezményeit, amelyek azonban már más szervek, hatóságok hatáskörébe tartoznak.<br>
A Döntõbizottság megállapította, hogy megalapozatlanok a kérelmezõnek az ajánlatok értékelését támadó kifogásai.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint:<br>
"Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig összeadja."<br>
Az ajánlatkérõ a következõk szerint értékelte az ajánlatokat. A megajánlott berendezés orvosszakmai igényeknek, elvárásoknak való megfelelõsége és a szervízszolgáltatás részszempontok vonatkozásában mindkét ajánlat részére 10-10 pontot adtak, arra hivatkozással, hogy a kiírásnak eleget tettek.<br>
Az ajánlati ár részszempontnál a nyertes 10 pontot, míg kérelmezõ 8,2 pontot kapott. A garanciális feltételeknél az AGFA Kft. a 6 hónap többletvállalására megkapta a maximális pontszámot, míg a kérelmezõ – a kiírás szerinti alap 12 hónapra – 6,7 pontot kapott. Az üzemeltetési költségek részszempontnál ajánlatkérõ csak a film árát vette figyelembe, ennek alapján adott 10 pontot a nyertes és 6,5 pontot a kérelmezõ ajánlatára.<br>
A kérelmezõ az ajánlati ár, a szervizszolgáltatás és garanciális feltételek részszempont értékelését, pontozását elfogadta.<br>
A fentiekben már ismertetett jogorvoslati kérelmében tartalmilag azt kifogásolta, hogy az értékelés nem tükrözi az általa ajánlott készülék a bõrdózis értéke vonatkozásában mennyivel kedvezõbb, az archiváló rendszere – ugyan drágább –, de a DVD író/olvasó rendszer korszerûbb.<br>
A Döntõbizottság megállapította, hogy az archiváló rendszerre vonatkozó kérelmi rész benyújtásával kérelmezõ elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint:<br>
"Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni... E határidõk elmulasztása jogvesztéssel jár."<br>
A kérelemrészt a kérelmezõ a 2001. július 6-án tartott tárgyaláson terjesztette elõ. Ugyanakkor nyilatkozata alapján megállapítható volt, hogy az ajánlatok bontásakor – 2001. május 30-án – megismerte a nyertes által ajánlott készülék archiválási rendszerét és az eredményhirdetésen – 2001. június 8-án – ajánlatkérõ eljárást lezáró döntését, amelyben a nyertes ajánlatát elfogadta és e szempontból a két készüléket egyformán értékelte. Ehhez képest ajánlatkérõ a tudomásszerzéstõl számított 15 napos jogvesztõ határidõ letelte után, csak 2001. július 6-án terjesztette elõ ezzel kapcsolatos kifogásait. Ezért a Döntõbizottság e kérelemrészt elkésettség miatt utasította el.<br>
A Döntõbizottság áttekintette az ajánlatokat és megállapította, hogy mindkét megajánlott készülék, mind mûszaki, mind orvosszakmai szempontból megfelel az ajánlatkérõ által az ajánlati dokumentációban, különösen az ADATLAPON és a V. pontjában orvosszakmai szempontokban támasztott követelményeknek, az AGFA Kft. által megajánlott készülék bõrdózisterhelése is teljesíti a feltételt. Ugyanakkor az is megállapítható volt, hogy a nyertes által ajánlott készülék az elõírt mûszaki és orvosszakmai feltételek közül sokkal több paraméterben kedvezõbb az elõírt minimum feltételeknél, mint a kérelmezõ által ajánlott készülék. Épp ezért a Döntõbizottság helyesnek fogadta el, hogy mindkét ajánlattevõ a megajánlott berendezés orvosszakmai igényeknek, elvárásoknak való megfelelõsége részszempont esetében megkapta a 10-10 pontot.<br>
A kérelmezõ ajánlatában az ADATLAP-on az ajánlott készülékének mûszaki paraméterei közül a digitalizálás módját: CCD/PLI-vel, míg a foszforlemez élettartamát: "PLI csõ élettartam 5 év, függetlenül az elkészített felvételszámtól", a foszforlemez árát pedig: PLI csõ/db 5 166 000 Ft-ban jelölte meg.<br>
A kérelmezõ az ajánlatok értékelésében tartalmilag kifogásolta még azt is, hogy ugyan az általa megajánlott készülék sem foszforlemezzel mûködik (a digitalizálás módja CCD/PLI), mégis megadta a PLI csõ élettartamát és árát. Ezt álláspontja szerint az értékelés során figyelembe kellett volna venni, az AGFA Kft.-nél az általa ajánlott készülék hasonló fõ alkatrészének élettartamát és árát. A Döntõbizottság az ajánlati dokumentációból, ajánlatkérõ nyilatkozatából azt állapította meg, hogy ajánlatkérõ csak a digitalizálás módját és amennyiben foszforlemezes a készülék, a foszforlemez élettartamát és árát jelölte meg olyan mûszaki paraméternek, amelyet az értékelés során figyelembe kívánt venni. A kérelmezõ által többletként megjelölt PLI csõre vonatkozó tájékoztatást, mivel erre nem kért adatot, az ajánlatkérõ az értékelés során nem vette figyelembe.<br>
Ajánlatkérõ az ajánlati felhívásban és a dokumentációban nem részletezte, hogy az üzemeltetési költségek részszempontnál milyen adatokat vesz figyelembe. Ajánlatkérõ elõadta, hogy az üzemeltetéssel kapcsolatban az ADATLAP-on egy kérdést tett fel: a film árát. Az ajánlatok értékelése során ennél a részszempontnál ténylegesen ezt az egy tényezõt vették figyelembe és a filmárak (kérelmezõnél 30 700 Ft + áfa 100 db, az AGFA Kft.-nél 250 Ft/lap) arányosításával határozták meg az adott pontszámokat.<br>
A Döntõbizottság megítélése szerint ajánlatkérõ ezen értékelése alappal nem kifogásolható. A kérelmezõ által sérelmezett PLI csõ, illetve ilyen fõ alkatrész és annak ára – miként a fentiekben már megállapítást nyert – nem képezte az értékelés tárgyát a dokumentáció szerint. Mivel ajánlatkérõ üzemeltetési költségekkel kapcsolatban csak ezt az egy kérdést, a film árát tette fel kifejezetten, a Döntõbizottság elfogadta, hogy ennek alapján értékelt ezen részszempontnál.<br>
A Döntõbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva fentiekben megállapította, hogy a kérelmezõ jogorvoslati kérelme döntõen megalapozatlan, illetve részben elkésett, ezért azt a Kbt. 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. július 13.<br>
<br>
Dr. Nagy Gizella s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>