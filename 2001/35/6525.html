<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6525)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.358/18/2001.<br>
<br>
Tárgy: a Fõkert Kft. jogorvoslati kérelme a LIÁN Kertészeti Kht. ellen Budapest Fõváros XIII. Kerületi Önkormányzat közbeszerzési eljárása során elkövetett hamis adatszolgáltatás megállapítása iránt.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Fõkert Parkfenntartó-Kertészeti és Szolgáltató Kft. (1149 Budapest, Limanova tér 25., képviseli dr. Molnár Judit ügyvéd, 1124 Budapest, Gébics u. 7., továbbiakban: kérelmezõ) jogorvoslati kérelmét, melyet a LIÁN Kertészeti Kht. (1119 Budapest, Thán K. u. 3–5., képviseli dr. Papcsák Ferenc ügyvéd, 2083 Solymár, Panoráma u. 67., a továbbiakban kérelmezett) ellen Budapest Fõváros XIII. Kerületi Önkormányzat (1139 Budapest, Béke tér 1., a továbbiakban: ajánlatkérõ) "a parkok, zöldterületek, külterjes területek, fasorok egész éves fenntartása és tisztántartása, a parkok területén található járdák, gyalogutak tisztán tartása, hóeltakarítása és síkosságmentesítése, járdák és úttestek tisztántartása (a hóeltakarítás és a síkosságmentesítés kivételével), a kiadott ajánlatkérõ dokumentációban meghatározottak szerint" tárgyú közbeszerzési eljárása során elkövetett hamis adatszolgáltatás megállapítása iránt nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. február 14-én a Közbeszerzési Értesítõ 7. számában ajánlati felhívást tett közzé nyílt közbeszerzési eljárás lefolytatására, amelynek tárgya a parkok, zöldterületek, külterjes területek, fasorok egész éves fenntartása és tisztántartása, a parkok területén található járdák, gyalogutak tisztán tartása, hóeltakarítása és síkosságmentesítése, járdák és úttestek tisztántartása (a hóeltakarítás és a síkosságmentesítés kivételével), a kiadott ajánlatkérõ dokumentációban meghatározottak szerint.<br>
Ajánlatkérõ öt területegységre kért ajánlatot, amelyekre részajánlatot is lehetett tenni, azonban a beszerzés tárgyát képezõ szolgáltatások vonatkozásában részszolgáltatásra részajánlat nem volt tehetõ.<br>
Ajánlatkérõ a szerzõdés idõtartamát 2001. május 1-jétõl 2003. április 30-ig határozta meg.<br>
Az ajánlattevõk mûszaki alkalmasságának igazolására ajánlatkérõ többek között elõírta az elõzõ három év legjelentõsebb, a beszerzés tárgyával összefüggõ szolgáltatásainak ismertetését, (legalább az ellenszolgáltatási összeg, a teljesítés ideje és a szerzõdést kötõ másik fél megnevezésével).<br>
Az ajánlati felhívás 11. b) pontjában a szerzõdés teljesítésére alkalmatlanná minõsítés szempontjaként ajánlatkérõ meghatározta a következõket:<br>
A beszerzés tárgyát képezõ szolgáltatásokra vonatkozó referencia hiánya, vagy a referenciák egyikének teljesítési összege sem éri el a megjelölt munka értékének legalább ötven százalékát.<br>
Ajánlatkérõ dokumentációt is készített, amely tartalmazott a referenciák ismertetésére egy információs kérdõívet. Ajánlatkérõ ennek kitöltését kérte az ajánlattevõktõl. A kérdõív kitöltési útmutatása a következõ volt:<br>
"Kérjük, sorolja fel az elmúlt három évben a beszerzés tárgyával összefüggõ elvégzett, illetve folyamatban lévõ jelentõs munkákat a létesítmény és a megbízók feltüntetésével."<br>
Az ajánlattételi szakaszban arra az ajánlattevõi kérdésre, hogy az ajánlati felhívás 11. b) pontjában a referenciákra vonatkozó feltételeknek területegységenként kell-e megfelelni, ajánlatkérõ a következõ választ adta:<br>
E feltételnél az ajánlattevõ által megajánlott szolgáltatásokra parkfenntartás, fasorfenntartás, közterület-takarítás kell bemutatni. A bemutatott referenciák közül legalább egynek értékben el kell érnie a megajánlott összes területegységre vonatkozóan számított érték ötven százalékát.<br>
Az ajánlatok benyújtási határidejében, 2001. március 27-ig a következõ ajánlattevõk tettek ajánlatot: a kérelmezõ és az FKF Rt. közös ajánlattevõk, a Garden Kft., az Örökzöld '95 Kft., Petró Ferenc és kérelmezett.<br>
Kérelmezett ajánlatában a referenciákra vonatkozó információs kérdõíven szerepelt többek között a következõ két referencia:<br>
		Végzett munkák értéke <br>
		évente millió forintban<br>
		1998      1999      2000<br>
Helyszín: Mór<br>
Megbízó: Önkormányzat<br>
Létesítmény megnevezése:<br>
– közcélú zöldterület	3      6,5     15,2<br>
– járdák és úttestek	3,5    8,1      6,3<br>
<br>
Kérelmezett becsatolta az ajánlatába Mór Városi Önkormányzat referenciaigazolását, amely szerint a kérelmezett 1998. április 1-jétõl végzi Móron az utak és a járdák fenntartását, üzemeltetését. 1999-ben 13 671 276 Ft értékben végeztek munkát Mór város közigazgatási területén, 2000-ben ugyanerre a munkára 10,5 millió Ft keretösszeg állt rendelkezésre.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján felvilágosítást kért kérelmezettõl 2001. április 11-én a Mór városában végzett munkákról, mivel az igazolásból nem derült ki, hogy közterületek tisztántartását végeztek-e ott, ezért kérte, hogy a hivatkozott referenciát munkanemenként adja meg és igazolja az éves teljesítés értékét.<br>
Kérelmezett tájékoztatta ajánlatkérõt arról, hogy 1998. óta végeznek Mór városában parkfenntartási munkák mellett közterület (út, járda) üzemeltetési feladatokat. A feladatok közé tartozik a nyári üzemeltetés, így a járda és az út seprése, szemét szedése, padkatisztítás, valamint a téli hóeltakarítás és síkosságmentesítés. A becsatolt referencia ezt igazolja.<br>
Ajánlatkérõ kérésének megfelelõen megadta a munkanemenkénti részletezést. A takarítást havi átalánydíjért végezték, ezért az átalánydíjas számlákkal igazolta az út- és járdatakarítások elvégzését, annak értékét.<br>
Az eredmény kihirdetésére 2001. április 23-án került sor, amelyen kérelmezõ is részt vett. A jegyzõkönyv szerint ajánlatkérõ az eljárást eredménytelennek minõsítette a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján, mivel az összes ajánlat érvénytelen volt. A jegyzõkönyv szerint ennek további indokait ajánlatkérõ ekkor nem közölte. Az eljárás eredményérõl 2001. május 16-án megjelent tájékoztató is csak azt tartalmazta, hogy minden ajánlattevõ érvénytelen ajánlatot nyújtott be a Kbt. 52. § (2) bekezdés d) pontja alapján, ezért lett az eljárás eredménytelen.<br>
Ajánlatkérõ 2001. május 17-én küldte meg az ajánlattevõknek az eredményhirdetési jegyzõkönyvet, az összegezést és az elbírálás indokolása címû anyagot.<br>
Az elbírálás indokolása szerint kérelmezett ajánlata azért volt érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, mert nem tett eleget az ajánlati felhívás 11. b) pontjában foglaltaknak és a dokumentációban meghatározott feltételeknek, mivel a beszerzés tárgyát képezõ szolgáltatások közül a köztisztasági feladatokra vonatkozó Móri Önkormányzatnak végzett referenciamunka teljesítési összege nem éri el a megjelölt munka értékének ötven százalékát.<br>
Tartalmazza azt is az indokolás, hogy az ajánlatkérõ által az elbírálás során kért felvilágosításra benyújtott számlák alapján megállapítást nyert, hogy a Mór városában végzett köztisztasági munkák összegszerûsége nem egyezik az ajánlattevõ által az eredeti dokumentációkban megfogalmazottakkal.<br>
Kérelmezõ 2001. június 6-án nyújtott be jogorvoslati kérelmet, amelyet 2001. június 25-én, a jogorvoslati eljárás során tartott tárgyaláson írásban és szóban is kiegészített, pontosított. Kérte, hogy a Döntõbizottság állapítsa meg, hogy kérelmezett jogsértést követett el, és elkövette a hamis adatszolgáltatást, tiltsa el a közbeszerzési eljárásokban való részvételtõl, kötelezze a jogorvoslati eljárás költségeinek megtérítésére és sújtsa bírsággal. Elõadta, hogy ajánlatkérõ eljárást lezáró döntését nem vitatja.<br>
Kérelme indokául elõadta, hogy 2001. május 22-én, az ajánlatkérõ által megküldött, az elbírálás indokolása címû anyagból szerzett arról tudomást, hogy kérelmezett az ajánlatában nem a valós értékeket közölte Mór Önkormányzatánál végzett köztisztasági munkákra vonatkozóan.<br>
Amennyiben ez a tény fennáll, akkor a kérelmezett hamis adatszolgáltatást követett el. Azért is tartja súlyosnak ezt a magatartást, mert a referenciák az alkalmasság elbírálására szolgáltak. A kérelmezettrõl köztudott, hogy csak Mór városában végez számottevõ köztisztasági munkát, amelynek összege töredéke lehet az alkalmassághoz szükséges értéknek. Tekintettel arra, hogy kérelmezett öt területegységre nyújtott be ajánlatot, érdekében állhatott a köztisztasági referenciára vonatkozó móri referenciaadat megnövelése, hiszen az alkalmasságát csak így tudta igazolni. Az ajánlati felhívásból és az ajánlatkérõ által adott válaszból egyértelmû volt, hogy a bemutatott referenciának a beszerzés tárgyára kell korlátozódnia, vagyis csak az úttestek és járdák tisztántartására, a hó eltakarítására és a síkosságmentesítésre nem.<br>
A móri referencia valós értékének bizonyítására mellékelte a jogorvoslati kérelméhez Mór Város Önkormányzatának a kérelmezõhöz írt levelét, amely szerint Mór Város Önkormányzata 1998-ban 2 087 740 Ft-ot, 1999-ben 2 351 232 Ft-ot fordított közterületi utak és járdák tisztántartására. Ezek az összegek a hóeltakarítás és a síkosságmentesítés díját nem tartalmazzák.<br>
Becsatolta továbbá Mór Városi Önkormányzat tájékoztatóját az eljárás eredményérõl, amely szerint 1998. márciusában zárult, "közterületek tisztántartási feladatainak ellátása a dokumentáció szerint" tárgyú közbeszerzési eljárásban a kérelmezett nyertes lett és az ellenszolgáltatás összege 8 123 489 Ft volt.<br>
Kérelmezett észrevétele szerint az ajánlati felhívása 11. b) pontjában meghatározott alkalmatlansági szempontok és a közbeszerzési eljárás során feltett kérdésükre adott válasz alapján úgy értelmezték a referenciával kapcsolatos alkalmassági kritériumot, hogy az ajánlattevõknek mindhárom tárgykörben kell referenciával rendelkezniük, és ezek közül legalább egy érje el az ajánlati ár, több területegységre tett ajánlat esetén az összes területegységre tett ajánlati ár 50%-át. Az értelmezésük szerint ilyen értékû referencia csak egy tárgykörben szükséges, a bemutatott móri köztisztasági referencia igazolja, hogy rendelkeznek a köztisztasági referenciával, annak összege az alkalmasságuk megítélése szempontjából közömbös.<br>
A közbeszerzési eljárás során ajánlatkérõ kérésének megfelelõen csatolták a Móron végzett, kimondottan az utak és a járdák takarítási munkáira vonatkozó 1999. évi és 2000. évi számlákat. Elõadta, hogy nem követtek el hamis adatszolgáltatást, hiszen a referenciaigazoláson közölt teljes szerzõdéses összeg természetszerûleg magasabb, mint a köztisztasági munkák értéke, hiszen egy szerzõdés alapján többféle munkát végeztek Mór városában, a köztisztasági munkák mellett a hóeltakarítást, a síkosságmentesítést és egyéb kapcsolódó feladatokat.<br>
Kérelmezett elõadta, hogy nem kívánták megtéveszteni az ajánlatkérõt. Mór Város Önkormányzatának referenciaigazolása a beszerzés tárgyához hasonló, egy szerzõdés keretében végzett munkákra vonatkozott, ez pedig nem ellentétes az információs kérdõíven kért, a beszerzés tárgyával összefüggõ referenciákkal.<br>
Az információs kérdõíven két külön sorban szerepeltették a Móron végzett munkáikat, amelyeket két külön szerzõdés alapján végeztek, ezek összegét a számlák alapján állapítottak meg. Hivatkozott arra is, hogy a jogorvoslati kérelem elkésett, mivel kérelmezõ már a közbeszerzési eljárás során is tudta azt, hogy ha kérelmezett öt területegységre kívánja benyújtani az ajánlatát, akkor nem felel meg az alkalmassági kritériumoknak, hiszen kérelmezõ szerint köztudott, hogy kérelmezett nem rendelkezik megfelelõ referenciával.<br>
Ajánlatkérõ és az egyéb érdekeltek nem tettek észrevételt.<br>
A Döntõbizottság megállapította, hogy a kérelem alaptalan.<br>
A Döntõbizottságnak azt kellett elsõdlegesen vizsgálnia, hogy a jogorvoslati kérelmet a kérelmezõ a részére nyitva álló jogvesztõ határidõben nyújtotta-e be.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság megállapította, hogy kérelmezõ 2001. május 22-én vette kézhez az ajánlatkérõ által megküldött, elbírálás indokolása címû anyagot, amely részletesen tartalmazta kérelmezett ajánlata érvénytelenségének okát. Kérelmezõ ezt az idõpontot jelölte meg a jogsértõ esemény tudomásra jutása idõpontjaként. A közbeszerzési eljárás során keletkezett iratok között ennél korábbi, kérelmezõ részére is megküldött irat nem tartalmazott olyan információkat, mint az elbírálás indokolása címû anyag.<br>
Kérelmezõ a 2001. május 22-i idõponthoz képest a kérelmét a számára nyitva álló tizenöt napos jogvesztõ határidõben nyújtotta be. A vélelmezett hamis adatszolgáltatás elkövetése, így a jogsértõ esemény bekövetkezése napjaként az ajánlat benyújtásának idõpontja, 2001. március 27. tekinthetõ, ehhez képest kérelmezõ a számára nyitva álló kilencven napos jogvesztõ határidõben nyújtotta be a jogorvoslati kérelmét. A fentiek alapján tehát kérelmezõnek a hamis adatszolgáltatás megállapítására irányuló jogorvoslati kérelme nem késett el.<br>
A Döntõbizottságnak abban kellett állást foglalnia, hogy kérelmezett elkövette-e a hamis adatszolgáltatást ajánlatkérõ közbeszerzési eljárása során.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontja szerint az ajánlatkérõnek ki kell zárnia az eljárásból azt az ajánlattevõt, aki hamis adatot szolgáltatott.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja szerint a közbeszerzési eljárásban nem lehet ajánlattevõ vagy alvállalkozó, aki korábbi – 3 évnél nem régebben lezárult – közbeszerzési eljárásban általa a valóságnak megfelelõen ismert, de ettõl eltérõen közölt adatot (a továbbiakban: hamis adat) szolgáltatott, és ezért az eljárásból kizárták, illetõleg a hamis adat szolgáltatását a Döntõbizottság vagy a bizottsági határozat bírósági felülvizsgálata esetén a bíróság jogerõs és végrehajtható határozatával megállapította.<br>
Kérelmezett az információs kérdõíven szakmai referenciaként a Móron végzett munkákra kétféle értékadatot közölt. Az egyik a közcélú zöldterületekre vonatkozott, a másik pedig a járdákra és az úttestekre. A Mór Városi Önkormányzattól becsatolt referenciaigazolásban ismertetett értékadatok az utak és járdák fenntartására, üzemeltetésére vonatkoztak.<br>
A fentiek alapján a Döntõbizottság megállapította, hogy a kérelmezett ajánlatában lévõ, Mór Önkormányzatától származó referencialevél, valamint a Szakmai referenciák fejezetben lévõ adatok között nincs ellentmondás, mivel nem azonos tartalomra vonatkozó értékadatokat foglalnak magukban. Ugyanez állapítható meg a kérelmezõ által becsatolt, bizonyítékként mellékelt iratokban szereplõ adatok, valamint a kérelmezett ajánlatában, az információs kérdõíven ismertetett szakmai referenciaadatok tekintetében.<br>
Ajánlatkérõ az információs kérdõíven a beszerzés tárgyával összefüggõ referenciák ismertetését kérte. Kérelmezett által a "móri járdák és úttestek" megjelölésû, az utak és járdák takarítását és a hó eltakarítását, a síkosságmentesítést is magában foglaló referencia a beszerzés tárgyával összefüggõ referenciának tekinthetõ. A kérelmezett által becsatolt, három évre vonatkozó "móri járdák és úttestek" megjelölésû értékadatokat alátámasztó számlák másolata alapján megállapította a Döntõbizottság, hogy kérelmezett valóban az általa az információs kérdõíven megjelölt értékekben végzett köztisztasági munkákat Móron, vagyis nem követett el hamis adatszolgáltatást, és nem sértette meg a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésében meghatározott, a verseny tisztaságára vonatkozó alapelvet sem.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) pontjában biztosított jogkörében eljárva, a Kbt. 88. § (1) bekezdés a) pontjában meghatározott jogkövetkezményt alkalmazta, és a Kbt. 88. § (1) bekezdés h) pontjára tekintettel a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 12.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>