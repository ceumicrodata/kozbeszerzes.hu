<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6541)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.362/7/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás az Árpád-házi Szent Erzsébet Plébániáért Alapítvány közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Árpád-házi Szent Erzsébet Plébániáért Alapítvány (1074 Budapest, Rózsák tere 8., a továbbiakban: ajánlatkérõ) "Rózsák terei Szent Erzsébet Plébánia templom belsõ díszítõ-falfestésének restaurálása és a kapcsolódó munkák elvégzése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés b) pontját, valamint a 71/B. § (1) bekezdését, ezért ajánlatkérõ fenti jogalapra alapított közbeszerzési eljárást indító és azt követõ döntéseit megsemmisíti.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
A templom tetõfelújítási munkái 1995. márciusában kezdõdtek el a Bácsépszer Kft. generálkivitelezésében a Buváti Rt. engedélyezési és kiviteli tervdokumentációjának felhasználásával. A Buváti Rt. II. Építész Iroda 1995. július 24-én szakvéleményt készített, amelynek tárgya az volt, hogy a bontási munkák következtében a takarás nélkül maradt tetõszerkezet jelentõs mértékben beázott és a beázás következtében a takarás nélkül maradt téglaboltozatokra is jelentõs mennyiségû víz jutott. A templombelsõben emiatt folyamatosan hullik a vakolat, illetve fellazult, elmállott a téglaanyag. Az így kialakult folyamat életveszélyesnek is mondható, ezért a templombelsõben guruló állványról vagy akár egyéb belsõ ideiglenes állványról át kell vizsgálni a boltozatokat és a málló vakolatot, tégladarabokat el kell távolítani a felületrõl.<br>
Ajánlatkérõ a jelzett belsõ meglazult vakolat veszélytelenítési munkáival kapcsolatban megkeresést intézett az Országos Mûemlékvédelmi Hivatalhoz, aki válaszában 1995. augusztus 30-án tájékoztatta ajánlatkérõt, hogy a munkát olyan szakember végezheti, aki egyúttal alkalmas a díszítõ-festõmunka késõbbi rekonstrukciója érdekében a leletrögzítésre, amit úgynevezett falkutatási terv formájában kell benyújtani az Országos Mûemlékvédelmi Hivatalhoz. Ennek alapján ajánlatkérõ felkérte Kemény Marianne festõ-restaurátor mûvészt a templom belsõ falfestési munkáihoz az elõzetes falkutatási terv és a mûemléki épület belsõ festése foto-dokumentációjának elkészítésére.<br>
Az Országos Mûemlékvédelmi Hivatal Mûemlékfelügyeleti Igazgatóság 1995. november 30-án kelt határozatában engedélyezte ajánlatkérõ részére, hogy Kemény Marianne által 1995. októberében készített állapotrögzítõ dokumentáció szerint falkutatást végezzen, mely munka csak a restaurátor felügyelete mellett végezhetõ el.<br>
Az Országos Mûemlékvédelmi Hivatal 1996. május 30-án kelt határozatában engedélyt adott a Kemény Marianne által 1996. március 31-én készített dokumentáció szerint a belsõ falfestés helyreállításának elvégzésére is. A határozat tartalmazta azt is, hogy az engedélyezettõl eltérõ munkát csak a hatóság újabb engedélye alapján szabad elvégezni, a kutatást, restaurálást végzõ személyben történõ változást be kell jelenteni.<br>
Ezen elõzmények után ajánlatkérõ 2001. május 24-én hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján. Ajánlatkérõ a beszerzés tárgyát az alábbiak szerint határozta meg: Belsõ díszítõ falfestés és helyreállítás a kapcsolódó munkálatokkal. A kapcsolódó munkálatok díszüveg ablakok és kõ restaurátori felújítási munkákat tartalmaztak.<br>
A teljesítés idõpontját ajánlatkérõ 2002. május 30-ában határozta meg. Az ajánlati követelmények és információk között elõírta azt is, hogy a díszüveg ablakok és a kõrestaurátori munkákra legalább 2-2 alvállalkozói ajánlatot kell becsatolni.<br>
Az ajánlatkérõ az ajánlati felhívását a CLEMATIS Bt. részére küldte meg, akinek képviselõje Kemény Marianne.<br>
Az ajánlati felhívás részét képezték – Kemény Marianne terveivel együtt – a Mérmû Szövetkezet 2000. júliusában készített tervei is.<br>
Az ajánlati felhívás tartalmazta az ajánlattevõtõl a pénzügyi alkalmasság igazolására kért adatokat, a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti igazolásokat és nyilatkozatokat. Ajánlatkérõ a közbeszerzési eljárás megindításáról tájékoztatta a Döntõbizottság elnökét.<br>
A Döntõbizottság elnöke 2001. június 7-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárás jogszerûsége a rendelkezésre bocsátott iratokból egyértelmûen nem állapítható meg. Indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása jogszerû. Hivatkozott arra, hogy 1995. szeptemberében megkezdett leletmentés alapján 1996. március 31-i keltezéssel Kemény Marianne által kiadott restaurálási dokumentáció szerinti helyreállításra az Országos Mûemlékvédelmi Hivatal 30377/22/1996. számú határozatában engedélyt adott. Az engedélyben szerepelt az a kikötés, hogy az engedélyezettõl eltérõ munkát csak a hatóság újabb engedélye alapján szabad végezni. A kutatást, restaurálást végzõ személyben történõ változást be kell jelenteni. A szerzõi jogról szóló 1999. évi LXXVI. törvény 1. § (2) bekezdés h) pontja alapján szerzõi jogvédelem tárgya a "rajzolás, festés, szobrászat, metszés, kõnyomás útján vagy más hasonló módon létrehozott alkotás és annak terve". Ez alapján a Kemény Marianne által készített falkutatási dokumentáció szerzõi jogvédelem alatt áll.<br>
Ajánlatkérõ hivatkozott arra is, hogy a felkért ajánlattevõ részére a megbízás 1995. szeptember 5-i keltû, amikor még a közbeszerzési törvény nem volt hatályban. Ajánlatkérõ tárgyaláson tett nyilatkozatában azt elismerte, hogy Kemény Marianne és ajánlatkérõ között kizárólag a falkutatási dokumentáció elkészítése tárgyában jött létre szerzõdés, a kiviteli munkák elkészítésére szerzõdéskötésre 1995-ben nem került sor.<br>
Ajánlatkérõ tárgyaláson tett nyilatkozatában elismerte, hogy a beszerzés tárgyát képezõ úgynevezett kapcsolódó munkák nevezetesen a díszüveg ablakok és a kõrestaurálási felújítási munkák elvégzése vonatkozásában a kizárólagos jogok nem állnak fenn, hiszen ezért is jelölték meg, hogy erre 2-2 alvállalkozói ajánlat benyújtását kérik.<br>
Ajánlatkérõ hivatkozott arra, hogy ezen munkákat azért nem kívánták másfajta közbeszerzési eljárás keretében meghirdetni, mert a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>1) bekezdése alapján tilos a részekre bontás.<br>
Ajánlatkérõ nem vitatta, hogy az ajánlati felhívása nem tartalmazza az alkalmatlanná minõsítés szempontját, illetõleg nem tartalmaz elbírálási szempontokat sem. Álláspontja szerint a tárgyalásos eljárásra vonatkozóan a Kbt. részletesen nem szabályozza a felhívás kötelezõ tartalmát.<br>
A Döntõbizottság a rendelkezésre álló iratok alapján megállapította, hogy ajánlatkérõ ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapította, mely szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A Döntõbizottságnak vizsgálnia kellett, hogy ezen tényállási elemek jelen közbeszerzési eljárásban megvalósulnak-e. A szerzõi jogról szóló 1999. évi LXXVI. törvény 1. § (2) bekezdés h) pontja alapján a szerzõi jogi védelem tárgya a rajzolás, festés, szobrászat, metszés, kõnyomású vagy más hasonló módon létrehozott alkotás és annak terve. Ezt a megállapítást erõsítette meg az Országos Mûemlékvédelmi Hivatal 31785/3/2001. számú levele is, amely tartalmazta, hogy jelen restaurátori kutatás során a kutató által feltárt falfestés dokumentálására került sor. Ennek ismeretében történt a helyreállítási program és technológia meghatározása. A kutatási eredményeket leíró dokumentáció szerzõi jogi védelem alatt áll. E dokumentáció alapján van mód a korrekt helyreállítás elvégzésére. Ennek alapján a belsõ díszítõ falfestés restaurálása tárgyú munkarész elvégzésére kizárólag a terveket készítõ Kemény Marianne képes.<br>
Ennek alapján a restaurátori terv készítése megalapozza a terv szerinti munka megvalósítására vonatkozóan a kizárólagosságot. A beszerzés tárgyának e része vonatkozásában a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított közbeszerzési eljárás jogszerû, azonban ezen eljárás keretében az egyéb munkálatokra nem kérhet ajánlatkérõ ajánlatokat.<br>
Ajánlatkérõ azonban a közbeszerzési eljárás tárgyaként jelölte meg ugyanis a díszüveg ablakok és a kõrestaurátori felújítási munkákat is. Ajánlatkérõ által sem vitatottan ezen munkákra vonatkozóan a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek nem állnak fenn, hiszen ezen munkák elvégzése szerzõi jogi védelem alatt nem állnak. Mûszaki, technikai sajátosságok, illetõleg mûvészeti szempontok alapján sem kizárólag egyetlen egy ajánlattevõ képes, ezen munkák elvégzésére. Ajánlatkérõ éppen ezért kért 2-2 alvállalkozói ajánlatot ezen munkákra, mert versenyt kívánt biztosítani.<br>
Ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása a kapcsolódó munkák vonatkozásában, tehát nem jogszerû.<br>
Ajánlatkérõ tévesen hivatkozott a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. §-á</a>ban foglaltakra. A Kbt. 5. § (1) bekezdése az alábbiakat tartalmazza: tilos e törvény megkerülése céljából a közbeszerzést a (2) bekezdésbe ütközõ módon részekre bontani.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>2) bekezdés szerint a becsült érték kiszámítása során mindazon árubeszerzések vagy építési beruházások vagy szolgáltatások értékét egybe kell számítani, amelyek<br>
a) beszerzésére egy költségvetési érvben kerül sor [a 4. § (6) bekezdése szerinti eset kivételével], és<br>
b) beszerzésére egy ajánlattevõvel lehetne szerzõdést kötni, továbbá<br>
c) rendeltetése azonos vagy hasonló, illetõleg felhasználásuk egymással összefügg.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>3) bekezdése szerint, ha a (2) bekezdés alapján több – egyenként a 2. § (3) bekezdése szerinti értékhatárt el nem érõ értékû – beszerzési tárgy együttes értéke miatt közbeszerzési eljárást kell tartani, nem minõsül a törvény megkerülésének, ha az egybeszámított értékû beszerzési tárgyakat több közbeszerzési eljárásban szerzik be.<br>
A fenti jogszabályhelyekbõl következik, hogy a részekre bontást a Kbt. akkor tiltja, ha a törvény megkerülése céljából kerül arra sor. Azonban, ha ezen munkálatok mindegyikére a közbeszerzési eljárás keretében kerül sor szerzõdéskötésre, akkor a törvény megkerülésérõl nem beszélhetünk. Ennek figyelembevételével ezen munkálatok vonatkozásában külön közbeszerzési eljárás lefolytatható jogszerûen.<br>
A Döntõbizottság ezt követõen vizsgálta az ajánlatkérõ által kiadott ajánlati felhívás jogszerûségét.<br>
A Kbt. a hirdetmény közzététele nélkül, közvetlen ajánlati felhívás megküldésével indított eljárásokra is részletes szabályokat tartalmaz.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerint a hirdetmény közzététele nélküli tárgyalásos eljárás – a (3) bekezdés szerinti eset kivételével – ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
Ennek alapján megállapítható, hogy ajánlatkérõ meghatározta a 9. számú melléklet kötelezõ tartalmi elõírásai közül a 2. d) pontját a 3. a) pontját és a 4. pontját. A 8. pont a résztvevõk pénzügyi, gazdasági és mûszaki alkalmassága igazolására kért adatokat és tényeket írja elõ.<br>
Ajánlatkérõ által kibocsátott ajánlati felhívás mûszaki alkalmasság igazolására kért adatokat és tényeket nem tartalmazott.<br>
Ugyancsak nem tartalmazta az ajánlati felhívás a 9. a) pontjában megjelölt részvételre jelentkezõ alkalmassága elbírálásának szempontját és nem tartalmazta a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésben foglaltakat, az ajánlatok elbírálásának szempontját sem.<br>
A Döntõbizottság az ajánlati felhívás jogszabálysértõ voltára tekintettel határozott arról, hogy az ajánlatkérõ közbeszerzési eljárás indítására vonatkozó és azt követõ döntéseit megsemmisíti.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és a c) pont alapján a rendelkezõ részben foglalt döntés meghozataláról határozott, és a h) pont alapján döntött a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 3.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>