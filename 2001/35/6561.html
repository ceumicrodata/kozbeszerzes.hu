<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6561)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.290/11/2001<br>
<br>
Tárgy: a Duna Épszer Rt. jogorvoslati kérelme az Országos Idegsebészeti Tudományos Intézet közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Duna Épszer Rt. (1214 Budapest, II. Rákóczi F. u. 277., a továbbiakban. kérelmezõ), jogorvoslati kérelmét, amelyet az Országos Idegsebészeti Tudományos Intézet (1145 Budapest, Amerikai út 57., képviselõ: dr. Bûrös László ügyvéd, 1135 Budapest, Tahi u. 53–59., továbbiakban. ajánlatkérõ) "egészségügyi intézmény új diagnosztikai tömbjének beruházás keretében történõ megvalósítása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai alapján az alábbi tényállást állapította meg.<br>
Ajánlatkérõ a rendelkezõ részben meghatározott beszerzés tárgyában nyílt elõminõsítési közbeszerzési eljárást indított, melynek részvételi felhívása 2001. április 11. napján a Közbeszerzési Értesítõ (K. É.) 15. számában került közzétételre.<br>
Ajánlatkérõ a részvételi felhívás 9. pontjában meghatározta a jelentkezõk pénzügyi, gazdasági és mûszaki alkalmasság igazolására kért adatokat és tényeket, majd a 10. pontban meghatározta a részvételre jelentkezõk alkalmassága elbírálásának szempontjait, melyek az alábbiak voltak:<br>
– a jelentkezõ pénzügyi-gazdasági helyzete figyelemmel a beszerzés tárgyát képezõ szolgáltatás végzéséhez szükséges finanszírozási tevékenységre,<br>
– az elõzõ 5 évre vonatkozó referenciák, azok volumene,<br>
– a teljesítésbe bevonni kívánt vezetõ szakemberek szakmai alkalmassága, alkalmazott létszáma,<br>
– a jelentkezõ minõségbiztosítási rendszere.<br>
Ajánlatkérõ a részvételi felhívás 12. Egyéb információk elnevezésû pontjának 6. francia bekezdésében meghatározta, hogy közös részvételi jelentkezés esetén rögzíteni kell, hogy a szerzõdés megkötésére jelentkezõk közül melyikük bír felhatalmazással. A közös jelentkezõk alkalmasságát önállóan kell igazolni.<br>
A részvételi jelentkezés benyújtásának határidejére 2001. május 7. napjára a KIPSZER Rt., a Magyar Építõ Rt., az Alba Regia Rt., a HUNÉP Rt., a Mélyépítõ Bp. Kft., a Középületépítõ Rt., a BÁÉV Rt. nyújtott be részvételi jelentkezést.<br>
Kérelmezõ 2001. május 8. napján nyújtott be jogorvoslati kérelmet a Döntõbizottsághoz. Álláspontja szerint jogsértõ ajánlatkérõ részvételi felhívásának 12. pont 6. francia bekezdésében elõírt feltétel, miszerint közös jelentkezõk alkalmasságát önállóan kell igazolni. Ajánlatkérõ ezen feltétel elõírásával megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésben foglalt esélyegyenlõség elvét. Álláspontja szerint a közös ajánlattételnek éppen az a célja, hogy az egyenként alkalmatlan vállalkozók közös erõvel a beruházást megvalósíthassák.<br>
Kérte a Döntõbizottságot, hogy állapítsa meg a jogsértést, kötelezze ajánlatkérõt új ajánlati felhívás közzétételére. Ideiglenes intézkedésként kérte a közbeszerzési eljárás felfüggesztését.<br>
Ajánlatkérõ érdemi észrevételében a jogorvoslati kérelem elutasítását kérte, annak megalapozatlansága okán.<br>
Elõadta, hogy a kérelmezõ által vitatott elõírás a Közbeszerzési Értesítõ Szerkesztõsége jogi lektorának felhívására került bele a részvételi felhívás szövegébe. A <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>(2) bekezdése álláspontja szerint nem tartalmaz olyan megkülönböztetést, ami szerint a közös ajánlattevõk tekintetében a Kbt. egyéb, a konkrét esetben alkalmazandó rendelkezéseit az önálló ajánlattevõkre irányadó rendelkezésektõl eltérõen kellene alkalmazni, így valamennyi ajánlattevõ tekintetében a Kbt. 44. §-ában foglaltak szerint kell eljárni. Ennek megfelelõen a közös ajánlattevõk esetében az alkalmasságot külön-külön kell vizsgálni, melyet a Döntõbizottság egységesen alkalmazott gyakorlata is alátámaszt.<br>
A Döntõbizottság megállapította, hogy kérelmezõ jogorvoslati kérelme megalapozatlan az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>(2) bekezdése kimondja, hogy több ajánlattevõ közösen is tehet ajánlatot.<br>
A rendelkezés "több ajánlattevõ" szóhasználattal él, így annak nyelvtani értelmezése szerint a közös ajánlattevõk mindegyike ajánlattevõ. Ez azzal jár együtt, hogy a közös ajánlattevõk – konzorciumi tagok – mindegyikét terhelik az ajánlattevõi minõséggel járó kötelezettségek, melyekrõl a törvény az alábbiak szerint rendelkezik.<br>
<a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdés: az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását. <br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés: az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható:<br>
a) pénzügyi intézménytõl származó – errõl szóló – nyilatkozattal,<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával,<br>
c) az elõzõ legfeljebb 3 évi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával,<br>
d) az ajánlatkérõ által elõírt tartalmú egyéb – fizetõképességének megállapítására alkalmas – nyilatkozattal vagy dokumentummal.<br>
44. § (2) bekezdés szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható:<br>
a) az elõzõ legfeljebb 3 év legjelentõsebb szállításainak, szolgáltatásainak, illetve az elõzõ legfeljebb 5 év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével),<br>
b) mûszaki-technikai felszereltségének leírásával,<br>
c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõségellenõrzésért felelõsek,<br>
d) a termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell,<br>
e) a megkövetelt és egyértelmûen megadott mûszaki leírások tekintetében az elismert – bármely nemzeti rendszerben akkreditált – minõségtanúsító intézménytõl származó tanúsítvánnyal,<br>
f) termelési, illetve kutatási-fejlesztési képességérõl az ajánlatkérõ vagy más szervezet által végzett vizsgálattal, ha a termék, illetve a szolgáltatás összetett, vagy ha különleges célra szolgál,<br>
g) a saját és a teljesítésbe bevonandó mûszaki vagy gazdasági egységek minõségbiztosítási rendszerének – bármely nemzeti rendszerben akkreditált – tanúsító általi tanúsításával. <br>
<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdés: az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdés szerint az ajánlatkérõnek az (1)–(2) bekezdésben meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése alapján a fent idézett rendelkezéseket a két szakaszból álló eljárás részvételi szakaszára is vonatkozik.<br>
A fent idézett rendelkezéseket a Döntõbizottságnak a bíróság ítélkezési gyakorlatával alátámasztott joggyakorlata szerint ajánlatkérõnek a közös ajánlattevõk mindegyik tagjával – mindegyik konzorciumi taggal – szemben alkalmazni kell. Ez azt jelenti tehát, hogy a közös ajánlattevõ tagjai vonatkozásában külön-külön vizsgálni kell az ajánlat/jelentkezés érvényességét és az ajánlattevõ/jelentkezõ alkalmasságát és az egyik konzorciumi tagra vonatkozó érvénytelenség vagy az egyik konzorciumi tag alkalmatlansága a közös jelentkezés/ajánlat érvénytelenségét, illetve a közös ajánlattevõk/jelentkezõk alkalmatlanságát vonja maga után.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. § </a>alapján a törvény rendelkezései kogensek, eltérés csak annyiban lehetséges, ha azt a törvény megengedi. Mivel a törvény nem tartalmaz diszpozitív szabályokat a közös ajánlattevõkre vonatkozóan azok érvénytelenségének és alkalmasságának vizsgálata tekintetében, így ajánlatkérõ a törvény szabályait akkor tartja be, ha a közös ajánlattevõk mindegyikét ajánlattevõnek tekintve alkalmazza a törvény rendelkezéseit. <br>
A fentiekre tekintettel ajánlatkérõ részvételi felhívásának a közös ajánlattevõk alkalmasságának az elbírálására vonatkozó elõírása nem ellentétes a Kbt. rendelkezéseivel, hanem azzal összhangban határozza meg elõre, hogy közös részvételre jelentkezés esetén hogy jár el.<br>
Kérelmezõ nem vitatta, hogy az ajánlatkérõ által meghatározott alkalmatlanná minõsítési feltételek önmagukban nem sértik a fent idézett <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdését. Ily módon fentiekre is tekintettel a törvény rendelkezései betartása mellett, azok figyelembevételével elõírt feltételek nem jelentik, nem jelenthetik az esélyegyenlõség alapelvének sérelmét.<br>
A fentiek alapján a Döntõbizottság a rendelkezõ részben foglaltak szerinti döntést hozta, s a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította. <br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 6.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>