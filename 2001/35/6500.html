<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6500)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.371/11/2001.<br>
<br>
Tárgy: a Bábolna Környezetbiológiai Központ Magyar–Francia Kft. jogorvoslati kérelme Tata Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Bábolna Környezetbiológiai Központ Magyar–Francia Kft. (1107 Budapest, Szállás u. 6., képviseli: dr. Bûrös László ügyvéd, 1135 Budapest, Tahi u. 53–59., továbbiakban kérelmezõ) Tata Város Önkormányzata (2890 Tata, Kossuth tér 1., továbbiakban ajánlatkérõ) "Rágcsálóirtás" tárgyú közbeszerzési eljárása ellen elõterjesztett jogorvoslati kérelmét elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. február 1-jén írásban kért a kérelmezõtõl Tata város egész területére vonatkozó rágcsálómentesítési javaslatot és árajánlatot. Ebben tájékoztatta, hogy hivatala ISO 9001 minõségbiztosítási szabvány követelményei szerint végzi tevékenységét, így a megküldött kérdõívek kitöltése alapján elkészített minõsített beszállítói listán szereplõ vállalkozásokkal köthetõ szerzõdés.<br>
A kérelmezõ 2001. március 30-án adta át Tata város teljes és átfogó rágcsálómentesítésre vonatkozó árajánlatát.<br>
Az Állami Népegészségügyi és Tisztiorvosi Szolgálat Tata Városi Intézete 2001. május 3-i levelében egyrészt arról tájékoztatta ajánlatkérõt, hogy az ingatlanok, épületek tulajdonosai, üzemeltetõi az elmúlt évek során a jogszabályi elõírások és ÁNTSZ kötelezõ határozata ellenére nem minden esetben, és fõként nem szakszerûen végezték el a rágcsálók irtását. Emiatt alakultak ki a rágcsálógócok a város területén, amelyek kiterjedtsége egyre növekedett. "Jelen helyzetben csak egységes elvek szerint, egy idõben elvégzett rágcsálóirtás lehet hatásos. ...közegészségügyi és járványügyi szempontból szükséges és indokolt."<br>
Ajánlatkérõ 2001. május 8-én kelt és május 10-én érkezett írásbeli beadványában tájékoztatta a Döntõbizottság elnökét a hirdetmény közzététele nélküli, gyorsított, tárgyalásos eljárás megindításáról. Tájékoztatójában a közbeszerzésekrõl szóló 1995. évi XL. tv. (továbbiakban Kbt.) konkrét rendelkezését nem jelölte meg, eljárásválasztása indokául elõadta, hogy az utóbbi hónapokban a város területén olyan mértékben szaporodtak el a rágcsálók, hogy járvány és közegészségügyi okokból az azonnali mentesítés iránt kell intézkedni, a fertõzöttség további növekedése beláthatatlan következményekkel járna.<br>
Tájékoztatójában három szervezetet: a kérelmezõt, az ARZÉN Kft.-t és a DDD Kft.-t hívott fel ajánlattételre. Mellékletként megküldte az ajánlati felhívását.<br>
Ajánlatkérõ a 2001. május 8-án kelt levelében hívta fel a megjelölt szervezeteket az ajánlattételre. Az ajánlati felhívást a DDD. Kft. 2001. május 10-én faxon megkapta, míg a kérelmezõ a felhívást 2001. május 15-ét megelõzõen kapta meg.<br>
Ajánlatkérõ a pénzügyi, gazdasági és mûszaki alkalmasság igazolására felhívása 5. pontjában többek között az alábbi adatokat és tényeket kérte:<br>
– "a számlavezetõ pénzintézeti igazolás az ajánlattevõ fizetõ és hitelképességérõl,<br>
– cégbemutatás referenciákkal,<br>
– cégbejegyzési okmányok 30 napnál nem régebbi másolata (cégjegyzék, aláírási címpéldány)".<br>
A 6. a) pontban ajánlatkérõ meghatározta, hogy az ajánlattevõk alkalmasságának elbírálása során az alábbi szempontokra lesz figyelemmel:<br>
– "pénzügyi, gazdasági megbízhatóság,<br>
– 5 éves ellenõrizhetõ referenciák megléte."<br>
A felhívás 6. b) pont szerint ajánlatkérõ alkalmatlannak minõsíti azt az ajánlattevõt, akinek veszteséges a gazdálkodása, nincs megfelelõ referenciája.<br>
Ajánlatkérõ az összességében legelõnyösebb ajánlat kiválasztásához a részszempontokat és a súlyszámokat az alábbiak szerint határozta meg:<br>
részszempontok	súlyszámok<br>
– vállalási ár	30<br>
– vállalási határidõ	30<br>
– az ajánlat kidolgozottsága	10<br>
– teljes körû bonyolítás	25<br>
– helyi munkaerõ alkalmazása	5<br>
Az adható pontszámot 0–10-ig állapította meg.<br>
A felhívás 11. pontjában benyújtási határidõként 2001. május 25-e 10.00 órát, míg a benyújtás helyeként a polgármesteri hivatal 206–208. szobáját jelölte meg ajánlatkérõ.<br>
Ajánlatkérõ az ajánlati felhívás mellékleteként Tata város teljes területére vonatkozóan az ingatlanok rendeltetése, az épületek építési technológiája szerint tagolt, továbbá az üzemeket és közintézményeket feltüntetõ összeállítást küldött meg.<br>
Az ajánlattételi határidõig mindhárom felhívott benyújtotta ajánlatát.<br>
Az ajánlatok bontásán, a felhívás 11. pontjában megjelölt idõpontban és helyen sem a kérelmezõ, sem a DDD Kft. képviselõje nem tartózkodott, csak az ajánlatkérõ képviselõi voltak jelen. Az errõl készített jegyzõkönyvben feltüntették az ajánlattevõk nevét, székhelyét, a nettó vállalási árat és a teljesítési határidõt.<br>
Ajánlatkérõ 2001. május 31-én tartott valamennyi ajánlattevõvel egyszerre tárgyalást.<br>
Az ajánlatokat az ajánlatkérõ bizottsága értékelte, majd ajánlatkérõ írásban – "Összegezés az eljárásról" tájékoztató megküldésével – értesítette az eljárás eredményérõl az ajánlattevõket.<br>
Ebben ajánlatkérõ minden ajánlattevõt alkalmasnak és minden ajánlatot érvényesnek minõsített. Nyertes ajánlattevõnek a DDD Kft.-t hirdették ki, kiválasztásának indokaként a kedvezõbb ajánlati árat és a részletesebb ajánlatot tüntették fel.<br>
Az ajánlatok elbírálása során a vállalási határidõ, a teljes körû lebonyolítás és a helyi munkaerõ alkalmazása részszempont esetén minden ajánlattevõ a maximális 10 pontszámot kapta. Az ajánlatok értékelése során különbség csak a vállalási ár és az ajánlatok kidolgozottsága részszempont vonatkozásában volt. A nyertes ajánlattevõ az ajánlati árára a maximális 10 pontot kapta, míg a kérelmezõ a 75 000 Ft-tal magasabb ajánlati árára 0,1 ponttal kapott kevesebbet. Az ajánlatok kidolgozottsága részszempontnál ajánlattevõ a nyertes ajánlattevõ részére 9 pontot, míg a kérelmezõ részére 8 pontot adott. Az Arzén Kft. ezen részszempontoknál kevesebb pontszámokat kapott.<br>
A kérelmezõ 2001. június 11-én nyújtotta be jogorvoslati kérelmét.<br>
Kérte ajánlatkérõ eljárást lezáró döntésének megsemmisítését, eljárási költségek viselésére kötelezését, továbbá ideiglenes intézkedésként a szerzõdés kötésének megtiltását.<br>
Tárgyaláson pontosított jogorvoslati kérelmében kifogásolta, hogy ajánlatkérõ, még a közbeszerzési eljárást megelõzõen kért tõle a Tata város egész területének rágcsálómentesítésére vonatkozó árajánlatot. Fenntartotta azon álláspontját, hogy nem álltak fenn a hirdetmény közzététele nélküli, gyorsított, tárgyalásos közbeszerzési eljárás lefolytatásának feltételei.<br>
Az ajánlati felhívás jogszerûségét több ponton megkérdõjelezte. A felhívás nem tartalmazta az eljárás lefolytatásának jogcímét (a Kbt. pontos szakaszhelyének megjelölésével) és a tárgyalásos eljárás lefolytatásának szabályait. Kifogásolta, hogy az ajánlati felhívás nem tartalmazott elõírást az ISO 9001 minõségbiztosítási szabvánnyal kapcsolatban. A felhívásban ajánlatkérõ nem szakszerûen jelölte meg az alkalmassági követelményeket. Konkrétan arra utalt, hogy pénzügyi, gazdasági megbízhatóságot ajánlatkérõ az alkalmasság elbírálásánál szempontként jelölte meg azzal, hogy alkalmatlan az ajánlattevõ, ha a gazdálkodása veszteséges. Azonban a felhívásában csak a számlavezetõ pénzintézet igazolását kérte az ajánlattevõ fizetõ és hitelképességérõl, amelynek alapján kérelmezõ szerint ebben nem lehet megnyugtatóan dönteni. Sérelmezte, hogy az ajánlati felhívás csak általánosságban referenciát jelölt meg. Álláspontja szerint kifejezetten városban végzett referenciát kellett volna követelményként támasztani. Kifogásolta, hogy ajánlatkérõ nem készített az ajánlatok bontásáról jegyzõkönyvet. A nyertes ajánlattevõ szerinte alkalmatlan, mert cégkivonata nem tartalmazza a rágcsálóirtásra feljogosító tevékenységi kört, másrészt kizárólag bankigazolás alapján nem állapítható meg pénzügyi, gazdasági megbízhatósága és esetleges veszteséges gazdálkodása sem zárható ki. Álláspontja szerint a nyertes ajánlattevõnek a referenciái sem megfelelõek, mert nem kifejezetten város területén végzett munkákra vonatkoznak.<br>
Ajánlatkérõ a jogorvoslati kérelem elutasítását kérte.<br>
Elõadta, hogy 2001. év elején több cégtõl kért árajánlatokat a város területén végzendõ rágcsálóirtásra. Az árajánlatok beérkezte után volt megállapítható, hogy a közbeszerzési értékhatár meghaladása miatt kötelezõ közbeszerzési eljárás lefolytatása. A rágcsálógócok növekedése tette közegészségügyi és járványügyi szempontból rendkívül szükségessé és sürgõssé az eljárás lefolytatását, ezért döntöttek a hirdetmény közzététele nélküli gyorsított tárgyalásos eljárás mellett.<br>
Az ISO 9001 minõségbiztosítási szabvány vonatkozásában elõadta, hogy az ajánlattevõk esetén ezt a követelményt az elõzetes árajánlatkérésekor sem támasztotta. Azt jelezte csak, hogy a megküldött kérdõívek alapján készíti el minõsített beszállítói listáját és csak ilyen listán szereplõ vállalkozással köthet szerzõdést.<br>
Álláspontja szerint a közbeszerzési eljárást szabályosan folytatta le, az ajánlati felhívásban megjelölt helyen, idõben került sor az ajánlatok felbontására és jegyzõkönyv is készült. A megtartott tárgyaláson pedig egyik ajánlattevõ sem jelezte az ár vonatkozásában korrekció lehetõségét.<br>
Az ajánlattevõket az írásos összesített tájékoztató megküldésével értesítették az eljárás eredményérõl.<br>
Becsatolta a nyertes ajánlattevõ módosított cégkivonatát, mely tartalmazza azt a tevékenységi kört, amely a beszerzés tárgyára vonatkozik. Álláspontja szerint a nyertes ajánlattevõ megfelelõ referenciákkal rendelkezik rágcsálóirtás területén, város területén végzett rágcsálóirtás pedig nem volt alkalmassági követelmény.<br>
Egyéb érdekeltként a nyertes DDD Kft. kérte a jogorvoslati kérelem elutasítását. Szerinte ajánlatkérõ a közbeszerzési eljárást szabályosan folytatta le. Ajánlata megfelelt az ajánlati felhívásban támasztott alkalmassági kritériumoknak. A cégbíróságon már korábban átvezetésre került a szükséges tevékenységi kör, az ÁNTSZ-tõl az engedélyt szintén még a közbeszerzési eljárás elõtt megkapták, cégük gazdálkodása nem veszteséges, a bankigazolást becsatolták. Referenciáit az ajánlata tartalmazza, 1993-tól kezdõdõen végzett állandó ügyfelei részére rágcsálóirtást, 1994-ben pedig Almásfüzitõn, tehát lakott területen is végeztek rágcsálóirtást.<br>
Álláspontja szerint, mind árban, mind kidolgozottságban jobb ajánlatot nyújtott, ezért megalapozottan lett nyertes.<br>
Bejelentette, hogy ajánlatkérõvel a szerzõdést még nem kötötte meg.<br>
A Döntõbizottság megállapította, hogy a kérelmezõ jogorvoslati kérelme részben nem tartozik a hatáskörébe, részben elkésett, részben megalapozatlan.<br>
A kérelmezõ jogorvoslati kérelmében sérelmezte ajánlatkérõ elõzetes árajánlatkérését, az ezzel kapcsolatos eljárását.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése határozza meg a Döntõbizottság hatáskörébe tartozó jogorvoslatokat az alábbiak szerint:<br>
"a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása."<br>
A Kbt. ezen rendelkezése taxatíve és kógensen meghatározza a közbeszerzési eljárások vonatkozásában milyen jogorvoslati kérelmek elbírálására van a Döntõbizottságnak hatásköre. Ajánlatkérõnek a közbeszerzési eljárást megelõzõ információ- és adatgyûjtése nem tartozik ebbe a körbe, ezért a Döntõbizottság a kérelem e részét hatáskör hiánya miatt nem vizsgálta.<br>
A Döntõbizottság megállapította, hogy a jogorvoslati kérelemnek a közbeszerzési eljárás fajtájának kiválasztására, az ajánlati felhívásra, az abban foglaltakra vonatkozó része elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint:<br>
"Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni. ... E határidõk elmulasztása jogvesztéssel jár."<br>
A kérelmezõ vonatkozásában a 15 napos, szubjektív, a tudomásra jutástól számított határidõ letelte egyértelmûen megállapítható. Az ajánlati felhívást az ajánlatkérõ egy 2001. május 8-i levél kíséretével küldte meg. A DDD Kft. úgy nyilatkozott, hogy május 10-én megkapták faxon. Kérelmezõ nem tudott egyértelmûen nyilatkozni a kézbesítés idõpontjára. Azonban az ajánlatába becsatolt bankigazolás szerint, a bank, a kérelmezõ bankigazolás kérésére vonatkozó levelét május 15-én kapta meg. Így kérelmezõ mindenképpen május 15-e elõtt kapta meg az ajánlati felhívást. Kérelmezõnek – a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése értelmében – az ajánlati felhívás kézbesítésétõl számított 15 napja lett volna arra, hogy amennyiben jogellenesnek tartja a felhívást vagy annak bármely pontját, azt kifogásolja vagy jogorvoslati kérelmet terjesszen elõ. A kérelmezõ jogorvoslati kérelmét azonban csak június 11-én nyújtotta be, ekkor azonban a 15 napos szubjektív, a tudomásra jutástól számított jogvesztõ határidõ már letelt. Így a jogorvoslati kérelem ezen részét a Döntõbizottság elkésettség miatt utasította el.<br>
A Döntõbizottság megállapította, hogy megalapozatlan a jogorvoslati kérelemnek az ajánlatok felbontására és ennek jegyzõkönyvezésére, a tárgyalásra vonatkozó része.<br>
A tárgyaláson tett nyilatkozatok alapján egyértelmûen megállapítható volt, hogy az ajánlati felhívás 11. pontjában megjelölt helyen és idõben sem a kérelmezõ, sem a DDD Kft. képviselõje nem tartózkodott. A DDD Kft. képviselõje korábban eltávozott az épületbõl, míg a kérelmezõ képviselõje úgy nyilatkozott, hogy a félemeleten tartózkodott. Ugyanakkor az ajánlatkérõ megküldte a Döntõbizottság részére az ajánlatok bontásáról készített jegyzõkönyvet. A jegyzõkönyv megfelel a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében és az 54. §-ban meghatározott követelményeknek, az ott elõírt adatokat rögzítették.<br>
Ajánlatkérõ az ajánlati felhívásában nem részletezte a tárgyalásos eljárás lefolytatásának menetét és ezt egyetlen érdekelt, a kérelmezõ sem kifogásolta. Azonban a kérelmezõ és a DDD Kft. képviselõjének egyezõ nyilatkozata alapján megállapítható volt, hogy 2001. május 31-én minden ajánlattevõ együttes részvételével megtartották a tárgyalást.<br>
A Döntõbizottság megállapította, hogy a kérelmezõnek a nyertes ajánlattevõ alkalmasságára vonatkozó kifogásai megalapozatlanok.<br>
Ajánlatkérõ az ajánlati felhívásában határozta meg az alkalmassági kritériumokat, a csatolandó iratokat. A nyertes ajánlattevõ az ajánlati felhívásban feltüntetett feltételeknek megfelelt, az abban feltüntetett iratokat is csatolta.<br>
Az ajánlati felhívás nem írta elõ, hogy a cég a rágcsálóirtási tevékenység végzéséhez szükséges engedélyeket csatolja, illetve ezen tevékenységi kör a cégnyilvántartásban szerepeljen. Így ezt a feltételt a Döntõbizottság nem vizsgálta. Az ajánlatkérõ csak a számlavezetõ pénzintézet igazolását kérte az ajánlattevõ fizetõ és hitelképességérõl. Ezt a nyertes DDD Kft. csatolta. Ez pedig pénzügyi és gazdasági megbízhatóságát támasztotta alá, illetve nem utalt olyan körülményre amelybõl veszteséges gazdálkodására lehetne következtetést levonni.<br>
A kérelmezõ felvetésére megjegyzi a Döntõbizottság, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése csak lehetõvé teszi további más igazolási mód elõírását.<br>
Ajánlatkérõ az ajánlati felhívásában a 6. a) és b) pontban referenciák vonatkozásában két elõírást tett: rágcsálóirtásra vonatkozzon és az 5 éves idõtartam meglegyen. A nyertes ajánlattevõ referenciái ennek megfeleltek. Ajánlatának "Cégbemutatás referenciákkal" részében megjelölt álladó partnerei közül az elsõ négy részére 1993 óta végez rágcsálóirtási tevékenységet.<br>
A Döntõbizottság szerint megalapozatlan a kérelmezõ jogorvoslati kérelmének az ajánlatok értékelését támadó része. Kérelmezõ az ajánlatok kidolgozottsága tekintetében vitatta az értékelés helyességét.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése ajánlatkérõvel szemben követelményként támasztja, hogy az ajánlatoknak az elbírálás részszempontja szerinti tartalmi elemeit értékelje. A Döntõbizottság összehasonlította a kérelmezõ és a nyertes ajánlatát ezen részszempont vonatkozásában. A Döntõbizottság megállapította, hogy mindkét ajánlat kidolgozott, tartalmazza a tevékenység végzéséhez szükséges eszközök, anyagok és egyéb szükséges feltételek ismertetését. Ugyanakkor a nyertes ajánlattevõ ajánlatának a "Kivitelezés gyakorlati végrehajtása, szervezése" címû VIII. fejezetében részletesen ismerteti – figyelemmel a földrajzi területi beosztásra – a végrehajtandó irtási munkafolyamatot, míg kérelmezõ ezt a kérdést inkább általánosságban érinti. Erre tekintettel a Döntõbizottság a nyertes ajánlattevõ javára adott 1 többletpontot indokoltnak minõsítette, ez tükrözi a két ajánlat közötti különbséget.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva a fenti indokok alapján a kérelmezõ jogorvoslati kérelmét, részben elkésettség, részben megalapozatlanság miatt a Kbt. 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. július 10.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>