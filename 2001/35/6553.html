<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6553)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.353/7/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Szegedi Tudományegyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban: Döntõbizottság elnöke) a Szegedi Tudományegyetem (6720 Szeged, Dugonics tér 13., a továbbiakban: ajánlatkérõ) "SZTE Európai Tanulmányok Intézete épületének felújítása" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõ közbeszerzési eljárást indító és azt követõ döntéseit megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ 2001. május 22-én hirdetmény közzététele nélküli tárgyalásos eljárást kezdeményezett a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján a rendelkezõ részben megjelölt beszerzés tárgyában.<br>
A Döntõbizottság elnöke részére ajánlatkérõ megküldte az elkészített ajánlati felhívását. A tárgyalásos eljárás választását megalapozó körülményekre vonatkozóan elõadta, hogy PHARE-támogatás keretében 1998-ban elnyerte a HU.96.06020103 számú projektet, melynek címe a Közgazdász képzés és az Európai Tanulmányok Központ helyiségeinek bõvítése. Ezt követõen két újabb PHARE tender került meghirdetésre, az elsõ 2000. augusztus 10-én elegendõ ajánlattevõ hiányában meghiúsult. A második 2000. november 4-én közzétett tendert az FVM PHARE Programiroda az értékelõ bizottság négy tagjának igenlõ szavazatának ellenére – egy finn szakértõ külön véleményére alapítva – elutasítóan terjesztette fel az Európai Bizottság Delegációjához, így a PHARE-támogatást ajánlatkérõ elveszítette. Az elutasítás folytán súlyos hátrány érte ajánlatkérõt, ezek közül a leglényegesebb az volt, hogy teremhiány közepette jelentõs idõt veszített az egyetem, a 150 fõs elõadásokat 80 fõs teremben, 40 fõs szemináriumokat 20 fõs teremben kell tartani.<br>
Ajánlatkérõ ajánlattételre három szervezetet hívott fel, melyek a következõk: Cseh és Társa Építõipari Kft., Baucont Építõipari Rt. és Építészmester Rt.<br>
Az ajánlati felhívás a teljesítési határidõt 2001. augusztus 24-ében határozta meg. Az ajánlati felhívás tartalmazta az eljárás lefolytatásának menetét, az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, az elbírálás szempontját.<br>
A Döntõbizottság elnöke 2001. június 5-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, ezért indítványozta a közbeszerzési eljárás jogalapjának vizsgálatát.<br>
Ajánlatkérõ érdemi észrevételében kérte az eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek jelen esetben fennállnak, jogszerûen folytatja az eljárását. Indoklásul elõadta, hogy a beszerzés I. üteme a PHARE-támogatás elnyerése alapján készült el. Az újabb támogatásra beadott pályázatuk elutasítása 8 hónapos idõveszteséggel járt számukra, és az elutasítás teljesen váratlan és érthetetlen volt. Más eljárásfajta választása esetén nem tudják biztosítani a 2001–2002. tanévkezdéshez az oktatási helyiségek bõvítését. Ajánlatkérõt nem terheli felelõsség a rendkívüli sürgõs helyzet elõállása miatt.<br>
Ajánlatkérõ elõadta továbbá, hogy a PHARE-támogatás elvesztését követõen egyéb pénzügyi fedezet biztosításának lehetõségét keresték, azonban az erre tett erõfeszítések eredménnyel nem jártak. A beruházáshoz szükséges 20 M Ft összeget végül saját erõforrásból tudják biztosítaní. Ajánlatkérõ becsatolta az FVM 2001. február 9-én kelt levelét, melyben tájékoztatták, hogy a PHARE-támogatásra benyújtott pályázatát nem fogadják el.<br>
Ajánlatkérõ nyilatkozott, hogy a közbeszerzési eljárás lefolytatása megtörtént, azonban az eredményhirdetést a Döntõbizottság érdemi határozatának meghozataláig elhalasztják.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés alapján a közbeszerzési eljárás nyílt, meghívásos, illetve tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
Ajánlatkérõ a hirdetmény közzététele nélküli tárgyalásos eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította. E szakasz szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Kbt. negatív megközelítésben határozza meg a rendkívüli sürgõsség miatt alkalmazott tárgyalásos eljárás feltételeit, azaz az ajánlatkérõ nem láthatja elõre a sürgõs eljárás indokló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá gyors eljárás szükségessége miatt nyílt vagy a meghívásos eljárásban elõírt határidõk nem betarthatók. A rendkívüli sürgõsség esetén a közbeszerzésre irányuló szerzõdés gyors megkötésének és teljesítésének elmaradása a közbeszerzéssel érintettek helyzetében nagymértékû súlyos hátrányt, kárt okozna. Egyetlen feltétel hiánya már nem teszi jogszerûvé a Kbt. 70. § (1) bekezdés c) pontjának alkalmazását.<br>
A Döntõbizottság a rendelkezésre álló iratokból megállapította, hogy ajánlatkérõ 2001. február 9-én kelt az FVM által írt levélbõl értesült arról, hogy a PHARE-támogatásra benyújtott építési tendert az Európai Bizottság Budapesti Delegációja 2001. február 7-én kelt levelében törölte. Ajánlatkérõ tehát ekkor értesült arról, hogy a tervezett beruházásához anyagi forrást a PHARE-keret terhére nem kap. Ebben az idõpontban volt abban a helyzetben, hogy közbeszerzési eljárást indítson. Ajánlatkérõ azonban ebben az idõpontban közbeszerzési eljárás indításáról nem döntött, hanem különbözõ módokon kívánt a beruházás megvalósításához szükséges pénzügyi fedezetet elnyerni, ugyanakkor saját forrásai terhére képes lett volna már ekkor a beszerzését elindítani. A közbeszerzési eljárását ajánlatkérõ csak 2001. május 21-én, a PHARE-támogatás elvesztésérõl történõ tudomásszerzést követõ 3 hónap után indította meg. Ennek alapján elõre nem látható okból elõállt rendkívüli sürgõsségrõl, amely nem az ajánlatkérõ mulasztására vezethetõ vissza, nem beszélhetünk.<br>
Ajánlatkérõ amennyiben gondosan járt volna el, úgy kellõ idõben a közbeszerzési eljárását elõkészíti és a PHARE-támogatás elvesztésérõl történõ tudomásszerzést követõen abban a helyzetben lehetett volna, hogy az eljárását megindítsa.<br>
Nem látta a Döntõbizottság azt sem bizonyítottnak, hogy a szerzõdés teljesítése ajánlatkérõ mûködésének feltétele volna. Ajánlatkérõ maga sem hivatkozott arra, hogy az általános zsúfoltságon túl a beszerzés megvalósítása egyéb következményekkel is járna számára.<br>
A fentiek alapján a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek jelen közbeszerzési eljárásban nem álltak fenn.<br>
Ennek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c) pontja alapján az ajánlatkérõ közbeszerzési eljárást indító és azt követõ döntéseit megsemmisítette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 12.<br>
<br>
Dr. Engler Magdolna s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>