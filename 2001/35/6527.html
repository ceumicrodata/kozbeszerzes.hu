<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6527)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.361/8/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás az Isaszegi Gábor Dénes Számítástechnikai és Informatikai Szakközépiskoláért Alapítvány közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Isaszegi Gábor Dénes Számítástechnikai és Informatikai Szakközépiskoláért Alapítvány (2117 Isaszeg, Széchenyi u. 13., a továbbiakban: ajánlatkérõ) "Isaszeg, Madách út 1/A. szám alatti Gábor Dénes Számítástechnikai és Informatikai Szakközépiskola Sport és összekötõ épület építési munkáinak generálkivitelezése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõnek a Kbt. 70. § (1) bekezdés c) pontjára alapított, közbeszerzési eljárást indító és azt követõ döntéseit megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratok, ajánlatkérõ tárgyaláson tett nyilatkozata alapján az alábbi tényállást állapította meg:<br>
Ajánlatkérõ 1996–97-ben megépített egy oktatási épületet, amelyhez összekötõ szárnyon keresztül egy nagy méretû sportépület (uszoda, játékcsarnok, kiszolgáló helyiségek) csatlakozik. Az összekötõ szárny és a sportépület kivitelezése nem fejezõdött be, csak a tartószerkezetek készültek el kb. 40%-os készültséggel. Az építési munkák sok hibával valósultak meg.<br>
Ajánlatkérõ 2000. április 17-én támogatási szerzõdést kötött az Oktatási Minisztériummal, amely szerint a sportlétesítmények befejezésére 128,9 millió Ft támogatást kapott. Rögzíti a szerzõdés, hogy az eddigi kivitelezõ felszámolás alatt áll, új közbeszerzési eljárás során kell kiválasztani a kivitelezõt.<br>
Az építkezés félbeszakadása óta eltelt idõben bekövetkezett károsodás és az engedélytõl eltérõ kivitelezés következtében az építés folytatása elõtt szükségessé vált a meglévõ építmény felülvizsgálata. Ajánlatkérõ igénye is módosult a beruházással kapcsolatban, ezért új tervet kellett készíttetnie. A tervezést a korábbi tervezõ végezte el, az építési engedélyre vonatkozó határozat 2001. február 8-án emelkedett jogerõre, a kiviteli tervek 2001. április 13-án készültek el.<br>
Ajánlatkérõ 2001. április 25-én megbízási szerzõdést kötött a '96 Beruházásszervezõ és Fõvállalkozó Kft.-vel a beruházás lebonyolítói feladatainak elvégzésére. A szerzõdés szerint a lebonyolító feladata a kivitelezõ kiválasztására irányuló közbeszerzési eljárások teljes körû lebonyolítása is, a részvételi és ajánlati felhívás kidolgozásától az eredmény közzétételéig.<br>
A megkötött szerzõdésnek megfelelõen a közbeszerzési eljárás elõkészítésével, illetve lefolytatásával kapcsolatos feladatokat ettõl kezdve a lebonyolító végezte.<br>
Ajánlatkérõ 2001. május 24-én a Döntõbizottság elnöke részére telefaxon megküldött tájékoztatása szerint 2001. május 24-én hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján, amelynek tárgya az Isaszegi Gábor Dénes Számítástechnikai és Informatikai Szakközépiskoláért Alapítvány "Isaszeg, Madách út 1/A. szám alatti Gábor Dénes Számítástechnikai és Informatikai Szakközépiskola Sport és összekötõ épület építési munkáinak generál-kivitelezése"<br>
Az ajánlati felhívást a KIPSZER FT. Rt., a Magyar Épület Szerelõ Rt., a PRO 21 Generálépítõ Kft. és a Prosperitás ÉPSZER Kft. részére küldte meg.<br>
A tájékoztatóval megküldött ajánlati felhívás szerint a teljesítés határideje 2002. június 30.<br>
Az ajánlattételi határidõ 2001. június 28. Az elsõ tárgyalás idõpontja 2001. július 9. Ajánlatkérõ további tárgyalási fordulókat is lehetségesnek tart az elsõ tárgyalás eredményétõl függõen. Az eredményhirdetés tervezett idõpontja – amelyet a felhívás nem tartalmazott – 2001. július 18.<br>
Ajánlatkérõ tájékoztatása szerint a beruházás I. ütemét kivitelezõ céggel jelenleg perben állnak. Az I. ütembõl 1996-ban elkészült, a jelen beszerzés tárgyát képezõ épületrész kb. 40%-osan megépített szerkezete rohamosan romlani kezdett. A fedezet rendelkezésre állását követõen állapotfelmérést kellett végezni, és el kellett végeztetni a tervezést, ez 2001. májusára készült el. Részleges visszabontásra lesz szükség, a szerkezet nem bír el még egy telet, ebben az évben mindenképpen tetõ alá kell hozni.<br>
A sürgõsséget indokolja az is, hogy az utóbbi két évben jelentõsen megnõtt az iskola tanulóinak létszáma. Jelenleg egy általános iskolai tornateremben folyik a testnevelés oktatás, ez a 2001. szeptemberi tanulólétszámmal már nem lehetséges.<br>
A Döntõbizottság elnöke 2001. június 7-én jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból a Kbt. 70. § (1) bekezdés c) pontja feltételeinek fennállása nem állapítható meg egyértelmûen. Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát. A jogsértõ cselekmény tudomásra jutása idõpontjaként 2001. május 24-ét az ajánlati felhívás részére történõ megküldésének idõpontját jelölte meg.<br>
Ajánlatkérõ a jogorvoslati eljárás során tartott tárgyaláson tett nyilatkozata szerint jogszerûnek tartja a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti közbeszerzési eljárás megindítását. Annak igazolására, hogy a rendkívüli sürgõsség fennáll, bemutatta azt a nyilatkozatot, amely szerint a következõ tanévben már nem használhatják az eddig használt általános iskolai tornatermet a testnevelés oktatására.<br>
Az eljárásfajta választását azzal is indokolta, hogy egy nyílt eljárással, annak idõtartama miatt, csak 2001. év végére jutottak volna el oda, hogy a kivitelezõvel szerzõdést kötnek. Egy nyílt eljárás lefolytatása sokkal nagyobb terhet rótt volna rájuk a sok jelentkezõ miatt.<br>
Elõadta, hogy az elkészült tervek szerinti teljes mûszaki tartalomra kértek ajánlatokat, azonban fedezet csak annak egy részére, az összekötõ szárny zárttá és a tornaterem használhatóvá tételére áll rendelkezésre, és csak ennek kivitelezésére fognak szerzõdést kötni. A kb. 400 millió Ft-os beruházás további fedezetének megteremtése érdekében újabb pályázatokat nyújtanak be, a szerzõdést csak ezután fogják ezekre a részekre is kiterjeszteni.<br>
A Döntõbizottság megállapította, hogy a Döntõbizottság elnökének kezdeményezése megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a hirdetmény közzététele nélküli tárgyalásos eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapozta. E rendelkezés szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottságnak azt kellett vizsgálnia, hogy az ajánlatkérõ által indított tárgyalásos eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételei fennállnak-e.<br>
Egyetlen feltétel hiánya esetében ez az eljárásfajta már nem választható, nem alkalmazható.<br>
A Döntõbizottság megállapította, hogy elõre nem látható okból elõállt rendkívüli sürgõsség nem áll fenn a következõk szerint:<br>
Már 5 éve áll félkészen, a tervektõl eltérõen, nem jó minõségben elkészült szerkezet, félbehagyott építmény, amelynek hibáival, annak várható következményeivel nem most és nem váratlanul szembesült ajánlatkérõ.<br>
A tanulólétszám megemelkedése sem hirtelen következett be, hanem az utóbbi két évben, ezért az sem váratlan, elõre nem látható következmény ajánlatkérõ számára, hogy a 2001. évi tanulólétszámmal már nem tudják a testnevelés oktatását az eddigi helyen folytatni. Így annak nincs jelentõsége, hogy az eddig helyet biztosító általános iskola õsztõl már nem biztosít helyet, hiszen ajánlatkérõ szerint a létszámnövekedés miatt ezt a feladatot már nem tudták volna ott ellátni.<br>
A tanulólétszám növekedése, illetve az a tény, hogy a testnevelési órákat már nem tarthatják a korábbi helyen, azért sem alapozza meg az elõre nem látható rendkívüli sürgõsséget, mert a tanév kezdetére nem készülne el a tornaterem akkor sem, ha az ajánlati felhívásban meghatározottak szerint 2001. július közepén a szerzõdéskötésre sor kerülne. Ajánlatkérõ is 2002. június 30-ra, a tanév végére tervezte a befejezési határidõt.<br>
A statikai mûszaki leírás nem tartalmaz arra vonatkozó hivatkozást, és az egyéb mûszaki adatok sem támasztják alá azt, hogy az elkészült acélszerkezet nem bír ki még egy telet. Ennek egyébként sincs jelentõsége, mivel az elrozsdásodott acélszerkezeteket el kell bontani, és ez a munka egy nyílt eljárás lefolytatása esetén is elvégezhetõ még a tél beállta elõtt.<br>
Ajánlatkérõnek több mint 1 éve rendelkezésére áll a fedezet az általa legsürgõsebbnek tartott munkák elvégzésére, ennek ellenére kb. 1 év alatt végeztette el az állapotfelmérést, terveztetést, választott lebonyolítót. A közbeszerzési eljárás elõkészítésének ez a menete sem támasztja alá, hogy ajánlatkérõ számára sürgõs lett volna a közbeszerzési eljárás indítása, a beszerzés, annak ellenére, hogy a tájékoztatóban ismertetett körülmények már ismertek voltak számára.<br>
Jelen eljárásban nem támasztják alá a rendkívüli sürgõsséget az ajánlati felhívásban megállapított határidõk sem. A nyílt eljárás során az ajánlattételi határidõ az ajánlati felhívás közzétételétõl számított 40 napnál nem lehet rövidebb, ajánlatkérõ ajánlati felhívásában csaknem ilyen hosszú, 35 napos határidõt írt elõ az ajánlattételre. A tárgyalás(ok)ra, az értékelésre három hetet tervezett. Ez az idõtartam csaknem megegyezik egy nyílt eljárás lefolytatásának teljes idõtartamával.<br>
A fentiek alapján tehát nem állt fenn az elõre nem látható okból elõállt rendkívüli sürgõsség, ami miatt a nyílt vagy a meghívásos eljárásra a Kbt.-ben elõírt határidõk nem lettek volna betarthatóak, így ajánlatkérõ jogsértõ módon alapította a közbeszerzési eljárást a Kbt. 70. § (1) bekezdés c) pontjára.<br>
A Döntõbizottság észlelte a jogorvoslati eljárás során, hogy ajánlatkérõ nem volt jogosult arra, hogy közbeszerzési eljárást a teljes beruházás beszerzésére megindítsa, mivel csak az összekötõ szárny zárttá és a tornaterem használhatóvá tételére rendelkezik fedezettel, és biztosítékkal sem rendelkezik arra, hogy a teljesítés idõpontjában, 2002. júniusában az anyagi fedezet rendelkezésére áll.<br>
Tekintettel arra, hogy a Döntõbizottság az eljárásfajta választása vonatkozásában a jogsértést megállapította, így a jogorvoslati eljárás során észlelt egyéb szabálytalanságok miatti jogsértés megállapítását mellõzte.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) és c) pontja szerinti jogkövetkezményeket alkalmazta.<br>
A Döntõbizottság nem szabott ki bírságot a jogsértõ ajánlatkérõvel szemben, mivel az eljárást indító és azt követõ döntések megsemmisítésével a jogsértés orvosolható, tekintettel arra, hogy ajánlatkérõ nem hozta meg az eljárást lezáró döntését.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 29.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>