<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6555)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.313/9/2001.<br>
<br>
Tárgy: a Háló és Marcó Nyílászáró Gyártó és Forgalmazó Kft. és az ÉPKAR Rt. jogorvoslati kérelme, Karcag Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Háló és Marcó Nyílászáró Gyártó és Forgalmazó Kft. (4028 Debrecen, Szabolcs u. 25., képviseli: dr. Antal Péter ügyvéd, 4028 Debrecen, Magyari u. 13/D. a továbbiakban: I. r. kérelmezõ) és az ÉPKAR Rt. (5300 Karcag, Kiss Antal út 4., képviseli: dr. Mura Péter ügyvédjelölt, 1066 Budapest, Teréz krt. 47. II. 1., továbbiakban: II. r. kérelmezõ) jogorvoslati kérelmének, amelyeket Karcag Város Önkormányzata (5300 Karcag, Kossuth L. tér 1., képviseli: dr. Abonyi Katalin jogtanácsos, 5300 Karcag, Kossuth L. tér 1., továbbiakban: ajánlatkérõ) "A Káthay Gábor Kórház területén Pszichiátriai épület külsõ nyílászárók cseréjének generál-kivitelezése" tárgyú közbeszerzési eljárása ellen nyújtottak be, részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#88">Kbt.) 88. §</a> (6) bekezdésére tekintettel az 55. § (1) bekezdését, ezért az ajánlatkérõ 2001. május 4-én hozott döntését és 2001. május 10-én kelt eljárást lezáró döntését megsemmisíti, ezt meghaladóan a jogorvoslati kérelmeket elutasítja.<br>
A Döntõbizottság kötelezi az ajánlatkérõt, hogy I. és II. rendû kérelmezõnek a határozat kézhezvételétõl számított 15 napon belül 30 000–30 000 Ft, azaz harmincezer–harmincezer forint, igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárásra vonatkozó hirdetményét a Közbeszerzési Értesítõben (K. É.) 2000. november 29-én jelentette meg, melynek a tárgya a Káthay Gábor Kórház területén lévõ Pszichiátriai épület külsõ nyílászáróinak cseréje volt, generál-kivitelezési szerzõdés keretében.<br>
Az ajánlati dokumentáció kiváltása útján és a konzultációt követõen 3 ajánlattevõ nyújtotta be ajánlatát a 2001. január 9-i ajánlattételi határidõig. Az I. és II. r. kérelmezõ, valamint a Panoráma Kft. tett ajánlatot.<br>
Ajánlatkérõ a 2001. január 21-i eredményhirdetésen közbeszerzési eljárás nyerteseként I. r. kérelmezõt nevezte meg, illetve hirdette ki, II. r. kérelmezõ és a Panoráma Ablakgyártó Kft. ajánlatát érvénytelennek nyilvánította.<br>
Az ajánlatkérõ döntése ellen II. r. kérelmezõ élt jogorvoslati kérelemmel, mely jogorvoslati eljárásban a Döntõbizottság a 2001. március 21-én kelt D.49/17/2001. sz. közigazgatási határozatában az ajánlatkérõ eljárást lezáró döntését megsemmisítette.<br>
A közigazgatási határozatot az eljárásban érintett felek 2001. március 23-án joghatályosan átvették. Ezen határozat ellen a törvényes határidõn belül I. r. kérelmezõ élt keresettel. A kereset nem érintette a közigazgatási határozat végrehajtásának felfüggesztését, ezért a Fõvárosi Bíróság határozat végrehajtását nem függesztette fel. Ajánlatkérõ a közigazgatási határozat ellen keresetet nem nyújtott be.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében biztosított lehetõségénél fogva a döntést megalapozó tényezõket ismét mérlegelte, és a határozat végrehajthatóságának idõpontjától kezdõdõen új döntést hozott, mégpedig 2001. május 4-én, illetve 2001. május 10-én. A 2001. május 4-i döntésében érvénytelennek nyilvánította I. r. kérelmezõ ajánlatát, a 2001. május 10-i döntésében pedig az Épkar Rt. ajánlatának érvénytelenségének kimondása mellett, eredménytelenné nyilvánította a közbeszerzési eljárást.<br>
I. és II. r. kérelmezõ az ajánlatkérõ új döntése ellen nyújtotta be jogorvoslati kérelmét.<br>
I. r. kérelmezõ jogorvoslati kérelmében kérte, hogy a Döntõbizottság állapítsa meg az ajánlatkérõ magatartásával megsértette a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdését, semmisítse meg az ajánlatkérõ eljárást lezáró döntését, és a jogorvoslati eljárásban felmerült költségeinek a viselésére kötelezze.<br>
II. r. kérelmezõ jogorvoslati kérelmében csatlakozván I. r. kérelmezõ jogorvoslati kérelméhez, amely a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdés megsértésének a kimondására irányult, elõadta továbbá, hogy kérte kötelezni ajánlatkérõt, hogy az alapeljárásban befizetett dokumentáció értékét, valamint az ajánlati biztosíték egyszeres összegét fizesse meg. Azt ugyan elismerte, hogy az alapeljárásban az ajánlatkérõ az ajánlati biztosítékot átutalta számára, de mivel az új döntés tekintetében az ajánlatkérõ nyilvánosan nem hirdette ki az eljárás eredményét, ezért ebben az esetben köteles még egyszer megfizetni az ajánlati biztosíték értékét, illetve a dokumentáció árát.<br>
I. r. kérelmezõ hivatkozott még a jogorvoslati kérelmében arra a tényre, hogy új döntést nem is hirdethetett volna az ajánlatkérõ a közigazgatási határozatot követõen, mivel az nem vált jogerõssé, mert megtámadta a Fõvárosi Bíróság elõtt. Azt ugyan elismerte, hogy az ajánlatkérõ nem élt a felülvizsgálat lehetõségével a Fõvárosi Bíróságnál. Kifogásolta továbbá, hogy az ajánlatkérõ nem jelölte meg a május 4-i döntésében, hogy konkrétan milyen érvénytelenségi okra való hivatkozással érvénytelenítette az ajánlatát és hivatkozott arra, hogy a beszerzés tárgya nem minõsül építési beruházásnak, ezért a közigazgatási határozat kézhezvételét követõen legkésõbb 30 napon belül kellett volna ajánlatkérõnek az új döntést meghozni a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésére figyelemmel. Mivel ezt elmulasztotta, a döntése semmisnek tekinthetõ. Téves az ajánlatkérõ azon álláspontja, hogy a tárgyi közbeszerzési eljárás építési beruházásnak minõsül.<br>
Ajánlatkérõ érdemi ellenkérelmében a jogorvoslati kérelmek elutasítását kérte. Álláspontja szerint a közbeszerzési törvény alapján az építési beruházásra vonatkozó 60 napos eljárási határidõben hozta meg újabb döntését a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésére tekintettel.<br>
I. r. kérelmezõ ajánlatának érvénytelenségét a Döntõbizottság közigazgatási határozatában foglalt megállapításokra tekintettel állapította meg. Mivel a közigazgatási határozatban foglaltakat elfogadta, így a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésére figyelemmel újból döntést hozhatott a közbeszerzési eljárásban.<br>
Az eljárás eredménytelenségérõl hozott döntését a közbeszerzési eljárásban érdekelt feleknek postai úton megküldte. Változatlanul fenntartotta azt az álláspontját, hogy II. r. kérelmezõ is érvénytelen ajánlatot tett a közbeszerzési eljárásban.<br>
A Döntõbizottság a D.368/2001. sz. jogorvoslati ügyet a D.313/2001. sz. jogorvoslati ügyhöz egyesítette.<br>
A Döntõbizottság a D.368/2001. sz. jogorvoslati eljárás keretében a II. r. kérelmezõ indítványára tárgyalást nem tartott, mivel a D.313/2001. sz. jogorvoslati eljárásban tárgyalás tartására már sor került és a felek kifejthették a megtartott tárgyaláson nyilatkozataikat, illetve álláspontjaikat. Mivel a Döntõbizottság úgy ítélte meg, hogy a II. r. kérelmezõ tárgyalás tartására szóló indítványára tekintettel újabb tárgyalás tartása nem indokolt, mert a tényállás tisztázásának és felderítésének a beszerzett iratokból, illetve a megtartott tárgyalásból nem volt semmi akadálya, továbbá az újabb tárgyalás tartásánál a felek újabb tényeket és körülményeket nem tudtak volna felhozni.<br>
A Döntõbizottság a beszerzett iratok és a tárgyaláson elhangzottak alapján megállapította, hogy I. és II. r. kérelme részben alapos. A jogorvoslati kérelem alapos abban a részben, mely szerint az ajánlatkérõ által a Döntõbizottság határozatának végrehajthatósága idõpontjától számított 30 napon túl kihirdetett újabb döntése jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdése szerint: "E törvény alkalmazásában építési beruházás – a felújítás és a korszerûsítés kivételével – az építmény, építményrész, építmény együttes megépítése, átalakítása, bõvítése, helyreállítása, lebontása, elmozdítása, rendeltetésének építési munkával járó megváltoztatása, valamint az ezekhez kapcsolódó szakipari, technológiai szerelési munkák."<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>n) pontja szerint: "a 8. § (1) bekezdésében használt fogalmak alatt az épített környezet alakításáról és védelmérõl szóló 1997. évi LXXVIII. törvényben, valamint az országos településrendezési és építési követelményekrõl szóló 253/1997. (XII. 20.) Korm. rendeletben, így meghatározott forgalmakat kell érteni;"<br>
<a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése szerint: "Az ajánlatokat a lehetõ legrövidebb idõn belül el kell bírálni, az eljárás eredményét vagy eredménytelenségét legkésõbb az ajánlatok felbontásától számított 30 (építési beruházás esetén 60) napon belül – az ajánlati felhívásban meghatározott eredményhirdetési idõpontban – nyilvánosan ki kell hirdetni."<br>
<a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerint: "Ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni és a határozat végrehajthatóságának idõpontjától számított 30 (építési beruházás esetén 60) napon belül új döntést hozni."<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>n) pontja szerint az építési beruházás fogalmát az épített környezet alakításáról és védelmérõl szóló 1997. évi LXXVIII. törvényben és az OTÉK 253/1997. (XII. 20.) Korm. rendeletben meghatározott fogalmakat kell érteni. Az OTÉK 1. sz. melléklete tartalmazza a felújítás, korszerûsítés és az átalakítás fogalmát, mely szerint felújítás a meglévõ épület, építményrész, önálló rendeltetési egység, helység eredeti használhatóságának, üzembiztonságának biztosítása érdekében végzett építési-szerelési munka. Korszerûsítés a meglévõ építés építményrész önálló rendeltetési egység helység használatári értékének, teljesítõ képességének, üzembiztonságának növelése érdekében végzett építési-szerelési munka.<br>
Átalakítás a meglévõ építmény, épületrész önálló rendeltetési egység alaprajzi elrendezésének, külsõ megjelenésének megváltoztatása, illetõleg használati módjának megváltoztatása érdekében végzett, az építmény térfogatát nem növelõ építési munka. A jelen közbeszerzési eljárásban az elvégzendõ feladat külsõ nyílászárók cseréje. Az építmény külsõ megjelenése nem változik meg, ezért a beszerzés felújításnak, vagy ha azt vesszük figyelembe, hogy jobb hõszigetelés fényvisszaverõ ablaküvegeket építenek be, akkor karbantartásnak minõsül, de semmiképpen nem minõsül átalakítási munkának.<br>
A Döntõbizottság álláspontja szerint tehát az ajánlatkérõ beszerzése nem építési beruházás a Kbt. meghatározása szerint, ebbõl pedig az következik, hogy a Kbt. 88. § (6) bekezdése szerint a határozat végrehajthatóságának idõpontjától számított 30 napon belül az ajánlatkérõnek a közbeszerzési eljárásban döntését meg kellett volna hoznia, amennyiben új döntést kíván hozni. Az idõpontokra figyelemmel a 2001. március 23-i kézhezvételt követõ naptól számított 30 napon belül lehetett a döntését ajánlatkérõnek meghoznia, és nyilvánosan kihirdetnie, amelynek 2001. április 24-i határnappal kellett volna megtörténnie. Természetesen a Kbt. 55. § (2) bekezdése alapján az eredményhirdetés idõpontját annak lejárta elõtt 30 nappal elhalaszthatta volna az ajánlatkérõ, de mivel az új döntés meghozatala körülményeibõl megállapítható, hogy az eredményhirdetés idõpontja elhalasztásra nem került, így 2001. április 24-ei idõpontig az ajánlatkérõnek meg kellett volna hoznia, és nyilvánosan ki kellett volna hirdetnie az új döntését, amely egyrészt az eredménytelenségre vonatkozott, illetve az I. és II. r. kérelmezõ ajánlata érvénytelenségének megállapítására vonatkozott.<br>
A Döntõbizottság az ajánlatkérõ terhére tehát a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdés elsõ fordulatára, illetve a Kbt. 55. § (1) bekezdés elsõ fordulatára állapította meg a jogsértést, és ezáltal megsemmisítette az ajánlatkérõ eljárást lezáró döntését.<br>
I. r. kérelmezõ azon kérelmi elemének, mely szerint az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése alapján új döntést nem hozhatott volna közbeszerzési eljárásban, a Döntõbizottság nem látta alaposnak a Kbt. 90. § (2) bekezdése alapján, mely szerint a keresetlevél benyújtásának a határozat végrehajtására nincs halasztó hatálya. Ajánlatkérõ keresetlevelet a D.49/17/2001. sz. közigazgatási határozat ellen a Kbt. 90. § (1) bekezdése alapján nem nyújtott be, ami azt jelenti, hogy az ajánlatkérõ elfogadta a közigazgatási határozat ténymegállapításait. Miután az I. r. kérelmezõ által indított közigazgatási perben a Fõvárosi Bíróság a közigazgatási határozat végrehajtását nem függesztette fel, ezért ezt követõen ajánlatkérõ ismét mérlegelhette az új döntést megalapozó tényezõket és a közbeszerzési eljárásban új döntést hozhatott, mely végül is az eljárás eredménytelenségének a megállapításához vezethetett volna, ha ezt az elõírt határidõn belül teszi.<br>
A Döntõbizottság álláspontja a bírósági eljárásban I. r. kérelmezõ indítványt nem tett a közigazgatási határozat végrehajtásának felfüggesztésére és a Fõvárosi Bíróság az 1. fokú eljárást nem függesztette fel, a határidõk számítása tekintetében az ajánlatkérõre nézve új döntésre vonatkozó jogosultsága fenn áll.<br>
A II. r. kérelmezõ jogorvoslati kérelmének azon része, amelyet az ajánlati biztosíték újbóli megfizetésére és a dokumentáció értékének a megfizetésére nyújtott be alaptalan. Az ajánlatkérõ az alapeljárásban a II. r. kérelmezõnek 2001. január 22-én visszautalta az ajánlati felhívás szerint a II. r. kérelmezõ által rendelkezésre bocsátott 1 M Ft összegû ajánlati biztosítékot. A dokumentáció megvásárlásának a díja az 50 000 Ft + áfa visszautalására nem került sor. II. r. kérelmezõ a miatt sérelmezte ezt, mert álláspontja szerint az ajánlatkérõ mivel nyilvánosan nem hirdette ki az eredményt, így a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(6) bekezdés a) pontja alapján további 1 M Ft összegû biztosíték összeg megfizetésére köteles, valamint a Kbt. 37. § (4) bekezdés c) pontja alapján a dokumentáció ellenértékét is köteles megtéríteni.<br>
A Döntõbizottság a II. r. kérelmezõ ezen jogi okfejtését nem osztotta, mivel álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében meghozott döntéssel összefüggésben nem alkalmazható a Kbt. 41. § (6) bekezdés a) pontja, illetve a Kbt. 37. § (4) bekezdés c) pontja az ajánlati biztosíték, illetve az ellenértékének a megtérítése tekintetében. <br>
Az új döntéssel összefüggésben az ajánlatkérõ ajánlati biztosíték befizetését, illetve a dokumentáció ellenértékének a befizetését az eljárásban résztvevõ egyetlen ajánlattevõtõl sem kérte.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(5) bekezdés szerint: "A biztosítékot vissza kell fizetni<br>
a) az ajánlattevõk részére az ajánlati felhívás visszavonását, az ajánlattevõ kizárását, az eljárás eredménytelenségének megállapítását, illetve az eredmény kihirdetését követõ 10 napon belül;<br>
b) a nyertes ajánlattevõt, valamint – az 59. § (1) bekezdése szerinti esetben – a második legkedvezõbb ajánlatot tevõ részére a szerzõdéskötést követõ 10 napon belül, kivéve, ha a biztosíték a felhívás szerint a megkötött szerzõdést biztosító mellékkötelezettséggé válik."<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(6) bekezdése szerint: "Ha az ajánlatkérõ az eljárásban való részvételt biztosíték adásához kötötte, a biztosíték kétszeres összegének 10 napon belüli megfizetésére köteles<br>
a) az ajánlattevõk részére, ha az eljárás eredményét a felhívásban megjelölt vagy a módosított eredményhirdetési idõpontig nem hirdeti ki;<br>
b) a nyertes ajánlattevõ, valamint – az 59. § (1) bekezdése szerinti esetben – a második legkedvezõbb ajánlatot tevõ részére, ha a szerzõdést nem köti meg."<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése alapján az eljárás eredményét kihirdette, viszont nem nyilvánosan és nem az elõírt 30 napos határidõn belül. Az eljárás eredményérõl II. r. kérelmezõ írásban szerzett tudomást, mivel az ajánlatkérõ a döntését tartalmazó értesítést részére megküldte. Mivel az ajánlatkérõ az új döntésével összefüggésben eljárási határidõt vétett, melyet a törvény egyértelmûen meghatároz a Kbt. 88. § (6) bekezdés, illetve a Kbt. 55. § (1) bekezdésében, így egy jogsértõ döntés meghozatalával összefüggésben nem állapítható az meg, hogy az új döntését az ajánlatkérõ nem hirdette ki a közbeszerzési eljárásban.<br>
A Döntõbizottság arra való figyelemmel, hogy az ajánlatkérõ jogsértõ döntést hozott a közbeszerzési eljárásban, a jogsértõ döntéshez nem párosulhat olyan kötelezettség vállalás, amelyet a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(6) bekezdésének a) pontja határoz meg, tehát a törvénybe ütközõ döntés semmis, a semmis döntést pedig úgy kell tekinteni, mint ha meg sem hozták volna. <br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(4) bekezdése szerint: "A dokumentáció, valamint annak ellenértéke 10 napon belül visszajár, ha<br>
a) az ajánlatkérõ visszavonja a felhívást,<br>
b) az eljárás a 60. § (1) bekezdésének d) pontja alapján eredménytelen,<br>
c) az ajánlatkérõ az eljárás, illetõleg az elsõ szakasz eredményét a felhívásban megjelölt vagy a módosított eredményhirdetési idõpontig nem hirdeti ki."<br>
A dokumentáció ellenértékének a visszatérítését a törvény taxatíve meghatározza. A dokumentáció ellenértékének az ajánlatkérõ által történõ kifizetését II. r. kérelmezõ sikerrel és joghatályosan nem követelheti vissza, azon jogi indokolásra tekintettel, amelyet a Döntõbizottság az ajánlati biztosíték térítése körében már kifejtett. Erre való figyelemmel a II. r. kérelmezõnek az ajánlati biztosíték és a dokumentáció ellenértékének kifizetésével összefüggésében elõadott jogi álláspontját nem osztotta, és azt a jogorvoslati kérelem e része tekintetében elutasította.<br>
Ajánlatkérõ az elsõ döntését követõen a törvény rendelkezésének megfelelõen eleget tett az ajánlati biztosíték visszafizetési kötelezettségének.<br>
A fentiekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörében eljárva a Kbt. 88. § (1) bekezdés a), c) és d) pontja szerinti jogkövetkezményt alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 9.<br>
<br>
Dr. Eke Pekács Tibor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>