<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6501)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.365/17/2001.<br>
<br>
Tárgy: a Wiedemann Rt. I. sz., a Dunaszentgyörgy Község Önkormányzat II. sz. és az Alterra Kft. III. sz. kérelmezõk jogorvoslati kérelmei Fadd Nagyközség Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Döntõbizottság a Wiedemann Rt. (7100 Szekszárd, Ybl Miklós u. 3., képviseli: dr. Hargitai László ügyvéd, 1114 Budapest, Bartók B. u. 15/B., továbbiakban kérelmezõ I.) és Dunaszentgyörgy Község Önkormányzata (7135 Dunaszentgyörgy, Rákóczi u., képv.: dr. Nemes Árpád ügyvéd, 7100 Szekszárd, Dózsa Gy. u. 1.) – továbbiakban kérelmezõ II. – valamint az Alterra Kft. (1103 Budapest, Sibrik M. u. 30., képv.: dr. Németh László jogtanácsos) – továbbiakban kérelmezõ III. – jogorvoslati kérelmei alapján, melyet Fadd Nagyközség Önkormányzata (7133 Fadd, Dózsa Gy. u. 12., a továbbiakban: kérelmezett) "Fadd és társult községeiben szennyvízcsatorna-beruházás és szennyvíztisztító telep bõvítése" tárgyú közbeszerzési eljárás ellen nyújtottak be, kérelmezõ I. kérelmének helyt ad, kérelmezõ II. jogorvoslati kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdésére tekintettel a Kbt. 59. § (1) bekezdését.<br>
A Döntõbizottság a kérelmezõ III. jogorvoslati kérelmének részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését.<br>
A Döntõbizottság a fent megállapított jogsértésekre tekintettel Fadd Nagyközség Önkormányzata ajánlatkérõvel szemben 10 000 000 Ft, azaz tízmillió forint és Gerjen Község Önkormányzata társberuházóval szemben 10 000 000 Ft, azaz tízmillió forint, mindösszesen 20 000 000 Ft, azaz húszmillió forint bírságot szab ki.<br>
Kötelezi a Döntõbizottság Fadd Nagyközség Önkormányzatát és Gerjen Község Önkormányzatát, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
A Döntõbizottság kötelezi ajánlatkérõt, hogy a kérelmezõk részére a határozat kézhezvételétõl számított 15 napon belül 30 000–30 000–30 000 Ft, azaz harmincezer–harmincezer–harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ Fadd, Gerjen, Dunaszentgyörgy települések szennyvízcsatorna-hálózatának megépítésére és Tolna város szennyvíztisztító telepének 400 m3/nap nagyságú kapacitásbõvítésére kért ajánlatokat.<br>
A tárgyi beruházás megvalósítása érdekében a szennyvízcsatorna-beruházás megvalósításában érdekelt 3 önkormányzat 2000. március 30. napján a beruházás közös megvalósítására megállapodást kötöttek egymással. A megállapodás 4. pontja értelmében a gesztori feladatok ellátásával Fadd nagyközséget bízták meg a társult önkormányzatok. A megállapodás 6. pontjában az önkormányzatok rögzítették, hogy a társberuházó köteles a tõle elvárható módon és mértékben közremûködni az elõkészítésben, a döntések meghozatalában és a megvalósításban.<br>
A megállapodás 7. pontja tartalmazta az alábbiakat:<br>
"A gesztori feladat a közbeszerzési eljárás megindításakor veszi kezdetét és a beruházás pénzügyi lebonyolításáig tart. Jelen megállapodás alapján az együttmûködés részletes szabályait külön megállapodásban kell rögzíteni a késõbbiek során."<br>
Az önkormányzatok az együttmûködésükre vonatkozó részletes szabályokat a késõbbiek során írásba foglaltan nem rendezték.<br>
A társult önkormányzatoknak a beruházás lebonyolítása tárgyában megkötött és fent idézett megállapodása értelmében a közbeszerzési eljárásban a társult önkormányzatok képviseletében Fadd Nagyközség Önkormányzata járt el, mint ajánlatkérõ. A nyílt elõminõsítéses eljárásra szóló részvételi felhívását a Közbeszerzési Értesítõ (K. É.) 2000. október 25-i számában tette közzé.<br>
Ajánlatkérõ a közbeszerzési eljárást lefolytatta, s 2001. február 5. napján nyilvánosan kihirdette az eljárás eredményét, amely során a Bau-Team Kft.-t hirdette ki nyertesnek.<br>
Ajánlatkérõ eljárást lezáró döntése ellen a Közbeszerzések Tanácsa elnöke kezdeményezett jogorvoslati eljárást, valamint több ajánlattevõ is jogorvoslattal élt a döntés ellen.<br>
A Döntõbizottság a kezdeményezés és a kérelmek alapján – az ügyek egyesítését követõen egy eljárásban – D.76/2001. szám alatt jogorvoslati eljárást folytatott le, s D.76/27/2001. számú határozatával ajánlatkérõ eljárást lezáró döntését megsemmisítette.<br>
Ajánlatkérõ a Döntõbizottság határozatát 2001. április 6. napján vette át és úgy döntött, hogy élni kíván a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése adta lehetõséggel és új döntést hoz az ajánlatok ismételt értékelésével.<br>
Ajánlatkérõ észlelte, hogy a lefolytatott jogorvoslati eljárásra tekintettel az ajánlatok ajánlati kötöttsége lejárt, ezért 2001. április 17-én faxon továbbított levélben kérte a Bau-Team Kft.-t, a Wiedemann Rt.-t és az Alterra Kft. ajánlattevõt, hogy erõsítsék meg, hogy fenntartják-e ajánlatukat, és amennyiben igen, úgy bocsássák rendelkezésre az ajánlati biztosítékot ajánlati felhívás szerint. A nyilatkozattételre határidõként 2001. április 27. napjának 9.00 óráját jelölte meg.<br>
2001. április 22. napján fax útján ajánlatkérõ képviseletében eljáró lebonyolító ismételten nyilatkozattételre hívta fel a Bau-Team Kft.-t, a Wiedemann Rt.-t és az Alterra Kft. ajánlattevõket. Ajánlattevõktõl az alábbi tartalmú nyilatkozatok megtételét kérte:<br>
– nyilatkozat arra vonatkozóan, hogy a részvételi szakasz lezárását követõen nem következett be olyan – a részvételi szakaszban vizsgált adatok és tények vonatkozásában – változás ajánlattevõvel kapcsolatban, amely ajánlattevõ szerzõdés teljesítésére való alkalmatlanná minõsítését vonja maga után,<br>
– nyilatkozat arra vonatkozóan, hogy nem következett be olyan esemény amelynek következtében a Kbt. elõírásai szerint nem lenne jogosult ajánlatot tenni,<br>
– nyilatkozatot arra vonatkozóan, hogy felhatalmazzák ajánlatkérõt, a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ban szabályozottak ellenõrzésére, és e körben akár adótitoknak minõsülõ adatokat is kiszolgáltassanak az illetékes szervek.<br>
Wiedemann Rt. kérelmezõ I. ajánlatkérõ felhívására 2001. április 23. napján nyilatkozott egyrészt a 2001. április 22-i felhívásban foglaltakra, valamint nyilatkozott arról, hogy a közbeszerzési eljárásban tett nyilatkozatait minden vonatkozásban fenntartja. Az ajánlati biztosítékként nyújtott bankgarancia meghosszabbításáról azonban csak 2001. május 9. napján nyilatkozott, mivel ezen idõpontig érvényes bankgaranciával rendelkezett az ajánlatában.<br>
Ajánlatkérõ a Döntõbizottság határozatának kézhezvételétõl számított 60 napon belül, 2001. június 5. napján hirdette ki nyilvánosan a közbeszerzési eljárásban hozott döntését. Az eredményhirdetés idõpontja 2001. június 5. napjának 9.00 órája volt, melyrõl valamennyi ajánlattevõt fax útján értesítették.<br>
Ajánlatkérõ a Döntõbizottság D.76/27/2001. számú határozatában foglaltaknak eleget téve az értékelésbe a BAU-TEAM Kft. érvényes ajánlata mellett bevonta a kérelmezõ I. (Wiedemann Rt.) és a kérelmezõ II. (Alterra Kft.) ajánlatát is. Az ajánlatok értékelése során ajánlatkérõ a kérelmezõ I. (Wiedemann Rt.) ajánlatát érvénytelennek minõsítette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja alapján, azon okból, hogy nem tartotta fenn ajánlati kötöttségét és ezzel összefüggésben nem rendelkezett az ajánlati biztosíték fenntartásáról az elõírt határidõben. Az eljárás nyertesének pedig a BAU-TEAM Kft.-t hirdette ki.<br>
Kérelmezõ I. 2001. június 6. jogorvoslati kérelmet nyújtott be a Döntõbizottsághoz. Sérelmezte ajánlatkérõ eljárást lezáró döntését, melyben ajánlatát érvénytelennek minõsítette az ajánlati kötöttség fenn nem tartására és az ajánlati biztosíték rendelkezésre nem bocsátása okán. Álláspontja szerint ajánlata érvényes és egyben az összességében legelõnyösebb is. Ajánlatkérõ nem írhat elõ utólag olyan érvénytelenségi okokat, amelyek az ajánlat érvénytelenségét eredményezik. Elõadta, hogy ajánlatkérõ döntése ellentétben áll a Döntõbizottság ugyanezen ügyben lefolytatott jogorvoslati eljárásban D.316/11/2001. szám alatt meghozott határozatában foglaltakkal is. Álláspontja, hogy az ajánlatkérõ 2001. június 5. napján a Kbt. szabályainak megfelelõen megtartott nyilvános eredményhirdetésen eljárást lezáró döntést hozott, mely felülvizsgálatára a Döntõbizottságnak hatásköre megállapítható.<br>
Kérte a jogsértés megállapítását, ajánlatkérõ eljárást lezáró döntésének megsemmisítését, bírság kiszabását a jogsértõkkel szemben, és az eljárással felmerült költségek viselésére, valamint ideiglenes intézkedésként a szerzõdéskötés megtiltását.<br>
2001. június 8. napján kérelmezõ II. nyújtott be jogorvoslati kérelmet az ajánlatkérõ által 2001. június 5. napján kihirdetett eljárást lezáró döntése ellen. Álláspontja szerint jogsértõen járt el a gesztor Fadd Nagyközség Önkormányzata, amikor olyan döntést hozott, hogy a Wiedemann Rt. ajánlata érvénytelen az ajánlata kötöttség fenn nem tartása okán, és az eljárás nyertesének a BAU-TEAM Kft.-t hirdette ki. Álláspontja szerint az eljárás nyertesének a Wiedemann Rt. által tett érvényes ajánlatot kellett volna kihirdetni. Kifogásolta, hogy a gesztor önkormányzat a másik két társult önkormányzatok határozatait figyelmen kívül hagyva hirdette ki az eljárást lezáró döntést. A gesztor önkormányzat és a nyertes által 2001. június 13. napján megkötött szerzõdés nem tekinthetõ véleménye szerint létrejött szerzõdésnek, mivel azt nem valamennyi szerzõdõ fél írta alá. A szerzõdéskötés körében sérelmesnek tartja, hogy annak megkötésére a felhívásban foglaltakkal ellentétben az eredmény kihirdetését követõ 9. nap helyett a 8. napon került sor. Kérte a Döntõbizottságot, hogy állapítsa meg a jogsértés tényét, semmisítse meg az eljárást lezáró döntést, állapítsa meg, hogy az összességében legelõnyösebb ajánlatot a Wiedemann Rt. tette és így õt kellett volna nyertesnek kihirdetni. Ideiglenes intézkedés alkalmazásával kérte a szerzõdéskötés megtiltását.<br>
Kérelmezõ III. 2001. június 19. napján nyújtott be jogorvoslati kérelmet a Döntõbizottsághoz. Sérelmezte ajánlatkérõ eljárást lezáró döntését. Álláspontja szerint ajánlatkérõ az értékelés során megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>át, 55. § (6), valamint az 59. § (1) bekezdését. Ajánlatkérõ az eredményhirdetés idõpontjáról nem értesítette, az eljárás eredményérõl csak a megküldött faxüzenetbõl értesült.<br>
Az összegzésbõl nem derül ki álláspontja szerint, hogy az egyes részszempontokon belül megállapított alszempontokat ajánlatkérõ milyen súlyszámmal értékelte. Álláspontja szerint amennyiben ajánlatkérõ jogszerûen végzi el az ajánlatok értékelését, úgy az összességében legelõnyösebb ajánlatot tevõnek az õ ajánlatát kellett volna minõsíteni, s így az eljárás nyertesének kihirdetni.<br>
Kérte, hogy a Döntõbizottság állapítsa meg a jogsértés tényét, semmisítse meg ajánlatkérõ eljárást lezáró döntését, kötelezze az eljárással felmerült költségek viselésére.<br>
Ajánlatkérõ észrevételében a kérelmezõk által elõadottakra az alábbi észrevételeket tette.<br>
Álláspontja, hogy kérelmezõ I. kérelme megalapozatlan. Miután kérelmezõ I. az elõírt határidõre nem nyilatkozott az ajánlati kötöttség fenntartásáról, s az ajánlati biztosíték meghosszabbításáról, így ajánlata jogszerûen került érvénytelenné nyilvánításra. Ezen túl kérelmezõ I. nem tudta valószínûsíteni kérelmében azon állítását, hogy ajánlata volt az összességében legelõnyösebb.<br>
Kérelmezõ II. kérelmével összefüggésben elõadta, hogy Fadd Nagyközség Önkormányzata és Gerjen Község Önkormányzata képviselõtestületei a nyertes ajánlattevõrõl döntött és elfogadták, hogy az összességében legelõnyösebb ajánlatot a BAU-TEAM Kft. tette, így többségi döntéssel jogszerû döntést hozhattak, és annak alapján köthették meg a szerzõdést a nyertessel. A kérelmezõ I. ajánlatának érvénytelensége miatt nem tehette az összességében legelõnyösebb ajánlatot.<br>
Kérelmezõ III. jogorvoslati kérelmére vonatkozóan elõadta, hogy az ajánlatok értékelésére a döntés alapját képezõ elõkészítõ anyag alapján került sor, az abban meghatározott részszempontok értékelésével.<br>
Az ajánlatkérõként a Fadd Nagyközség Önkormányzata mint gesztor a nyertes ajánlattevõvel a szerzõdést 2001. június 13. napján megkötötte.<br>
A Döntõbizottságnak elsõdlegesen azt kellett megvizsgálnia, hogy a 2001. június 5. napján kihirdetett eredmény az eljárást lezáró döntésnek tekinthetõ-e.<br>
A tárgyi beszerzés megvalósítására Fadd, Gerjen és Dunaszentgyörgy települési önkormányzatok 2000. március 30. napján megkötött megállapodással társultak. A társulási megállapodásban felek a gesztori feladatok ellátásával a Fadd Nagyközség Önkormányzatát bízták meg, a megállapodás 4. pontjában. Ezen pont értelmében: "A rendelkezésre álló fejlesztési eszközök célszerû és számviteli szempontból az elõírásoknak megfelelõ felhasználása érdekében – a felek egyetértésével – a gesztori szerepet Fadd Nagyközség Önkormányzata látja el, az ebbõl eredõ jogokkal és kötelezettségekkel, ideértve a pénzügyi lebonyolítást is". A közbeszerzési eljárásban az ajánlatkérõnek a három társult önkormányzat társulása tekinthetõ a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontja alapján, így felek fenti megállapodása értelmében a közbeszerzési eljárásban a társulásban a gesztori feladatot ellátó önkormányzat által a Kbt 88. § (6) bekezdésnek megfelelõen eljárva 2001. június 5. napján kihirdetett döntés a Kbt. értelmében eljárást lezáró döntésnek tekinthetõ és mint ilyen a Döntõbizottság által a Kbt. 76. § (1) bekezdés c) pontja alapján felülvizsgálható.<br>
A Döntõbizottság hatásköre azonban továbbra sem terjed ki a társulás tagjai között a társulás mûködése során felmerült vita elbírálására.<br>
A fentiek alapján találta a Döntõbizottság megalapozatlannak a kérelmezõ II.-nek az eljárást lezáró döntés meghozatala körülményeinek vizsgálatára vonatkozó kérelmét.<br>
Ezt követõen a Döntõbizottság megvizsgálta, hogy a 2001. június 5. napján kihirdetett eljárást lezáró döntés mennyiben felel meg a törvény elõírásainak.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése lehetõséget biztosít arra, hogy ha a Döntõbizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni.<br>
A törvény nem tartalmaz további rendelkezéseket arra nézve, hogy az újraértékelés körében ajánlatkérõ milyen eljárásra jogosult, illetve kötelezett, azonban a törvény szövegét szem elõtt tartva ajánlatkérõ csak olyan cselekményeket tehet meg amelyek szükségesek a döntést megalapozó tényezõk ismételt mérlegeléséhez. Ez jelen ügyben azt jelenti, hogy amennyiben a jogorvoslati eljárás lefolytatása során az ajánlattevõk által vállalt ajánlati kötöttség lejárt, ajánlatkérõnek meg kell gyõzõdnie arról, hogy az ajánlatot mely ajánlattevõk tartják fenn.<br>
Ajánlatkérõ azonban az újraértékeléshez szükségessé váló nyilatkozatok megkérése során nem írhat elõ új követelményeket és ehhez nem fûzhet a eljárás késõbbi szakaszában további érvénytelenségi okokat, mivel a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése alapján érvénytelenséget az ajánlati felhívásban elõírt feltételek nem teljesítése esetére határozhat meg ajánlatkérõ.<br>
Kérelmezõ I. az ajánlatkérõ felhívására 2001. április 23. napján megtette a nyilatkozatait, amely között szerepelt, hogy a közbeszerzési eljárásban tett nyilatkozataikat minden vonatkozásban fenntartják, a nyilatkozatok megfelelnek a Kbt. rendelkezéseinek. A kérelmezõ I. nyilatkozata a Döntõbizottság álláspontja szerint tartalmát vizsgálva az ajánlat fenntartásának tekinthetõ, mely a 2001. április 27-i határidõt figyelembe véve megfelelõ idõben érkezett meg ajánlattevõhöz. A fentiek szerint jogsértõ volt azon ajánlatkérõi megállapítás, hogy a kérelmezõ I. nem tartotta fenn ajánlati kötöttségét.<br>
A Döntõbizottság álláspontja szerint ajánlatkérõ a törvény rendelkezésinek megsértésével járt el továbbá akkor, amikor felhívta ajánlattevõket az ajánlati biztosíték ismételt rendelkezésre bocsátásának elõírásával.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdése szerint az eljárásban való részvételt kötheti biztosíték adásához, melyet az ajánlat benyújtásával egyidejûleg és az ajánlati felhívásban meghatározott idõpontig kell, az ott megjelölt mértékig rendelkezésre bocsátani és ezt igazolni kell ajánlatkérõ részére.<br>
Valamennyi ajánlattevõ az ajánlat benyújtásakor megfelelt ezen ajánlati felhívásban szereplõ feltételnek, az ajánlati biztosítékot rendelkezésre bocsátotta az ajánlatkérõ által kért idõpontig.<br>
Ajánlatkérõ által megkért ajánlati biztosíték a felhívás idõpontjában 2001. április 17. napján valamennyi érvényes ajánlatot tevõ tekintetében fennállt, hiszen a BAU-TEAM Kft. ajánlattevõ kézpénzben nyújtott ajánlati biztosítéka ajánlatkérõ rendelkezése alatt volt, az Alterra Kft. kérelmezõ III. ajánlati bankgaranciájának érvényessége 2001. május 15. napjáig fennállt, a kérelmezõ I. (Wiedemann Rt.) ajánlati bankgaranciájának érvényessége 2001. május 9. napjáig fennállt.<br>
Kérelmezõ I. ajánlati bankgaranciáját az érvényességi idõ lejártát megelõzõen meghosszabbította, s errõl tájékoztatta az ajánlatkérõt.<br>
A fentiek alapján megállapítható, hogy a kérelmezõ I. ajánlati bankgaranciája folyamatosan fennállt a újraértékelés idõszakában, így az ajánlat érvénytelenségét nem alapozhatta volna ajánlatkérõ a bankgarancia fennállta hiányára sem.<br>
A fenti indokok alapján a Döntõbizottság megállapította, hogy kérelmezõ I. és kérelmezõ II. jogorvoslati kérelme megalapozott, és ajánlatkérõ kérelmezõ I. ajánlatának érvénytelenség körében hozott döntésével megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésére tekintettel a Kbt. 59. § (1) bekezdését, amikor a kérelmezõ I. érvényes ajánlatát nem értékelte, és érvényes ajánlat figyelmen kívül hagyása az értékelés során nem eredményezhet jogszerû eljárást lezáró döntést.<br>
A Döntõbizottság a fenti megállapításaira tekintettel a kérelmezõ III. jogorvoslati kérelmére azt vizsgálta meg, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését szem elõtt tartva értékelte-e az ajánlatok tartalmi elemeit. Tekintettel arra a megállapításra, hogy ajánlatkérõ érvényes ajánlatot nem bírált el, nem volt abban a helyzetben, hogy állást foglaljon az összességében legelõnyösebb ajánlatról, hiszen nincs ajánlatkérõnek olyan döntése, amelyre vonatkozóan a vizsgálat elvégezhetõ lenne.<br>
A Döntõbizottság ezt követõen kérelmezõ III. kérelmére megvizsgálta ajánlatkérõ értékelését.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Ajánlatkérõ azt, hogy az összességében legelõnyösebb ajánlat szempontja szerint kívánja az ajánlatokat értékelni, az ajánlati felhívás 13. b) pontjában meghatározta az elbírálás részszempontjait és azok súlyszámát és a ponthatárt az alábbiak szerint:<br>
részszempontok	súlyszámok<br>
<br>
1. mûszaki teljesítés tartalma	5<br>
<br>
2. a jólteljesítés biztosítékai	4<br>
<br>
3. vállalási ár, fizetési feltételek	3<br>
<br>
4. helyi munkaerõ alkalmazása	2<br>
Az adható ponthatárokat 1–100 között határozta meg ajánlatkérõ.<br>
Az ajánlati dokumentáció 16–19. oldalain ajánlatkérõ az egyes részszempontok tartalmára vonatkozó elõírásokat tartalmazza.<br>
Az 1. részszempont körében ajánlatkérõ által adott pontszámok a következõek voltak: BAU-TEAM Kft. 100 pont, kérelmezõ III. 10 pont.<br>
A Döntõbizottság az ajánlatok tartalmi elemeit megvizsgálva megállapította, hogy a két ajánlat között lényeges eltérés nem állapítható meg. Mindkét ajánlattevõ a mûszaki teljesítés tartamára vonatkozóan teljes körû ajánlatot adott, kifejezetten nyilatkozik mindkettõ a munkavégzés feltételeire, kidolgozták és csatolták az ajánlathoz a követelmény szerinti minõségtervet és részletesen ismertették az egyes munkafázisokat illetve technológiai lépéseket is.<br>
A fentiek alapján ajánlatkérõ értékelése nem tükrözi az ajánlatok tartalmi elemei közötti különbségeket, az adott pontszámok nem vezethetõek le az ajánlatok tartalmi összehasonlításából.<br>
A 2. részszempont körében az ajánlatkérõ által kiosztott pontszámok: BAU-TEAM Kft. 100, kérelmezõ III. 100 pont. Kérelmezõ III. kérelmében azt kifogásolta, hogy azonos pontszámot osztott ki ajánlatkérõ, holott ezen részszempont tekintetében ajánlata kedvezõbb volt mint a nyertes ajánlata.<br>
A dokumentációban foglaltak szerint e körben értékelésre kellett kerülnie a pénzügyi, gazdasági, szervezési és technológiai megoldásoknak, korábbi teljesítési határidõ, részteljesítés vállalása, kötbér stb.<br>
Kérelmezõ III. ajánlatában magasabb napi kötbért vállalt, korábbi a rész- és véghatáridõ vállalása, magasabb pénzügyi biztosítékot nyújt a teljesítés idejére és azt követõ 5 évre, ezen kívül számlákból való visszatartást is duplájára emeli. A nyertes BAU-TEAM Kft. részérõl a hibás teljesítésre vállalt kötbér, illetve a csatornára vállalt hosszabb idejû jótállás és szavatosság értékelhetõ. A biztosítékok fenti összehasonlításában az ajánlatok tartalmi elemeit vizsgálva a kérelmezõ III. ajánlata kedvezõbb, amely azonban nem jelenik meg ajánlatkérõ értékelésében.<br>
A 3. részszempont tekintetében a nyertes BAU-TEAM Kft. a 1905 E Ft ajánlati árra és a kérelmezõ III. 1875 E Ft ajánlati árra azonosan 100 pontot kapott, ajánlatkérõ értékelése itt sem tükrözi az ajánlatok tartalmi elemei közötti különbségeket. A kérelmezõ III. ezen túl kedvezõbb ajánlatot tett a számlák nagyságára tekintettel is, míg a nyertes csak a késedelmi kamat vonatkozásában tett kismértékben kedvezõbb vállalást (kérelmezõ III. 80 napi vállalása mellett nyertes 90 napot vállalt).<br>
A 4. részszempont értékelésénél a nyertes 100 pontot kapott, a kérelmezõ III. pedig 40 pontot. A kiosztott pontok alapját az alábbi képezi: a nyertes vállalása, hogy a munkát 100%-ban helyi munkaerõvel végzi, míg a kérelmezõ III. vállalása, hogy a vállalási ár 30–40%-át helyi vállalkozásokkal kívánja elvégeztetni, valamint 10 fõ helyi lakost foglalkoztat. A két ajánlattevõ általi vállalások nem azonos módon lettek megadva, s ajánlatkérõ nem ismertette, hogy a kérelmezõ III. általi vállalásokat milyen módon vette figyelembe és hasonlította össze a nyertes által tett ajánlattal, s ennek hiányában nem képezheti megalapozott értékelés alapját.<br>
A fenti indokok alapján megállapította Döntõbizottság, hogy ajánlatkérõ a két ajánlat összehasonlítása során megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését akkor amikor a részszempontokon belül (különösen 1. és 2. részszempont) nem az ajánlatok tartalmi elemei alapján bírálta el az ajánlatokat. Mivel azonban a kérelmezõ I. kérelmére megállapított jogsértésre tekintettel nem állapítható meg, hogy ki tette az összességében legelõnyösebb ajánlatot, illetve, hogy az a kérelmezõ III. tette-e, így a döntõbizottság kérelmében részben adott helyt.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontja szerinti jogkövetkezményeket alkalmazta.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001–2002. évi költségvetésérõl szóló 2000. évi CXXXIII. tv. 59. § (2) bekezdésben meghatározott legkisebb összeg 1 000 000 Ft.<br>
A Döntõbizottság a bírság mértékének megállapításánál az eset összes körülményeit figyelembe vette és értékelte, különös tekintettel a beszerzés összegére, és az ajánlatkérõ által elkövetett jogsértések súlyára.<br>
A bírság kiszabásánál a Döntõbizottság figyelembe vette, hogy a jogsértés megállapításánál a 3 önkormányzat társulása volt tekinthetõ ajánlatkérõnek, annak külön kezelésére nem volt lehetõség, azonban a jogorvoslati eljárás során megállapítható volt a Döntõbizottság által megállapított jogsértésért felelõs szervezet a jogsértõ döntések meghozatalában közremûködõ Fadd Nagyközség Önkormányzata és az azt elfogadó Gerjen Község Önkormányzata. A fenti tényekre tekintettel határozott úgy a Döntõbizottság, hogy a jogsértésekre tekintettel kiszabott bírság összegének viselésére a két önkormányzatot egyenlõ arányban kötelezi.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 30.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>