<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6526)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.350/14/2001.<br>
<br>
Tárgy: az Aszfaltbeton Vállalkozási és Kereskedelmi Kft. jogorvoslati kérelme Budapest Fõváros Terézváros Önkormányzatának Polgármesteri Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Aszfaltbeton Vállalkozási és Kereskedelmi Kft. (1107 Budapest, Makk u. 10., továbbiakban: kérelmezõ) jogorvoslati kérelmének, melyet Budapest Fõváros Terézváros Önkormányzatának Polgármesteri Hivatala (1067 Budapest, Eötvös u. 3., a továbbiakban: ajánlatkérõ) "Budapest Fõváros Terézváros Önkormányzatának tulajdonában lévõ közúthálózat (útpálya és úttartozékok) fenntartása" tárgyú közbeszerzési eljárása ellen nyújtott be helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére tekintettel a Kbt. 59. § (1) bekezdését, valamint a Kbt. 61. § (1) bekezdés elsõ fordulatában foglaltakat, ezért ajánlatkérõnek az eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ nyílt eljárást indított Budapest Fõváros Terézváros Önkormányzatának tulajdonában lévõ közúthálózat (útpálya és úttartozékok) fenntartása tárgyában. Az ajánlati felhívás 2001. április 4-én a Közbeszerzési Értesítõ 14. számában jelent meg. Ajánlatkérõ meghatározta a fenntartandó utakat I. és II. terület bontásban, ezekre részajánlatot is lehetett tenni. Az ajánlati felhívás szerint a szerzõdés idõtartama 2001. június 5-tõl 2002. május 31-ig tart.<br>
A fenntartási munkák pontos mûszaki tartalmát a dokumentáció 2. számú mellékletében határozta meg ajánlatkérõ oly módon, hogy a kért egységárakhoz ötvenöt tételben felsorolta az elvégzendõ munkákat, mennyiségi adatok nélkül. Ez a lista szolgált segédletül az ajánlattevõknek az árajánlat, az egységárak megadásához.<br>
A dokumentáció része volt a szerzõdéstervezet is.<br>
Ajánlatkérõ az összességében legelõnyösebb ajánlatot kívánta kiválasztani, meghatározta az ennek megítélésére szolgáló részszempontokat, súlyszámokat és pontszámokat a következõk szerint:<br>
részszempontok	súlyszámok<br>
– ajánlati ár	4,5<br>
– az ajánlat mûszaki tartalma	3,5<br>
– jogszabályban elõírt garanciákon felüli vállalások	2,0<br>
Az értékelés során adható pontszám részszempontonként: 0–100.<br>
Az ajánlatok értékelésére vonatkozóan a dokumentáció további tájékoztatást nem tartalmazott.<br>
Az ajánlatok benyújtási határidejében, 2001. május 15-ig a következõ öt ajánlattevõ nyújtott be ajánlatot: Euro-Út-Bau Építõipari és Szolgáltató Kft., Ambíció Építõipari Kereskedelmi és Szolgáltató Kft., Universal Bau Center Mély- és Magasépítõ Kft., PROKTOR Építõipari Kft. és kérelmezõ. Valamennyi ajánlattevõ mindkét területre tett ajánlatot. A bontáskor felolvasásra kerültek az ajánlatokban megadott egységárak is. Az ajánlattevõk az ajánlatukban az I. és a II. területre azonos ajánlatot tettek a szerzõdési feltételek, az egységárak vonatkozásában.<br>
Ajánlatkérõ a bontáskor hiánypótlási lehetõséget biztosított.<br>
Az ajánlatokat 2001. május 22-én a Beruházási Munkacsoport értékelte, az I. és a II. területre külön-külön.<br>
Az eljárás eredményének kihirdetésére 2001. május 24-én került sor, ajánlatkérõ két ajánlatot, az Universal Bau Center Mély- és Magasépítõ Kft. és a PROKTOR Építõipari Kft. ajánlatát érvénytelennek minõsített, a nyertes ajánlattevõ az Ambíció Építõipari Kereskedelmi és Szolgáltató Kft. lett mindkét területre vonatkozóan.<br>
Az eredményhirdetéskor ismertette ajánlatkérõ az összegezés adatait, amelyet írásban is megküldött az ajánlattevõknek.<br>
Az I. és a II. területre vonatkozó pontszámokat az összegezés az alábbiak szerint tartalmazta:<br>
<br>
Az ajánlattevõ neve:<br>
EURO-ÚT-BAU Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár	4,5	115	517,4<br>
<br>
Az ajánlat mûszaki<br>
tartalma	3,5	210	735<br>
<br>
A jogszabályban elõírt<br>
garanciákon felüli vál-<br>
lalások	2,0	210	420<br>
<br>
A súlyszámmal szor-<br>
zott értékelési pont-<br>
számok összege aján-<br>
lattevõnként		                    1672,5<br>
<br>
<br>
Az ajánlattevõ neve:<br>
AMBÍCIÓ Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár	4,5	291	1309,5<br>
<br>
Az ajánlat mûszaki<br>
tartalma	3,5	270	945<br>
<br>
A jogszabályban elõírt<br>
garanciákon felüli vál-<br>
lalások	2,0	240	480<br>
<br>
A súlyszámmal szor-<br>
zott értékelési pont-<br>
számok összege aján-<br>
lattevõnként		                    2734,5<br>
<br>
<br>
Az ajánlattevõ neve:<br>
ASZFALTBETON Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár	4,5	264	1188<br>
<br>
Az ajánlat mûszaki<br>
tartalma	3,5	260	910<br>
<br>
A jogszabályban elõírt<br>
garanciákon felüli vál-<br>
lalások	2,0	290	580<br>
<br>
A súlyszámmal szor-<br>
zott értékelési pont-<br>
számok összege aján-<br>
lattevõnként		                    2678<br>
<br>
<br>
Kérelmezõ 2001. június 1-jén nyújtott be jogorvoslati kérelmet. Kérte, hogy a Döntõbizottság semmisítse meg az ajánlatkérõnek az eljárást lezáró döntését, állapítsa meg a jogsértést, kötelezze ajánlatkérõt az elbírálási szakasz megismétlésére, ideiglenes intézkedésként tiltsa meg a még meg nem kötött szerzõdés megkötését.<br>
Kérelme indokául elõadta, hogy ajánlatkérõ nem az ajánlati felhívásban foglalt szempontok alapján értékelt, emiatt nem az összességében legelõnyösebb ajánlatot – kérelmezõét – hirdette ki nyertesnek. Vitatta az ajánlati ár részszempont értékelését, megítélése szerint õ ajánlotta a legkedvezõbb egységárakat, ennek ellenére ajánlatkérõ ezt nem értékelte a legmagasabb pontszámmal. Vitatta a mûszaki tartalom értékelését, mivel ez a beszerzés tárgyára nehezen értelmezhetõ. A pontozást nem az ajánlati felhívásban meghatározott ponthatárok között végezte ajánlatkérõ, hanem 115–290 között osztotta ki a pontszámokat.<br>
Sérelmezte kérelmezõ, hogy az összegezés nem tartalmazza, az értékelt ajánlati elemeket, a pontszámok indokolását.<br>
Ajánlatkérõ észrevételében elõadta, hogy a bírálat során az ajánlati felhívásban meghatározott értékelési részszempontok szerint értékeltek. Az ajánlati ár értékelése során a leggyakrabban és legnagyobb tömegben elõforduló munkanemek egységárát vették figyelembe, ez alapján a legelõnyösebb ajánlatot a nyertes tette.<br>
Elõadta, hogy kérelmezõ nem emelt kifogást a mûszaki tartalom mint bírálati szempont ellen az ajánlati felhívás megjelenésekor, elfogadta azt.<br>
Elõadta, hogy a pontszámoknak az ajánlati felhívástól való eltérése abból adódott, hogy négy tagú bizottság végezte az értékelést, a tagok külön-külön pontoztak. Az általuk adott pontszámokat összesítve állapították meg az értékelési pontszámokat.<br>
Ajánlatkérõ a jogorvoslati eljárás során tartott tárgyaláson szabályszerû értesítése ellenére nem vett részt. A Döntõbizottság felhívására az ajánlati ár értékelésével kapcsolatban nyilatkozott arra vonatkozóan, hogy a dokumentációban meghatározott ötvenöt munkanem közül melyeket tartja a leggyakrabban elõforduló munkanemeknek, és pontosan megjelölte azt a huszonöt munkanemet, amelyek egységárait értékelte az ajánlati ár részszempontnál. A mûszaki tartalom értékelésével kapcsolatban további tájékoztatást nem adott, mellékelte az értékelést végzõ bizottsági tagok által készített pontozási táblázatot.<br>
Az egyéb érdekeltek közül az Ambíció Kft. nyilatkozott írásban, miszerint a pályázatukat a kiírás szerint készítették el.<br>
Az Universal Bau Center Kft. észrevételében ajánlata érvénytelenségét vitatva csatlakozott a kérelmezõhöz és kérte az eljárást lezáró döntés megsemmisítését.<br>
A jogorvoslati eljárás során tartott tárgyaláson az Euro-Út-Bau Kft. képviselõje elõadta, hogy az eljárás során ajánlatkérõ nem hozta az ajánlattevõk tudomására azt, hogy melyek a leggyakrabban és a legnagyobb tömegben elõforduló munkanemek.<br>
A Proktor Építõipari Kft. képviselõje azt kifogásolta, hogy még az eredményhirdetéskor, az összegezésbõl sem tudták meg az ajánlattevõk, hogy ajánlatkérõ a mûszaki tartalmat és az ajánlati árat hogyan értékelte.<br>
A Döntõbizottság 2001. június 1-jén a D.350/3/2001. számú határozatával az eljárást lezáró szerzõdés megkötését megtiltotta. Ajánlatkérõ nyilatkozata szerint e határozatnak megfelelõen a nyertes ajánlattevõvel nem kötötték meg a szerzõdést.<br>
A Döntõbizottság megállapította, hogy a kérelem alapos.<br>
A Döntõbizottságnak abban kellett állást foglalnia, hogy ajánlatkérõ megsértette-e <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, ennek során vizsgálnia kellett, hogy az ajánlatkérõ az ajánlatok értékelése során megsértette-e a Kbt. 55. § (6) bekezdésében foglaltakat, továbbá azt is, hogy az eljárásról készített összegezés megfelel-e a Kbt. 61. § (1) bekezdés elsõ fordulatában foglaltaknak.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A Döntõbizottság az ajánlatok értékelésével kapcsolatban megállapította, hogy ajánlatkérõ az ajánlatokat nem az ajánlati felhívásban meghatározott 0–100-ig terjedõ pontokkal értékelte. Már a legkisebb kiosztott pontszám (115 pont) is meghaladta az ajánlati felhívásban meghatározott felsõ ponthatárt, így természetszerûleg a legmagasabb pontszám (291 pont) is jóval magasabb, mint az ajánlati felhívásban meghatározott legmagasabb adható pontszám. Nem felel meg tehát az ajánlati felhívásban foglaltaknak az, ahogyan ajánlatkérõ megállapította részszempontonként az ajánlatok értékelési pontszámát.<br>
Az a körülmény, hogy ajánlatkérõ hogyan szervezi meg az ajánlatok értékelését, hányan és milyen módon nyilvánítanak véleményt az ajánlatokról, hogyan biztosítja az értékelésben részt vevõk álláspontjának érvényesülését, ez ajánlatkérõ belsõ ügye. Ettõl függetlenül az ajánlatoknak az egyes részszempontok szerinti értékelési pontszámát az ajánlati felhívásban meghatározott adható pontszám alsó és felsõ határa között kell megállapítani.<br>
Az ajánlati ár értékelésével kapcsolatban az ajánlati felhívásban, a dokumentációban, az összegezésben ajánlatkérõ nem határozta meg azt, hogy mely munkanemekre adott árajánlatokat veszi, illetve vette figyelembe az értékelés során.<br>
Ajánlatkérõ a jogorvoslati eljárás során tett nyilatkozata szerint huszonöt, a leggyakrabban és legnagyobb tömegben elõforduló munkanem egységárainak összehasonlítása alapján állapította meg azt, hogy az ajánlati ár részszempont esetében a nyertes ajánlattevõ tette a kedvezõbb ajánlatot. A Döntõbizottság szerint ez az értékelési módszer nem lehetett volna ajánlatkérõ döntésének alapja, hiszen ajánlatkérõ nem értékelte az összes egységárat, hanem önkényesen emelt ki az ötvenöt munkanem közül huszonötöt úgy, hogy az ajánlati felhívásban, a dokumentációban elõre nem közölte az ajánlattevõkkel azt, hogy melyek a leggyakrabban elõforduló munkanemek és csak ezeknek az egységárait fogja értékelni.<br>
Ennek ellenére a Döntõbizottság az ajánlatkérõ által értékelt huszonöt munkanemre ajánlott egységárak összehasonlítását elvégezte, és megállapította, hogy tíz esetben kérelmezõ, tizennégy esetben a nyertes ajánlattevõ tett kedvezõbb árajánlatot, egy esetben pedig azonos egységárat vállaltak.<br>
A Döntõbizottság szerint az ajánlati felhívás alapján ajánlatkérõ akkor járt volna el helyesen, ha az összes munkanemre vonatkozó egységárat hasonlítja össze az értékelés során. A Döntõbizottság minden egységárat összehasonlított a nyertes ajánlattevõ és kérelmezõ vonatkozásában.<br>
Megállapítást nyert, hogy a kérelmezõ az ötvenöt munkanem közül harmincöt esetében alacsonyabb, egy tételnél azonos egységárat vállalt, mint a nyertes ajánlattevõ, így a tételek 65%-ánál kedvezõbb a kérelmezõ ajánlata.<br>
A fentiek alapján a Döntõbizottság megállapította, hogy ajánlatkérõ pontozásában megjelenõ értékelés nem tükrözi az egységárak közötti különbségeket, hiszen ennél a részszempontnál kérelmezõ alacsonyabb pontszámot kapott, mint a nyertes ajánlattevõ.<br>
A mûszaki tartalmat illetõen a dokumentáció részletes elõírást tartalmazott, de e részszempont értékelésére vonatkozóan nem adott további tájékoztatást, a jogorvoslati eljárás során ajánlatkérõ sem nyilatkozott arra vonatkozóan, hogy ennél a részszempontnál hogyan és mit értékelt.<br>
A Döntõbizottság a nyertes és a kérelmezõ ajánlatának összehasonlítása alapján megállapította, hogy a nyertes ajánlattevõ ajánlata nem tartalmazott értékelhetõ többlet részeket a mûszaki megoldásokat, illetve az anyagminõséget illetõen. Kérelmezõ ajánlatában ismertette az alkalmazott megoldásokat, kátyúzási ütemtervet, forgalomtechnikai tervet, az alkalmazott anyagok minõségi tanúsítványait csatolta, így az ajánlata a mûszaki tartalom tekintetében értékesebb, mint a nyertes ajánlattevõ ajánlata, ennek ellenére kérelmezõ ennél a részszempontnál is alacsonyabb pontszámot kapott, mint a nyertes ajánlattevõ.<br>
A jogszabályban elõírt garanciákon felüli vállalások részszempont esetében kérelmezõ magasabb pontszámot kapott, mint a nyertes ajánlattevõ. A Döntõbizottság megállapította, hogy kérelmezõ a dokumentációban lévõ szerzõdéstervezetben elõírtakhoz és a nyertes ajánlattevõ ajánlatához képest is kedvezõbb garanciális feltételeket vállalt az ajánlatában, így az ajánlatkérõ pontozásában érvényesülõ kedvezõbb megítélés helytálló.<br>
Összességében tehát minden részszempont esetében kedvezõbbnek kell tekinteni kérelmezõ ajánlatát, ebbõl következõen a jogsértõ értékelés a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének megsértéséhez vezetett.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete 2. a) és c) pontja szerint az összegezésnek tartalmaznia kell az érvényes ajánlatot tevõ, ki nem zárt és alkalmasnak talált ajánlattevõk nevét, ajánlatuknak az elbírálás szempontja és – az összességében legelõnyösebb ajánlat választása esetén – annak részszempontjai szerinti tartalmi elemeit, valamint a táblázatban szereplõ értékelési pontszámok indokolását.<br>
A Döntõbizottság megállapította, hogy ajánlatkérõ által készített és az eredményhirdetéskor ismertetett összegezés nem tartalmazza az ajánlatok értékelt tartalmi elemeit.<br>
Az összegezés 2. c) pontjában ajánlatkérõ a táblázatban szereplõ értékelési pontszámok indokolása helyett az ajánlati felhívásban meghatározott értékelési részszempontokat, súlyszámokat ismertette, valamint általánosságban az értékelés menetét. Nem tartalmazta azonban az összegezés értékelési részszempontonként az értékelt három ajánlat pontszámának konkrét indokát, azt, hogy a magasabb pontszámmal értékelt ajánlat miért és miben volt jobb ajánlatkérõ számára az alacsonyabb pontszámmal értékelt ajánlatnál, illetve az értékelési pontszámok közötti különbségeket hogyan, milyen módszerrel állapította meg, azok mértékét mi indokolta.<br>
A fentiek alapján az ajánlatkérõ által készített összegezés nem felelt meg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdés elsõ fordulatában meghatározottaknak.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés c), d) és h) pontjai szerinti jogkövetkezményeket állapította meg.<br>
A Döntõbizottság nem alkalmazott bírságot, mivel az eljárást lezáró döntés megsemmisítésével a jogsértés orvosolható, tekintettel arra, hogy az elrendelt ideiglenes intézkedés alapján ajánlatkérõ nem kötötte meg a szerzõdést a nyertes ajánlattevõvel.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 6.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>