<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3986)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.178/13/2001.<br>
<br>
Tárgy: Az INTEGRÁL Rt. jogorvoslati kérelme a Békés Megyei Rendõr-fõkapitányság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az INTEGRÁL Építõ Rt. (5540 Szarvas, Árpád u. 10., a továbbiakban: kérelmezõ) jogorvoslati kérelmének, melyet a Békés Megyei Rendõr- fõkapitányság (5600 Békéscsaba, Bartók B. u. 1–3., a továbbiakban: ajánlatkérõ) "Orosháza, városi rendõrkapitányság épületeinek teljes felújítása" tárgyú közbeszerzési eljárása ellen nyújtott be, a Döntõbizottság részben helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért a Döntõbizottság az ajánlatkérõ eljárást lezáró döntését megsemmisíti.<br>
Egyebekben a Döntõbizottság a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizesse meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ, akinek nevében és megbízásából a tárgyi közbeszerzési eljárás keretében teljes jogkörrel a Belügyminisztérium Beszerzési és Kereskedelmi Rt. Építési- Beruházási Igazgatósága (1124 Budapest, Németvölgyi u. 41.) járt el, ajánlati felhívást tett közzé 2001. január 10-én a Közbeszerzési Értesítõben nyílt eljárás megindítására (8728/2000) a rendelkezõ részben írt tárgyban. A felhívás 11. a) pontja szerint az ajánlattevõnek, illetõleg a közbeszerzés értékének 10%-ot meghaladó mértékben igénybe venni kívánt alvállalkozónak a szerzõdés teljesítéséhez szükséges alkalmasságát igazolni kell pénzügyi, gazdasági, és mûszaki alkalmasság vonatkozásában is. Ezek között ajánlatkérõ elõírta többek között, hogy be kell nyújtani 60 napnál nem régebbi cégkivonatot, valamint azoknak a szakembereknek (szervezeti egységeknek), illetve a vezetõknek a megnevezését, képzettségük ismertetését, akiket be kíván vonni a teljesítésbe, különösen azok bemutatásával, akik a minõség ellenõrzéséért felelõsek.<br>
A felhívás 11. b) pontja tartalmazta az ajánlattevõnek a szerzõdés teljesítésére alkalmatlanná minõsítésének szempontjait. Ezek között kikötés volt az is, hogy alkalmatlan az az ajánlattevõ, akinek nem áll alkalmazásában a kivitelezés helyi irányítását végzõ, szakirányú képesítéssel és legalább 5 év szakmai gyakorlattal rendelkezõ felelõs mûszaki vezetõ.<br>
A 13. a) pontban közölte ajánlatkérõ, hogy az összességében legelõnyösebb ajánlat szempontjai alapján bírálja el az ajánlatokat. Ugyanezen pont b) pontja tartalmazta a bírálati szempontokat az alábbiak szerint:<br>
részszempontok	súlyszámok<br>
– vállalkozási díj a mûszaki tartalommal összhangban	6<br>
– vállalt jótállási, szavatossági kedvezmények	2<br>
– megajánlott árkalkulációs elemek	2<br>
Adható pontszám valamennyi részszempontra 1–10.<br>
<br>
Az ajánlati felhívás 16. i) pontja szerint ajánlatkérõ érvénytelennek minõsíti azt az ajánlatot, amely nem tartalmazza a felhasználásra kerülõ anyagok minõségét, illetve a beépítésre kerülõ termékek típusát is megjelölõ részletes mûszaki leírást.<br>
A 16. j) pont szerint az ajánlatkérõ kikötötte, hogy az ajánlatban megjelölt alvállalkozóktól eltérni, más alvállalkozót foglalkoztatni csak a megrendelõ tudomásával és elõzetes beleegyezésével lehet.<br>
Ajánlatkérõ mûszaki dokumentációt is rendelkezésre bocsátott, melyben megismételte az ajánlati felhívást, és kiadott egy ÚTMUTATÓ-t, amelyben részletesen ismertette az ajánlat tartalmi és formai elõírásait.<br>
A mûszaki dokumentáció "ÚTMUTATÓ" részének 2. oldal 6. pontja 3. francia bekezdése szerint:<br>
"Az ajánlati árnak az ajánlati felhívás a dokumentációban meghatározott mûszaki megoldást kell tartalmaznia."<br>
Az ajánlati dokumentáció része volt egy árazatlan tervezõi költségvetés, amely tételesen tartalmazta az elvégzendõ munkákat.<br>
Ajánlatkérõ helyszíni konzultációt tartott 2001. január 31-én. Az errõl készült emlékezetõt ajánlattevõk megkapták. Ennek 1. oldal 7. bekezdése rögzíti, hogy tételes árajánlatot ajánlatkérõ nem kér. A 2. oldal 1. bekezdése szerint a részletes mûszaki leírásban kérik pontosan megjelölni az alkalmazott anyagokat, a tendertervekben megjelölt anyagoktól el lehet térni, de az abban megjelölt minõségi igényszintet be kell tartani.<br>
Ugyanezen emlékeztetõ 3. oldalán a 7. kérdésre adott válaszból kiderül, hogy ajánlatkérõ a részletes mûszaki leírásból kívánta megállapítani, hogy az árban meghatározott mûszaki tartalom megfelel-e kiíró igényeinek.<br>
Az ajánlattételi határidõre 6 cég nyújtotta be ajánlatát; nevezetesen: BÁÉV Rt., FERROÉP Kft., CSABA-ÉP Kft., STRABAG Építõ Kft., KÖZÉPÜLETÉPÍTÕ Rt., és kérelmezõ.<br>
Az ajánlatokat bizottság bírálta 2001. március 5-én, melyrõl jegyzõkönyv készült.<br>
Az eredményhirdetésre 2001. március 19-én került sor, ahol az 1. helyezettnek a STRABAG Építõ Rt., 2. helyezettnek a BÁÉV Rt. került kihirdetésre. Az eredményhirdetés jegyzõkönyvének melléklete az ÖSSZEGZÉS, mely tartalmazza az ajánlatok értékelését.<br>
A nyertes ajánlattevõ szöveges értékelése többek között azt tartalmazza, hogy:<br>
"Az ajánlat részletes mûszaki leírást tartalmaz, a felhasználásra kerülõ anyagok és a beépítendõ termékek minõsége az építészleírásban nem teljes körû, az anyagok egy részénél termékmegnevezést nem ad, csak minõséget jelöl meg."<br>
Kérelmezõ ajánlatának szöveges értékelésében azt rögzítették, hogy:<br>
"A törvényben elõírtnál jobb garanciális feltételeket nem ajánl meg, árkalkulációs elemei a beérkezett ajánlatok közül a legkedvezõtlenebb."<br>
Kérelmezõ szavatossági és garanciális feltételei az <br>
ÖSSZEGZÉSBEN (2. bírálati szempont):<br>
a) jólteljesítési bankgarancia: bruttó 1%, 1 évre<br>
b) garancia: 12 hónap<br>
c) szavatosság: 36 hónap<br>
Kérelmezõ árkalkulációs elemei az ÖSSZEGZÉSBEN (3. bírálati szempont):<br>
a) rezsi óradíj: 900 Ft + áfa<br>
b) árkockázati fedezet: 5%<br>
c) anyagig. kts.: 6%<br>
d) szállítási ktg.: 10%<br>
Ajánlatkérõ a pontozást ennek megfelelõen végezte, mely alapján kérelmezõ kapta a legkevesebb pontszámot.<br>
Ajánlatkérõ a kérelmezõtõl kapott felszólalást követõen 2001. március 20-án értesítette ajánlattevõket, hogy az ÖSSZEGZÉSBE szerkesztési hiba folytán téves adatok kerültek, ezért új ÖSSZEGZÉST készített, amely az eljárás eredményét az 1. és 2. helyezett vonatkozásában nem érinti.<br>
A nyertes ajánlattevõ javított – újabb – szöveges értékelése már azt tartalmazza, hogy:<br>
"Az ajánlat részletes mûszaki leírást tartalmaz. A felhasználásra kerülõ anyagok és a beépítendõ termékek minõségét megadja, legtöbb helyen konkrét termékmegnevezést is ad."<br>
A kérelmezõ javított szöveges értékelése szerint:<br>
"A törvényben elõírtnál jobb garanciális feltételeket ajánl meg, árkalkulációs elemei jók.<br>
A szavatossági és garanciális feltételei a javított ÖSSZEGZÉS szerint: (2. bírálati szempont)<br>
a) jólteljesítési bankgarancia: nettó 1%, 1 évre<br>
b) garancia: 10 év<br>
c) szavatosság: 10 év<br>
Kérelmezõ árkalkulációs elemei ugyanitt (3. bírálati szempont)<br>
a) rezsi óradíj: 800 Ft + áfa<br>
b) árkockázati fedezet: 0%<br>
c) anyagig. kts.: 0%<br>
d) szállítási ktg.: 0%<br>
Ajánlatkérõ kérelmezõ pontjait korrigálta, mely alapján az újabb összegzésben a 4. legtöbb pontot kapta.<br>
Ajánlatkérõ a már módosított újabb értékelést, melyet az ajánlattevõk részére ismételten megküldött, elõzetesen nem hagyatta jóvá a döntésre jogosulttal, nevezetesen az Országos Rendõr-fõkapitányság Gazdasági Fõigazgatójával. Ezen újabb értékelés annyiban változott meg, hogy a kérelmezõ pontszáma 74,9-rõl, 86,9-re változott, egyebekben a többi ajánlattevõ pontszáma érintetlen maradt. A módosított összegzést a korábbihoz hasonlóan 2001. március 9-i keltezéssel látta el ajánlatkérõ.<br>
Kérelmezõ 2001. március 26-án benyújtott, 27-én kiegészített és a tárgyaláson pontosított jogorvoslati kérelmében kérte az ajánlatkérõ eljárást lezáró döntésének megsemmisítését, valamint ideiglenes intézkedéssel a szerzõdéskötés megtiltását és a jogorvoslati eljárás során tárgyalás tartását. Kiegészítésben kérte annak megállapítását is, hogy kérelmezõ ajánlata volt összességében a legelõnyösebb, így a szerzõdést vele kell megkötnie ajánlatkérõnek.<br>
Kérelmét azzal indokolta, hogy álláspontja szerint ajánlatkérõ jogsértõen járt el, amikor a STRABAG Építõ Kft. ajánlatát érvényesnek fogadta el és azt nyertesnek ki is hirdette. Véleménye szerint nevezettet érvénytelenség miatt ki kellett volna zárni az eljárásból, mert a nyertes pályázó nem jelölte meg ajánlatkérõ által elõirt módon a beépítendõ anyagokat és szerkezeteket. Sérelmezte azt is, hogy ajánlatkérõ a javított összegzésben csak a kérelmezõ pontszámát növelte meg a módosítást követõen, a többi ajánlattevõét nem csökkentette a javításnak megfelelõ arányban. Álláspontja szerint azzal is megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, hogy az elsõ részszempont értékelésénél csak az árat értékelte és nem vette figyelembe a felhívás szerinti mûszaki tartalom és ajánlati ár összhangját. Ugyanígy helytelenül járt el ajánlatkérõ a második és harmadik részszempont értékelésénél is, amikor azonosnak értékelte a különbözõ jótállási és szavatossági vállalásokat és az eltérõ árkalkulációs elemeknél sem a törvény szerint folytatta ezen részszempontok értékelését. Elõadta azt is, hogy álláspontja szerint a nyertesnek kihirdetett – álláspontja szerint érvénytelen – ajánlattevõ árajánlata irreálisan alacsony, ezért ajánlatkérõnek a törvény szerint azt tisztáznia kellett volna.<br>
A Döntõbizottság 2001. március 26-án a D.178/3/2001 számú határozatával a közbeszerzési eljárást lezáró szerzõdés megkötését ideiglenes intézkedés keretében megtiltotta.<br>
Ajánlatkérõ írásos észrevételében és a tárgyaláson kérte az alaptalan jogorvoslati kérelem elutasítását és annak megállapítását, hogy ajánlatkérõ eljárása nem volt jogsértõ. Indoklásul elõadta, hogy szerkesztési hibából következõen – mely abból adódott, hogy párhuzamosan folyt hasonló tárgykörben és ajánlattevõi körrel más közbeszerzési eljárás is – elsõként olyan összegzés került átadásra az eredményhirdetéskor, amelynek tartalmában rosszul összeszerkesztett adatok, tények is szerepeltek. A nyilvános eredményhirdetéskor az eredményhirdetéssel egyidejûleg az összegzés a résztvevõknek átadásra került, így csak a jogorvoslatot kezdeményezõ ajánlattevõ rövid úton tett észrevétele alapján derült fény a téves adat és ténymegállapításokra. Ekkor ajánlatkérõ a Bíráló Bizottság jóváhagyásával azonnal kijavította az anyagot és elnézést kérve ismételten megküldte azt valamennyi ajánlattevõnek kijavított formában.<br>
Ez az összegzés a végeredményt az 1. és 2. helyezett tekintetében nem változtatta meg, az ajánlattevõk sorrendje a 4., 5. és 6. helyen változott csak. Álláspontja szerint az elsõ részszempont értékelésnél azért csak az ajánlati árakat tudták figyelembe venni, mivel minden ajánlattevõ megfelelõ mûszaki tartalmú ajánlatot nyújtott be, így azok azonosnak voltak tekinthetõek. Így csak az ár lehetett ezen részszempontnál az értékelés alapja. Vitatta azon kérelmezõi állítást, hogy a nyertesnek kihirdetett ajánlata érvénytelen lett volna, hiszen az ajánlati felhívás 16. i) pontja szerint vagylagosan határozták meg a mûszaki leírás érvénytelenségi feltételeként a felhasználásra kerülõ anyagok minõségének, vagy beépítésre kerülõ termékek típusmegjelölésének a hiányát. Véleménye szerint az, illetve szó egyenlõ a vagy kifejezéssel. Mivel a pontosított összegzésben a nyertes ajánlattevõnél azt írták, hogy a felhasználásra kerülõ anyagok és a beépítendõ termékek minõségét a nyertes megadja, legtöbb helyen konkrét termékmegnevezést is ad. Ebbõl fakadóan a nyertes ajánlattevõ teljeskörûen megadta valamennyi anyag és termék minõségét, teljesítve ezzel a kiírás érvényességi feltételét. Emellett több helyen még a vagylagos további konkrét termékmegnevezéseket (típusokat) is megjelölte.<br>
A mûszaki tartalom szöveges értékelésnél megemlített alkalmasságra vonatkozó tények (minõségbiztosítás, alvállalkozók, referenciák) az alkalmasság megítélésénél voltak értékelve, itt csupán ismertetésre kerültek, mivel a mûszaki tartalom teljesítésére az alkalmasság döntõen kihat. Nem vitatta azt, hogy a második értékelési szempontnál a megajánlott kedvezõbb szavatosság, garancia körében 10 pontot adott a BÁÉV Rt.-nek, a FERROÉP Rt.-nek és a Középületépítõ Rt.-nek is, pedig azoknál a jótállási idõtartama sorrendben 5 év, 3 év, míg a kérelmezõ 10 évet ajánlott meg. Elismerte azt, hogy ez számszerûen igaz, de azt is nyilatkozta, hogy ezek mellett a nevezettek, eltérõ jólteljesítési bankgaranciát vállaltak, így azok ellensúlyozó szerepet töltöttek be a pontozásnál, ezáltal összességében kiegyenlítõdtek, azonos pontértéket eredményezve. Ezt azzal indokolta, hogy az elbírálás során egyformán kedvezõnek ítélte azokat az ajánlatokat, amelyekben az ajánlattevõk a megajánlott többlet jótállási feltételek mellett annak pénzügyi feltételét is megajánlották a kötelezõ jólteljesítési bankgarancia több évre vonatkozó formájában. Kérelmezõn túli ajánlattevõk ebben kedvezõbbek voltak, mint kérelmezõ, hiszen õ a 10 év garancia mellé pénzügyi többletet nem ajánlott meg. Álláspontja szerint a maximálisan adható 10 pont odaítélésével a vállalt jótállási kedvezményt kérelmezõnél figyelembe vette és díjazta, de a fenti meggondolások alapján ugyanezt a maximális pontszámot ítélte a másik három ajánlattevõnek is.<br>
A harmadik részszempont értékelésénél a kiírt kötbér mértéke a pontozásban nem játszott szerepet, azt csak mint tájékoztató adatot jelölte meg az összegzésben. Véleménye szerint nem helytálló kérelmezõnek a jólteljesítési garanciánál és a kötbérnél megemlített kifogása, hisz ajánlatkérõ mint mértéket csak a kötelezõen elõírt, igényelt minimális szintet várta el mindenkitõl, de az ettõl eltérõ kedvezõbb vállalást értékelnie kellett. Álláspontja szerint ezt valamennyi ajánlattevõ kérelmezõn kívül így értette és ezt az is bizonyítja, hogy többnyire eltértek kedvezõ irányba a kötbér és a jólteljesítési garancia megajánlásánál. Elõadta azt is, hogy a kérelmezõ ajánlata, amennyiben az általa felvetett bírálati kifogások helytállóak lennének, akkor sem eredményezte volna annak elsõ helyre kerülését. Azért sem helytálló kérelmezõ kifogása a jótállással és szavatossággal kapcsolatban, mert a felhívás 13. b) pontjában közölték, hogy a vállalt kedvezményeket értékelni fogják.<br>
Az ügyben érintett felek közül írásban a BÁÉV Rt. úgy nyilatkozott, hogy egyetért kérelmezõ azon álláspontjával, hogy a nyertesnek kihirdetett STRABAG Építõ Kft. ajánlata nem felelt meg az ajánlati felhívásban kiírt tartalmi és formai követelményeknek.<br>
Kérelmezõ azon kérelmével, hogy az ajánlatkérõnek a közbeszerzési eljárást lezáró döntését a Döntõbizottság semmisítse meg, szintén egyetért, de természetesen a kérelmezõ saját értékelését csupán mint egy általa megfogalmazott verziót kérte figyelembe venni.<br>
A többi ajánlattevõ sem írásban, sem a tárgyaláson érdemi észrevételt nem terjesztett elõ.<br>
A Döntõbizottság a rendelkezésére álló iratok, dokumentumok, írásos, és a tárgyaláson elõterjesztett nyilatkozatok alapján megállapította, hogy a jogorvoslati kérelem részben alapos.<br>
Jogorvoslati kérelem alaptalan abban a részében, melyben kérelmezõ azt kifogásolja, hogy a nyertes ajánlattevõ ajánlatát érvénytelenség miatt ki kellett volna zárni a közbeszerzési eljárásból.<br>
A Döntõbizottság álláspontja szerint helyesen értelmezte ajánlatkérõ a felhívása 16. i) pontjában írtakat, így ennek alapján a felhasználásra kerülõ anyagok minõségét, vagy a beépítésre kerülõ termékeknek a típusát kellett megjelölni a részletes mûszaki leírásban.<br>
Az ajánlatokat megvizsgálva a Döntõbizottság megállapította, hogy a nyertes ajánlata ezen elvárásnak megfelel, tekintettel arra is, hogy a felhívás 3. a) pontja szerint a teljes felújítás keretében ajánlatkérõnek vállalnia kellett többek között a kiviteli tervek készítését, valamint a közszolgáltatói engedélyek beszerzését is. Erre tekintettel a teljesen 100%-os anyag, illetve terméklistát egy ajánlati dokumentációban sem lehetett megadni, már csak azért sem, mert jelen esetben a kiviteli tervek még nem álltak rendelkezésére.<br>
A Döntõbizottság véleménye szerint elõfordulhat az is, hogy a kiviteli tervben olyan részletrajz készül, amire most még sem ajánlattevõ, sem ajánlatkérõ nem számíthat. Ugyanígy elmondható ez a közmûszolgáltatói hatósági engedélyek vonatkozásában is. A Döntõbizottság megállapította azt is, hogy úgy a nyertes, mint a kérelmezõ ajánlatában a lényeges és fõbb meghatározó anyagok megjelölésre kerültek, azok mindenben kielégítik az ajánlatkérõ elvárásait. Ennek megfelelõen a nyertes ajánlatában fellelhetõ 15 oldalas mûszaki leírás a felhívás 16. i) pontja szerint tartalmazta az anyag és termék megjelöléseket, tehát a nyertes ajánlat nem volt érvénytelen, így az erre vonatkozó kérelmezõi indítvány megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése szerint, ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.<br>
A Döntõbizottság az ajánlati árakat megvizsgálva megállapította, hogy az a STRABAG Építõ Kft. 179 500 000 Ft árajánlatától, mint legalacsonyabbtól a Középületépítõ Rt. 232 637 211 Ft-os árajánlatáig az árak szóródást mutatnak, melyek között a kérelmezõ árajánlata a második legmagasabb.<br>
A Döntõbizottság osztotta ajánlatkérõ azon álláspontját, hogy a Kbt. a kirívóan alacsony ár fogalmát nem definiálja, illetve annak mértékét nem szabályozza, így amennyiben ajánlatkérõ a mûszaki tartalom megfelelõ vizsgálatát követõen úgy döntött az érvényes, megfelelõ mûszaki tartalmú ajánlatok elfogadását követõen – azok teljes körûségére figyelemmel – hogy a STRABAG Építõ Kft. ajánlatát nem tekinti túlzott mértékûnek, akkor ez nem jogsértõ.<br>
A Döntõbizottság álláspontja szerint így ajánlatkérõ nem volt köteles alkalmazni a fentebb hivatkozott kógens rendelkezést, tehát a kérelmezõ ezen kérelmi eleme is megalapozatlan.<br>
A Döntõbizottság megvizsgálta a nyertes ajánlattevõ ajánlatát olyan vonatkozásban is, hogy az megfelelõen aláírva és a megkövetelt nyilatkozatok és igazolások becsatolásával került-e benyújtásra. Ennek során megállapította, hogy az ajánlatba csatolt cégkivonat szerinti személyek által aláírt ajánlatot nyújtott be a STRABAG Építõ Kft., és 10 feletti alvállalkozót nem jelölt meg ajánlatában, így a felhívás szerint az esetleges nyertessége esetén annak teljesítésekor sem térhet el ezen ajánlatától. Megállapítható volt az is, hogy a nyilatkozat szabályos és a törvény szerint lett elkészítve, így annak ellenkezõ bizonyításáig – a kérelmezõi vélelem ellenére – nincs lehetõsége abban kételkedni sem ajánlatkérõnek, sem a jogorvoslati eljárásban a Döntõbizottságnak, mivel egy késõbbi esetleges esemény értékelése a jelen jogorvoslati eljárásban nem lehetséges.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének megsértésére vonatkozó kérelem alapos az alábbiak miatt:<br>
A fentebb hivatkozott rendelkezés azt tartalmazza, hogy:<br>
"Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni."<br>
Az elsõ részszempont vizsgálatánál a Döntõbizottság megállapította, hogy a kérelmezõ és a nyertes ajánlat mûszaki tartalmát összehasonlítva lényeges eltérés nem tapasztalható. Az anyagok a mûszaki tartalmat, illetve színvonalat illetõen alapvetõen mindkét ajánlattevõnél minõségileg megegyeznek, sõt néhány helyen a konkrét típus is azonos. Így például a parketta mindkét ajánlattevõnél kõris, a csempe mindkét helyen zalaegerszegi, a tapéta mindkettõben lemosható üvegszálas, kétszer festve, a tetõcserép csabai, a kazánban lévõ gépészeti berendezések típusa azonos, a fûtési rendszernél a radiátorok és szelepek megegyeznek, a vizes berendezési tárgyak mindkettõben Alföldi porcelán.<br>
Fentiek alapján megállapítható, hogy az ajánlatok mûszaki tartalma között jelentõs különbség nem tapasztalható, ezért nem kifogásolható az elsõ részszempontnál alkalmazott ajánlatkérõi pontozás sem.<br>
A második részszempont pontozásnál a Döntõbizottság nem fogadta el ajánlatkérõ védekezését, mivel a kérelmezõ ajánlatában meghatározott garanciális idõ és szavatossági idõ jelentõsen eltér a többi ajánlattevõjétõl és a jólteljesítési bankgaranciák sem azonosak. Ennek alapján a Döntõbizottság megállapította azt is, hogy az összegzésben az ajánlatkérõ – általa is elismerten – feltüntetett olyan alszempontot is e részszemponton belül – nevezetesen a kötbért –, melynek értékelés mellõzése a szöveges összegzésbõl nem állapítható meg, így joggal feltételezte kérelmezõ azt, hogy ajánlatkérõ a pontértékek kialakításánál ezt is figyelembe vette.<br>
A harmadik értékelési részszempontnál ajánlatkérõ is elismerte, hogy több ajánlattevõnél is azonos pontszámot alkalmazott az eltérõ paraméterek ellenére, így a Döntõbizottság megállapította, hogy ez sem felel meg a fentebb hivatkozott rendelkezésnek az eltérõ árkalkulációs elemek miatt sem.<br>
A jogorvoslati eljárás során az ajánlatkérõ nevében teljes jogkörben eljáró bonyolító maga úgy nyilatkozott, hogy csak az elsõ – téves – összegzést ismerte és hagyta jóvá a döntésre jogosult, és az abban a formában került kihirdetésre (felolvasásra) az eredményhirdetés során.<br>
A Döntõbizottság álláspontja szerint azzal, hogy az ajánlatkérõ megbízottja a kérelmezõ indítványára utólag készített összegzõ táblázatot a benne foglaltatott értékeléssel úgymond az adminisztrációs hiba miatt megváltoztatta és kérelmezõnél újabb pontértékelést alkalmazva úgy küldte meg ajánlattevõknek, hogy azt valójában a döntésre jogosulttal jóvá sem hagyatta, nem jogszerû, hisz az eljárás nyertesére vonatkozó ajánlatkérõi döntésnek az tekinthetõ, amelyet az arra jogosult és felhatalmazott – nevezetesen az ORFK Gazdasági Fõigazgatója – jóváhagyólag – az ajánlatok tényleges adatai alapján – elfogadott.<br>
Az e kritériumnak megfelelõ ajánlatkérõi döntés kihirdetésre került és kétséget kizáróan megállapítható, hogy az abban foglalt értékelés több vonatkozásban nem felel meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének, ezért a jogorvoslati kérelem e részében megalapozott.<br>
A fenti indokok alapján Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelem megalapozatlan részét a Kbt. 88. § (1) bekezdés a) pontja szerint elutasította, míg a kérelemnek részben helyt adva a 88. § (1) bekezdés c), d) és h) pontja szerinti jogkövetkezményeket alkalmazta ajánlatkérõvel szemben.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésére is figyelemmel és tekintettel arra, hogy a döntés megsemmisítésével a jogsértõ helyzetet reparálta, bírságot nem alkalmazott ajánlatkérõvel szemben.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 23.<br>
<br>
Dr. Biró László s. k.	Beckné Erdei Beáta s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>