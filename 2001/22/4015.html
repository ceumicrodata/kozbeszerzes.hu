<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4015)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.193/5/2001.<br>
<br>
Tárgy: Az IBUSZ Kft. jogorvoslati kérelme az Egészségügyi Minisztérium közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Mihalik Péter ügyvéd (1027 Budapest, Jurányi u. 10.) által képviselt IBUSZ Utazási Irodák Kft. (1053 Budapest Ferenciek tere 10., továbbiakban: kérelmezõ) jogorvoslati kérelmének – melyet dr Szilágyi N. Péter ügyvéd (1029 Budapest, Huba vezér u. 9.) által képviselt Egészségügyi Minisztérium (1051 Budapest, Arany János u. 6–8., továbbiakban: ajánlatkérõ) ajánlatkérõ hivatalos útjainak lebonyolításához repülõjegy, vonatjegy és esetenként szálláshely, valamint biztosítási szolgáltatás nyújtása évi 30 millió Ft értékben tárgyú közbeszerzési eljárása ellen indított – a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését, ezért 1 500 000 Ft, azaz egymillió-ötszázezer forint bírság megfizetésére kötelezi ajánlatkérõt. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2001. január 10-én megjelent számában a rendelkezõ részben megjelölt beszerzés tárgyában határozatlan idõtartamra történõ vállalkozási szerzõdés megkötése céljából.<br>
Az ajánlatok elbírálására az összességében legelõnyösebb ajánlat elbírálási szempontot választotta, a felhívás 13. b) pontja szerint azt a következõ bírálati részszempontok és azokhoz rendelt súlyszámok alapján kívánta kiválasztani:<br>
részszempontok	súlyszámok<br>
– a szolgáltatás legkedvezõbb díjtétele	50<br>
– a jegyek, valamint egyéb foglalások minél rövidebb határidõ alatti elintézése, a kiíróhoz való eljuttatás módja	20<br>
– az ajánlattevõ által nyújtott kedvezmények	10<br>
– a forgalom utáni visszatérítés módja és mértéke	10<br>
– egyéb járulékos szolgáltatások, esetenként szállásfoglalás-biztosítás nyújtása	10<br>
Az értékelésnél adható pontszámtartomány: 1–10.<br>
<br>
Ajánlatkérõ ajánlati dokumentációt nem bocsátott az ajánlattevõk rendelkezésére.<br>
Az ajánlattételi határidõre, 2001. február 20-ra a kérelmezõ, a DER Német Utazási Iroda Kft., a GUEST Szolgáltató és Idegenforgalmi Rt., a Chemol Travel Utazási Iroda Kft., a Malév Rt. és a Carlson Wagonlit Travel Kft. nyújtott be ajánlatot. Ajánlatkérõ az ajánlatok bontásáról jegyzõkönyvet vett fel, melyben az ajánlattevõk nevét, címét, az ajánlat beérkezésének idõpontját és az ajánlatok külsõ formai megjelenését ismertette. Ajánlatkérõ a március 13-án tartott eredményhirdetésen a Chemol Travel Utazási Iroda Kft. ajánlatát hirdette ki nyertesnek, második legjobb ajánlatnak pedig a DER Német Utazási Iroda Kft. ajánlatát.<br>
Kérelmezõ március 27-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ az ajánlatok bontásakor nem ismertette az ajánlatokban szereplõ ellenszolgáltatás összegét. Kifogásolta az összegzés az eljárásról dokumentumot, mert abból nem állapítható meg az egyes részszempontokra adott pontszámok indoka. Kérte a jogsértés megállapítását, ajánlatkérõ terhére bírság kiszabását és ajánlatkérõ marasztalását a jogorvoslati eljárásban felmerült költségei megtérítésére. A jogorvoslati eljárásban tartott tárgyaláson kérte annak megállapítását is, hogy ajánlata kedvezõbb volt, mint a nyertes ajánlat. Ezen állítását azonban érvekkel nem támasztotta alá.<br>
Ajánlatkérõ észrevételében kérte a jogorvoslati kérelem elutasítását. Közölte, hogy a bontási eljárással kapcsolatos kérelem elkésett, mert február 20-tól a jogorvoslati kérelem elõterjesztéséig a 15 napos jogvesztõ határidõ letelt.<br>
Elõadta, hogy miután nem tervezhetõk elõre az egyes utazások idõpontjai, az úticélok, az igénybe veendõ közlekedési eszközök, a külföldön eltöltött idõtartam, az egy alkalommal együtt utazó kiküldöttek száma, nem lehetett meghatározni az ellenszolgáltatás összegét. Így csak a szolgáltatások díjtételei és a kedvezmények összevetése útján lehetett megállapítani, hogy melyik a legkedvezõbb ajánlat. Elõadta továbbá, hogy az összegzésben ismertette, hogy az egyes részszempontok értékelése során milyen tényezõket vett figyelembe. Közölte, hogy az eljárás nyertesével a közbeszerzési szerzõdést megkötötte.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben elkésett, más részében megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati eljárást a törvény szabályait sértõ esemény tudomásra jutásától számított 15 napon belül lehet kérelmezni. Az ajánlatok bontására február 20-án került sor, annak jegyzõkönyvét kérelmezõ február 21-én vette kézhez. A jegyzõkönyvbõl tudomást szerzett arról, hogy abban az ellenszolgáltatás összege nem szerepel, a jogorvoslati kérelmét csak március 27-én terjesztette elõ, így e vonatkozásban a kérelem elkésett.<br>
Kérelmezõ azt is sérelmezte, hogy az összegzés az eljárásról dokumentumban ajánlatkérõ nem ismertette, hogy az ajánlatokra az egyes bírálati részszempontokból milyen indokkal adta a táblázatos részben megjelölt pontszámokat, így nem állapítható meg, hogy értékelése helytálló volt-e. A jogorvoslati kérelem ebben a részében megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése így rendelkezik: "ajánlatkérõ köteles az ajánlatok elbírálásának befejezésekor az 5. sz. mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az ajánlattevõnek." Az 5. sz. melléklet 2. c) pontja elõírja, hogy az értékelési pontszámokat indokolni kell. Ezen elõírás a Kbt.-nek a közbeszerzési eljárás alapelveinek, az eljárás nyilvánosságának és a verseny tisztaságának hatályosulását szolgálja. Az ajánlattevõk csak akkor gyõzõdhetnek meg ajánlatkérõ értékelésének helytállóságáról, ha ajánlatkérõ ismerteti az ajánlatok azon elemeit, amelyek indokot szolgáltattak ajánlatkérõ részére az adott pontszám adására.<br>
Csak ily módon érhetõ el annak ellenõrzési lehetõsége is, hogy ajánlatkérõ nem szubjektív szempontok, hanem az ajánlatban szereplõ adatok, tények alapján értékelte-e az ajánlatokat, ugyanis az értékelés indokainak nyilvánosságra hozatala folytán nyilvánvalóan tartania kell ajánlatkérõnek attól, hogy könnyen fény derülhet az értékelés szubjektív, a verseny tisztaságát sértõ módjára.<br>
A Döntõbizottság megvizsgálta az összegzés az eljárásról dokumentumot és megállapította, hogy az nem felel meg az 5. sz. melléklet 2. c) pontjában foglalt követelménynek. Az összegzés részét képezi az ajánlatokra az egyes részszempontok alapján adott pontszámokat tartalmazó táblázat, de ezen pontszámok indokát ajánlatkérõ nem ismertette. Ajánlatkérõ a tárgyaláson arra hivatkozott, hogy az összegzés 2. pontjában a második oldalon felsorolta azokat a tényezõket, melyeket az egyes részszempontok értékelésekor figyelembe vett. Ezek a következõk voltak:<br>
"1. Részszempont: Mivel az ajánlatkérés nem egy elõre meghatározott idõpontban és helyre, adott légitársasággal lebonyolított utazásra vonatkozott, az ár az alapárra megajánlott kedvezmény mértékétõl függ. A minisztériumi igényeknek megfelelõen figyelembe vettük a kedvezmények osztály szerinti besorolását.<br>
<br>
2. Részszempont: Az értékeléskor azt vizsgáltuk, hogy a jegyek megrendelõhöz történõ eljuttatása során az ajánlattevõ milyen korlátozó feltételeket határoz meg az idõre és a helyre vonatkozóan.<br>
<br>
3. Részszempont: Itt vettük figyelembe a vasúti jegy, szállás biztosítása során nyújtott kedvezményeket, továbbá az opcióként megajánlott – légitársaságokkal kötött háromoldalú szerzõdés alapján nyújtott – további kedvezményeket."<br>
<br>
4. Részszempont: A visszatérítés módját, idejét, valamint a forgalom után járó egyéb (bónusz jellegû) kedvezményeket vettük figyelembe.<br>
<br>
5. Részszempont:. Egyéb kategóriában a szállás és biztosítás nyújtásának lehetõségén túl az utazás kényelmét fokozó szolgáltatások biztosítását, egyéni kedvezmények nyújtását értékeltük:"<br>
Ajánlatkérõ tehát ismertette az összegzésben az értékelésnél figyelembe vett tényezõket, de elmulasztotta annak ismertetését, hogy az egyes ajánlatok ezek vonatkozásában milyen elemeket tartalmaztak és ezen elemeket ajánlatkérõ miként vette figyelembe az értékelésnél. Rejtve maradtak ily módon azok az indokok, melyek alapján ajánlatkérõ a táblázatban megjelölt pontszámot adta az ajánlatokra. Ezen indokok pedig nemcsak ajánlatkérõre tartoznak.<br>
A közbeszerzési eljárás fent hivatkozott alapelvei megkövetelik ajánlatkérõtõl, hogy nyíltan feltárja az ajánlattevõk elõtt azt, hogy melyik ajánlat, miért volt számára az egyes részszempontokból kedvezõbb, mint a többi ajánlat. Ezáltal az ajánlattevõkben nem marad kétség az értékelés objektivitását illetõen.<br>
Az összegzés csak akkor felel meg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglalt rendelkezésnek, ha az tartalmazza az 5. sz. mellékletben elõírt adatokat.<br>
A Döntõbizottság megállapította, hogy az összegzés nem tartalmazza az 5. sz. melléklet 2. c) pontja szerinti adatokat – az ajánlatokra adott pontszámok indokát – így ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A Döntõbizottság nem végezte el az ajánlatkérõ által az összegzésben megadott értékelési tényezõk alapján az ajánlatok összehasonlítását, mert ajánlatkérõ már megkötötte a szerzõdést, így okafogyottá vált annak megállapítása, hogy ténylegesen melyik ajánlat volt a legelõnyösebb. Kérelmezõ ugyan kérte annak megállapítását is, hogy az õ ajánlata kedvezõbb, mint a nyertesé; de ezen kérelmét nem alapozta meg ajánlata olyan elemeire való hivatkozással, melyeknél általa vélhetõen a nyertes sem tehetett kedvezõbb ajánlatot. Ezért a Döntõbizottság a kérelem megalapozottságát e vonatkozásban nem vizsgálta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d), f) és h) pontja szerint rendelkezett.<br>
A jogsértés miatt a Döntõbizottság bírságot szabott ki ajánlatkérõ terhére. A bírság mértékének megállapításánál tekintettel volt arra, hogy a 61. § (1) bekezdésének megsértése alapjában véve a közbeszerzési eljárás alapelveinek sérelmét is okozta, ezért a bírság mértékét a közbeszerzés egy évre vonatkozó értékének, 30 millió Ft-nak az 5 %-ában határozta meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 28.<br>
<br>
Dr Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Divinyi Péterné s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>