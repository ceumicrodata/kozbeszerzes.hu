<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4020)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.45/8/2001<br>
<br>
Tárgy: BP Magyarország Kft. jogorvoslati kérelme a Budapesti Közlekedési Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a BP Magyarország Kft. (1092 Budapest, Köztelek u. 6., a továbbiakban: kérelmezõ) jogorvoslati kérelmét, amelyet a Budapesti Közlekedési Rt. (1072 Budapest, Akácfa u. 15., továbbiakban: ajánlatkérõ) "kenõanyagok, kenõzsírok, motormosó folyadék szállítása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai alapján az alábbi tényállást állapította meg.<br>
Ajánlatkérõ 2000. október 25. napján a rendelkezõ részben meghatározott beszerzés tárgyban ajánlati felhívást tett közzé a Közbeszerzési Értesítõ (K. É.) 43. számában.<br>
Ajánlatkérõ dokumentációt is készített, amely az ajánlati felhívás közzététele napjától állt az ajánlattevõk rendelkezésére.<br>
Az ajánlati felhívás 11. a) pontjának 6. francia bekezdésében elõírta, hogy ajánlattevõk csatolják a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontjában meghatározott referenciákat az ajánlati dokumentációban részletezett módon, referencialevelek formájában.<br>
Az ajánlati dokumentáció III. Egyéb kritériumok fejezet 5. pontjában ajánlatkérõ az alábbiakat írta elõ:<br>
"Az Ajánlattevõ köteles ajánlatához az elõzõ 3 év, évente (1997., 1998., 1999.) legjelentõsebb szállításai tekintetében referencialeveleket (eredetiben vagy másolatban) csatolni."<br>
Az ajánlati dokumentáció 11. b) pontjában az alkalmatlanná minõsítés szempontjai között pedig meghatározta, hogy a szerzõdés teljesítésére alkalmatlan az ajánlattevõ: "ha az ajánlattevõ, vagy megnevezett alvállalkozója nem rendelkezik ezen eljárás tárgyában az elmúlt három évben – évente – legalább 1 db, hasonló volumenû szállítói referenciával, a dokumentációban meghatározottak szerint (hasonló volumenû referenciának minõsül a 3. a) pontban megjelölt szállítandó mennyiség legalább 50%-a)."<br>
Az ajánlattételi határidõ lejártáig, 2000. december 8. napján kérelmezõ, Mol Rt., Shell Rt., Car – Go Kft., F és K Kft., OMV Kft. nyújtott be ajánlatot. Az ajánlatok bontásakor ajánlatkérõ valamennyi ajánlattevõ részére 2000. december 14. napjáig a cégkivonat hiányán túl az esetleges egyéb igazolások, nyilatkozatok pótlására lehetõséget adott. Az F és K Kft. és a Shell Rt. ajánlattevõket ezen túl az ajánlatukból hiányzó, ajánlatkérõ által megjelölt árösszesítõ pótlólagos csatolására hívta fel 2000. december 8. napjának 14.00 órájáig az összesített ajánlati ár ismertetése érdekében.<br>
Ajánlatkérõ az eljárás eredményét 2001. január 24. napján hirdette ki, mely során kérelmezõ, Shell Rt., Car – Go Kft. alkalmatlanná minõsítésre, a Mol Rt. ajánlata érvénytelenné nyilvánításra került, az eljárás nyertese pedig az F és K Kft. lett.<br>
Kérelmezõ 2001. február 1. napján jogorvoslati kérelmet nyújtott be a Döntõbizottsághoz. Sérelmezte ajánlatkérõ döntését, mely során a szerzõdés teljesítésére alkalmatlannak minõsítette. Álláspontja szerint az ajánlati felhívás és a dokumentáció referenciák vonatkozásában elõírt feltételeit oly módon lehet értelmezni, hogy az elõzõ 3 év a pályázat beadásának határidejétõl, tehát 2000. december 9. napjától számolva 1997. december 9. idõpontig tart, így a referenciákat is erre az idõszakra kell csatolni. Elõadja, hogy ajánlatuk a fenti okfejtés alapján megfelelt az ajánlati felhívás és a dokumentáció feltételeinek, így ajánlatkérõ alkalmatlanná minõsítõ döntése jogsértõ. Sérelmezi továbbá, hogy ajánlatkérõ részükre nem adott hiánypótlási lehetõséget, míg más ajánlattevõk részére azt biztosította.<br>
Kérte a Döntõbizottságot, hogy semmisítse meg ajánlatkérõ eljárást lezáró döntését, kötelezze az eljárással felmerült költségek viselésére. Ideiglenes intézkedésként kérte az eljárást lezáró szerzõdés megkötésének megtiltását.<br>
Ajánlatkérõ érdemi észrevételében kéri a jogorvoslati kérelem elutasítását. Elõadja, hogy a Kbt. alapján helyesen határozta meg a referenciák csatolására vonatkozó elõírásait, kérelmezõ tévesen hivatkozik arra, hogy a megelõzõ 1 évnek a 2000. évet kell tekinteni az ajánlatok benyújtásának határidejére tekintettel.<br>
Téves kérelmezõnek a hiánypótlás lehetõségének elmulasztására vonatkozó kifogása. Az ajánlatok felbontásának idõpontjában a bontási jegyzõkönyv tanúsága szerint is valamennyi ajánlattevõ részére a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésének megfelelõen biztosította a hiányzó igazolások és nyilatkozatok tekintetében. Kérelmezõ a megadott határidõig nem élt a hiánypótlás lehetõségével.<br>
A Mol Rt. egyéb érdekelt észrevételében elõadja, hogy ajánlatkérõ kiírása egyértelmû a referenciák tekintetében, a dokumentációban konkrétan meghatározta azokat az éveket amelyekre csatolni kell a referenciákat. Mivel a dokumentáció ezen része nem került megtámadásra, így kérelmezõ annak jogszerûségének sérelmezésével elkésett.<br>
A hiánypótlásra ajánlatkérõ 2000. december 8. napján az ajánlatok felbontásakor lehetõséget adott valamennyi ajánlattevõ, így kérelmezõ részére is, ezért kérelmezõ kérelmében arra való hivatkozás, hogy a részére a hiánypótlás lehetõsége nem került biztosításra, megalapozatlan álláspontja szerint.<br>
A Döntõbizottság megállapította, hogy a jogorvoslati kérelem egyrészt elkésett, másrészt alaptalan az alábbiak szerint.<br>
A Döntõbizottság elsõsorban azt vizsgálta, hogy kérelmezõ ajánlata megfelel-e az ajánlati felhívásnak és az ajánlati dokumentációban foglalt feltételeknek a referencia vonatkozásában, s ajánlatkérõ e körben hozott döntése jogszerû volt-e.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése kimondja, hogy ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Ajánlatkérõ az ajánlati felhívás 11. b) pontjában alkalmatlanná minõsítés szempontjaként írta elõ, ha az ajánlattevõ nem rendelkezik az eljárás tárgyában az elmúlt <br>
3 évben hasonló nagyságrendû referenciával. Ajánlatkérõ az ajánlati dokumentációban ezen túl pontosan meghatározta, hogy melyek azok az évek, amelyekre vonatkozóan referenciával kell rendelkezni. Ajánlatkérõ az 1997., 1998., 1999. évre vonatkozóan kért referenciákat csatolni.<br>
Az ajánlati dokumentációban megfogalmazott referenciára vonatkozó feltételeket sem a kérelmezõ, sem a többi ajánlattevõ nem támadta meg, így az ajánlat összeállításánál kérelmezõnek is az ajánlati felhívásban és a dokumentációban foglaltak alapján kellett eljárni. A Döntõbizottság nem vizsgálta érdemben kérelmezõnek az elmúlt 3 év értelmezése vonatkozásában elõadott érveit, mivel a dokumentáció elõírásainak sérelmezésével kapcsolatos kérelem elkésett, így e körben csak annak vizsgálatára volt lehetõsége, hogy a felhívás és a dokumentáció feltételeinek kérelmezõ ajánlata megfelelt-e.<br>
Kérelmezõ ajánlatában csatolt referenciákat, azonban annak ajánlatkérõ általi érdemi vizsgálata során vált ismertté, hogy a csatolt referenciák alapján kérelmezõ ajánlata nem felel meg az ajánlati felhívás 11. b) pontjában meghatározott alkalmassági szempontnak, nevezetesen 1997. évre vonatkozó referenciával nem rendelkezik, így ajánlatkérõnek jogszerûen eljárva kérelmezõt a szerzõdés teljesítésére alkalmatlannak kellett minõsítenie az ajánlati felhívása 11. b) pontja alapján.<br>
Mindezek alapján a Döntõbizottság megállapította, hogy ajánlatkérõ eljárást lezáró döntése, melyben kérelmezõt a referenciák hiánya miatt a szerzõdés teljesítésére alkalmatlannak minõsítette, jogszerû, így kérelmezõ e körben elõterjesztett kérelme alaptalan.<br>
A Döntõbizottság megállapította, hogy kérelmezõnek az ajánlatkérõ által elõírt hiánypótlás sérelmezésére irányuló jogorvoslati kérelme elkésett az alábbiak szerint:<br>
Ajánlatkérõ 2000. december 8. napján megtartott ajánlatok bontásán a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében foglaltak szerint eljárva hiánypótlásra adott lehetõséget 2000. december 14. napjának 12.00 órájáig valamennyi ajánlattevõ részére az alábbiak szerint:<br>
"A bizottság elnöke tájékoztatta a megjelenteket, hogy a cégkivonat hiánya nem pótolható, míg az esetleges egyéb igazolások, nyilatkozatok pótlására van lehetõség 2000. december 14-én 14.00 óráig."<br>
Ajánlatkérõ a fent idézett módon történõ hiánypótlás biztosítását valamennyi ajánlattevõ részére biztosította, így téves azon kérelmezõi állítás, hogy a hiánypótlás lehetõsége nem került biztosításra számára.<br>
A hiánypótlás lehetõségérõl kérelmezõ 2000. december 13. napján értesült a bontási jegyzõkönyv fax útján történõ megküldésével, így kérelmezõ a hiánypótlás lehetõségérõl 2000. december 13. napján szerzett tudomást. Amennyiben a hiánypótlás biztosításának módját kérelmezõ jogsértõnek találta, úgy ezen idõponttól lehetõsége lett volna 15 napon belül jogorvoslati eljárást kezdeményezni.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján jogorvoslati eljárást a jogsértõ esemény tudomására jutásától számított 15 napon belül lehet kezdeményezni. A határidõ elmulasztása jogvesztõ. Kérelmezõ jogorvoslati kérelmét 2001. február 1. napján nyújtotta be a jogszabály által biztosított 15 napos jogvesztõ határidõn túl, így a hiánypótlást sérelmezõ kérelme elkésett.<br>
A fentiek alapján a Döntõbizottság a rendelkezõ részben foglaltak szerinti döntést hozta, s a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 13.<br>
<br>
Dr. Sárkány Izolda s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>