<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3928)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.160/11/2001.<br>
<br>
Tárgy: Az IBUSZ Utazási Irodák Kft. jogorvoslati kérelme a Miniszterelnöki Hivatal közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az IBUSZ Utazási Irodák Idegenforgalmi és Kereskedelmi Kft. (1053 Budapest, Ferenciek tere 10., képviseli dr. Mihalik Péter ügyvéd, 1027 Budapest II., Jurányi u. 10. II. em. 5. a továbbiakban: kérelmezõ) jogorvoslati kérelmét, melyet a Miniszterelnöki Hivatal (1055 Budapest, Kossuth tér 2-4., képviseli dr. Cziffra Csaba jogtanácsos, a továbbiakban: ajánlatkérõ) "utaztatás és kapcsolódó szolgáltatások teljesítése 50 M Ft/év értékben" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ, akinek megbízásából a Miniszterelnökség Közbeszerzési és Gazdasági Igazgatósága (1055 Budapest, Kossuth tér 2–4.) járt el, 2001. január 10-én ajánlati felhívást tett közzé a Közbeszerzési Értesítõ 2. számában (8695/2000) a rendelkezõ részben írt tárgyban.<br>
A felhívás 4. pontja szerint a teljesítés, illetve a szerzõdés idõtartama 2001. április 1-jétõl 2003. december 31-ig szól.<br>
Az 5. pontban határozta meg ajánlatkérõ a dokumentáció megkérésének és megvásárlásának feltételeit.<br>
A 8. a) pont szerint a biztosíték mértéke 2 M Ft.<br>
A 9. pont azt tartalmazza, hogy az igazoltan teljesített szolgáltatás ellenértékének kifizetése a teljesítést követõen kiállított számla, igazolt kézhezvételétõl számított 15 banki napon belül átutalással történik. A szolgáltató a megrendelése teljesítése során elõleget nem kérhet.<br>
A 11. pontban a mûszaki alkalmasság kritériumainál ajánlatkérõ megjelölte többek között, hogy az elõzõ két év – beszerzés tárgyához hasonló – legjelentõsebb referenciájának, referencialevéllel igazolva, az ellenszolgáltatás összegével, a teljesítési idejével és a szerzõdéskötõ másik fél megnevezésével, külön kiemelve a VIP személyek utaztatásával kapcsolatos referenciákat, szükséges. Ugyanígy kötelezõ az ajánlattevõ teljesítésbe bevonni kívánt szakemberének megnevezése, bemutatása a képzettségük ismertetésével.<br>
A 11. b) pontban írt feltételek között, ajánlatkérõ kikötötte, hogy teljesítésre alkalmatlan az az ajánlattevõ, akinek a teljesítésbe bevonni kívánt szakemberei nem vettek részt – legalább kettõ – a beszerzés tárgyának megfelelõ volumenû VIP utazási projektben.<br>
A 13. a) pont szerint ajánlatkérõ az összességében legelõnyösebb ajánlat szempontja alapján kívánta az ajánlatokat értékelni. Ugyanezen pont b) pontja tartalmazta a részszempontokat, melyekre az adható ponttartomány <br>
1–10-ig terjedt és melyek a súlyszámokkal az alábbiak voltak:<br>
részszempontok	súlyszámok<br>
– elérhetõ kedvezmény mértéke	40<br>
– fizetési feltételek	25<br>
– szerzõdés szerinti teljesítés biztosítékai	25<br>
– vállalt többletszolgáltatások köre	10<br>
A 14. pontban ajánlatkérõ kikötötte, hogy többváltozatú ajánlatot nem lehet tenni.<br>
A 15. b) pontban ajánlatkérõ közölte, hogy a szerzõdéskötés idõpontja az eredményhirdetést követõ naptól számított 9. nap 10.00 óra, nevezetesen 2001. március hó 11-e.<br>
A 16. pont tartalmazta az egyéb információkat. Ebben elõírta ajánlatkérõ többek között, hogy az ajánlatot cégszerûen aláírva, 4 példányban, roncsolásmentesen, nem bontható kötésben, folyamatos oldalszámozással és tartalomjegyzékkel ellátva kell becsatolni. Ugyanitt közölte ajánlatkérõ, hogy a beszerzés tárgyában elvégzett szolgáltatás pénzügyi teljesítéséhez szükséges fedezet a rendelkezésére áll, valamint azt, hogy a nyertes ajánlattevõ visszalépése esetén az ajánlatkérõ a szerzõdést a következõ legkedvezõbb ajánlattevõvel köti meg. Itt közölte azt is, hogy a szerzõdésszerû teljesítés biztosítékai értékelési részszempontnál értékelésre kerülnek az ajánlattevõ által vállalt azon pénzügyi (gazdasági) technikai, jogi megoldások, melyek biztosítják az ajánlattevõk által vállalt maradéktalan hibátlan teljesítést.<br>
Az ajánlati dokumentáció az ajánlati felhívás megismétlését követõen részletes elõírásokat tartalmazott az egyéb követelményekre. Ezek között a 8. oldalon szereplõ mûszaki leírás a szolgáltatásokra vonatkozó követelmények címszó alatt az 1. bekezdésben azt határozták meg, hogy a speciális árú repülõjegyek beszerzése tekintetében lehetõleg a legmagasabb kedvezmény elérése a cél.<br>
Ugyanitt további 9. pontban jelölte meg a további követelményeit ajánlatkérõ, melynek 10. pontját további 5 alpontra bontotta.<br>
A 3. sz. útmutató 3.2 pontjában megismétlésre került az, hogy az ajánlatkérõ és a hozzá tartozó szervezetek számára utaztatás és kapcsolódó szolgáltatás teljesítése vonatkozásában az elvárás évi 50 M Ft értékben. Az ajánlattétel rendjét szabályozó 3.3 pontban került közzétételre az, hogy az ajánlat készítéséhez szükséges információkat a benyújtás feltételeit, és az ajánlatkérõ által megkívánt dokumentumok jegyzékét az ajánlati felhívás és a jelen dokumentáció tartalmazza.<br>
A 3.6 pontban az ajánlati ár címszó alatt közölte ajánlatkérõ, hogy tekintettel a beszerzések természetébõl adódó egyediségre, valamint az igénylendõ szolgáltatások sokrétûségére és elõre nem definiálható megoszlására a beszerzések és szolgáltatások forgalom utáni visszatérítését kérik megjelölni sávos formában, %-os arányban.<br>
A 3.7 pont szerint, az ajánlat pénzneme címszó alatt azt tartalmazza, hogy az ajánlati árat magyar forintban (HUF) kell megadni. Az ajánlatban szereplõ ár (érték) megjelölésekor minden esetben nettó érték értendõ.<br>
A 3.8 pont szerint, az ajánlati biztosíték összege 2 M Ft. Itt kötötte ki azt is ajánlatkérõ, hogy az ajánlat, amelyhez az ajánlattevõ a biztosítékot nem vagy nem az elõírtaknak megfelelõen bocsátotta rendelkezésre, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja értelmében érvénytelen.<br>
A 3.10 pont az ajánlatok benyújtása címszó alatt tartalmazta táblázatosan a benyújtandó iratok jegyzékét 17 tételben, melyek közül a 15. az ártáblázat.<br>
A 3.10.1 pont utolsó bekezdése szerint, az ajánlatokat roncsolásmentesen, nem bontható kötésben kellett beadni, nem elég csak bizonyos oldalak rögzítése a kötésben, a folyamatos sorszámozás ellenére sem annak érdekében, hogy az ajánlat oldalait ne lehessen kicserélni.<br>
A dokumentáció 4. pontja tartalmazta az ajánlatok vizsgálata és értékelések fejezetet. Ennek utolsó két bekezdése szerint a szerzõdésszerû teljesítés biztosítékai értékelési szempontnál értékelésre kerülnek az ajánlattevõ által vállalt azon pénzügyi (gazdasági), technikai, jogi megoldások, melyek biztosítják az ajánlattevõ által vállaltak maradéktalan, hibátlan teljesítését, a következõ módon: "Kérjük minden esetben megjelölni – amennyiben ez kalkulálható –, a teljesítési biztosítási mellékkötelezettségek forintban kifejezhetõ értékét, vagy a nyújtott kedvezmény mértékét." "A vállalt többletszolgáltatások köre értékelési szempontnál értékelésre kerülnek – a mûszaki tartalomban meghatározott követelményeken túlmenõen – az ajánlattevõ által ajánlott mindazon szolgáltatások, melyek a teljesítést komplexebbé, a megrendelések, módosítások, cserék kezelését rugalmasabbá teszik."<br>
A 6. sz. ártáblázat dokumentációban szereplõ mintája szerint, a forgalom utáni visszatérítés szerzõdéses mértékét úgy kellett meghatározni, hogy a baloldali oszlopban a forgalmat forintban, míg a jobboldali oszlopban a visszatérítés mértékét százalékban kellett megjelölni.<br>
A dokumentáció 7. pontja tartalmazta a szerzõdéstervezetet.<br>
A 8.1 pont az ajánlati összesítõ mintát, míg a 8.2 az ajánlatlevél (nyilatkozat) mintát tartalmazta.<br>
A felhívásában megjelölt ajánlattételi – egyben bontási – határidõig a kérelmezõn kívül a DER Német Utazási Kft., a Malév Rt. és az OTP Travel Kft. nyújtott be ajánlatot.<br>
Ajánlatkérõ 2001. február 22-én hiánypótlási lehetõséget biztosított 2001. február 27-én 10.00 óráig a felek részére. Ennek során a Malév Rt.-nek, az OTP Travel Kft.-nek és az IBUSZ Utazási Irodák Kft.-nek (kérelmezõnek) lehetõséget biztosított az ajánlatuk újbóli összefûzésére, és az ahhoz szükséges eszközöket is biztosította, mivel nevezettek ajánlata nem roncsolásmentesen, nem bontható kötésben került beadásra. Ezen túlmenõen a Malév Rt.-nek és az OTP Travel Kft.-nek lehetõséget biztosított továbbá a Munkaerõ Piaci Alappal kapcsolatos nyilatkozat pótlására is.<br>
Ajánlatkérõ megküldte a felek részére a bontási eljárásról szóló, majd a Döntõbizottság részére megküldte a bontási jegyzõkönyvet kiegészítõ dokumentumokat is. E jegyzõkönyv szerint a DER Német Utazási Iroda, a Malév Rt. és az OTP Travel Kft. a kért ellenszolgáltatás összegezésénél a táblázat bal oszlopában a szolgáltatás fajtáját, míg jobb oldalán a visszatérítés mértékét százalékban jelölte meg, míg a kérelmezõ olyan táblázatot adott, melyben az éves forgalom forintban 10 M Ft-onként emelve, hat tételben került megállapításra és ezek mellett jobb oldalon a visszatérítés mértéke 1%-os emelkedéssel, 7%–12%-ig lett megjelölve.<br>
E jegyzõkönyv utolsó bekezdése tartalmazta a fentebb említett hiánypótlás lehetõségét is, mely szerint a hiánypótlást a Közbeszerzési és Gazdasági Igazgatóság Pozsonyi úti irodájában lehet teljesíteni.<br>
A Döntõbizottság részére megküldött jegyzõkönyv-kiegészítés – melyet a Döntõbizottság minden ajánlattevõ részére kézbesített – az tartalmazza, hogy a beadási sorrendnek megfelelõen elsõként a DER Német Utazási Iroda ajánlata került bontásra. Ennek keretében a formai és érvényességi megfelelõsség ellenõrzését követõen, az ajánlati ár, azaz az ajánlati összesítõ ártáblázatnak tartalma került ismertetésre. Mivel a táblázatban szolgáltatás-típusonként volt megadva a visszatérítés mértéke, ezért az ajánlatkérõ jelenlévõ referense megkérdezte, hogy a visszatérítés mértéke milyen forgalomra értendõ. Erre a választ az OTP Travel jelenlévõ képviselõje akként közölte, hogy ez egyetlen sávként értendõ az utaztatási területen elfogadott általános gyakorlat szerint, mivel már a legkisebb forgalom esetén is a maximális kedvezmény megadását jelenti. A jegyzõkönyv-kiegészítés azt is tartalmazza, hogy a fentiekkel a jelenlévõ ajánlattevõk képviseletében megjelent személyek egyetértettek és az értelmezéssel kapcsolatosan nem nyilvánítottak ettõl eltérõ véleményt. Mivel további ajánlattevõknél is tapasztalható volt a fenti módon megadott formában a visszatérítés mértéke, ezért a DER Német Utazási Irodánál az ajánlatával kapcsolatos elhangzott pontosításra tekintettel a referens már ismételten nem kérdezett rá az értelmezés módjára ezen ajánlattevõknél.<br>
Ajánlatkérõ az ajánlatok értékelését elvégezve, a 2001. március 2. eredményhirdetés alkalmával nyilvánosan kihirdette, hogy a közbeszerzési eljárás nyertese az OTP Travel Kft., míg az õt követõ legjobb ajánlatot a DER Német Utazási Iroda Kft. tette, a Malév Rt.-t pedig érvénytelenség miatt kizárta az eljárásból.<br>
Az eredményhirdetés során ajánlatkérõ képviselõje ismertette az írásbeli összegzést, mely az értékelés indokolását is tartalmazta.<br>
Kérelmezõ 2001. március 20-án jogorvoslati kérelmet terjesztett be a Döntõbizottsághoz. Ebben kérte a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja szerint a jogsértés tényének megállapítását, és ugyanezen bekezdés f) pontja alapján bírság kiszabását, valamint a h) pont szerint jogsértõ kötelezését az eljárási díj és a jogorvoslati eljárással kapcsolatban felmerült költségek viselésére is. Ideiglenes intézkedést nem kért, tekintettel arra, hogy a közbeszerzési eljárást lezáró szerzõdést az eredményhirdetést követõ naptól számított 9. napon a felek álláspontja szerint megkötötték. Kérte továbbá az ügyben tárgyalás tartását is. Kérelme indokolásául alapvetõen azt adta elõ, hogy az õ ajánlatán kívül a többi ajánlattevõ ajánlata érvénytelen volt, mivel azokban a bontási jegyzõkönyv tanúsága szerint nem szerepel a magyar forintban megjelölt ajánlati ár, és az általuk használt táblázat sem felel meg a 6. sz. melléklet szerintieknek. A visszatérítés mértékét százalékosan ugyan a többi ajánlattevõ meghatározta, de álláspontja szerint a százalékalap megjelölése nélkül a visszatérítés százalékos mértéke nem értelmezhetõ, így nem hasonlítható össze a négy ajánlattevõnél. Elõadta azt is, hogy a közbeszerzési eljárás eredményhirdetésérõl készült jegyzõkönyv, valamint az eljárás összegzése nem a Kbt. 61. § (1) bekezdésében megjelölt 5. sz. mellékletnek megfelelõen készült, mivel az ajánlatkérõ az összegzés 2. a) és b) pontját összevonta.<br>
Kifogásolta azt is, hogy a táblázatban szereplõ értékelési pontszámok indoklása szerint az elérhetõ kedvezmények mértékénél 9 pontot kapott. A táblázatban azonban csak 8.7 pont szerepel. Az eltérésnek megfelelõen a részszempontok súlyszámainak és az értékelési pontszámoknak a szorzata nem 348, hanem 360. Írásos nyilatkozata szerint ajánlatában 120 napos fizetési határidõt biztosított ajánlatkérõnek, és a késedelmi kamatok felszámolásától azért nem tekintett el, mert – kiindulva az ajánlatkérõ önkéntes jogkövetõ magatartásából – nem feltételezi a számlák késedelmes kiegyenlítését. Véleménye szerint a bontási jegyzõkönyvbõl nem állapítható meg az sem, hogy az OTP Travel Kft. és a DER Német Utazási Iroda Kft., milyen fizetési határidõt ajánlott fel. A szerzõdésszerû teljesítés biztosítékai vonatkozásában elõadta, hogy a többi ajánlattevõ ajánlata nem volt olyan kedvezõ, mint kérelmezõé, de ez a különbség a pontszámok alakulásából nem tükrözõdik. A vállalt többletszolgáltatások értékelésénél kifogásolta, hogy az OTP Travel Kft. ajánlatát azért értékelték 10 pontra, mert a repülõtéren saját ügyfélpulttal rendelkezik. Õ csak 7.7 pontot kapott annak ellenére, hogy az ajánlatuk 55. oldalán megjelöltek szerint az irodáik 0–24 óráig állnak az utasok rendelkezésére, valamint a 2001. január 15-én kelt cégkivonat 6/00 sz. rovatából megállapítható, hogy kérelmezõ rendelkezik ferihegyi telephellyel is. Kifogásolta azt is, hogy az OTP Travel Rt.-nek a bontási jegyzõkönyv 3. oldalán szereplõ ajánlata négy helyen is egy további ismeretlen tartalmú háromoldalú szerzõdéstõl függõen határozza meg a visszatérítés százalékos mértékét, míg a további három ajánlattevõ az egyes partnerekkel kötött megállapodásokban biztosított esetleges további kedvezmények nélkül jelölte meg azt. Erre tekintettel a négy ajánlattevõ nyújtott kedvezményei nem hasonlíthatóak össze.<br>
Kérelmezõ a tárgyaláson kérelmét kiegészítve elõadta azt is, hogy álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésében foglalt esélyegyenlõség alapelvét is az értékelés során.<br>
A Döntõbizottság a törvényi feltételek hiányában hivatalból nem alkalmazott ideiglenes intézkedést a jogorvoslati eljárás során.<br>
Ajánlatkérõ a két lépésben benyújtott észrevételében kérte a jogorvoslati kérelem elutasítását.<br>
A tárgyaláson pontosított nyilatkozata szerint az ajánlati felhívás 3. pontjára tekintettel minden ajánlattevõ forintban adta meg ajánlatát, a kedvezményeket pedig az ajánlati felhívásnak megfelelõen sávos formában. Álláspontja szerint az is sávos megjelölés, ha valamely ajánlattevõ egyetlen sávot jelöl meg, a maximális kedvezményt adja a legalacsonyabbtól a legmagasabb összegû forgalomig. Elõadta azt is, hogy az ajánlati felhívás vagy dokumentáció nem tartalmazott kötelezõ elõírást a sávok minimális vagy maximális számára, így egyetlen sáv megadása is elegendõ. Az ajánlatkérõ számára a legkedvezõbb az, ha akár 5 M Ft-os éves forgalom mellett is az ajánlattevõ azt a legmagasabb kedvezményt adja, amely az 50 M Ft forgalomnál is adható. A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésére vonatkozó kérelmezõi sérelemmel kapcsolatosan úgy nyilatkozott, hogy álláspontja szerint az összesítés tartalma a Kbt.-nek megfelelõ, ezért semmilyen jogsértés nem valósul meg, ha az ajánlattevõ ezeket összevontan kezeli. Ugyanakkor a Kbt. 6. sz. mellékletének megfelelõ hirdetmény a Közbeszerzési Értesítõben megjelent és az 5. sz. mellékletnek megfelelõ és egyezõ adatokat tartalmazott.<br>
A kérelmezõ esetében az elérhetõ kedvezményeknél helyesen 8.7 pont került rögzítésre a táblázatban, és az értékelésnél is ez az adat szerepelt. A szöveges indoklásban leírási hiba miatt került 9 pont azért, mert a 2 bírálóbizottsági tag 9 pontot, egy pedig 8-at adott erre a szempontra; így az átlag 8.7 pont volt.<br>
Az ajánlati felhívásban nem szerepelt semmilyen utalás arra, hogy az ajánlatkérõ részérõl nem fordulhat elõ késedelmes fizetés, így az önkéntes jogkövetõ magatartásra való hivatkozás az adott esetben értelmezhetetlen. A késedelmi kamat mértéke és az elszámolás rendszere a nyertes ajánlattevõnél volt a legkedvezõbb. A jóváírásokat azonnal érvényesítették, míg a kérelmezõ a hosszabb fizetési határidõ ellenére is csak a számlázási idõszak végére számolt volna jóváírást a sávok váltásának esetére, ez pedig kétségtelenül kedvezõtlenebb az ajánlatkérõ részére. Véleménye szerint, mivel feltöltendõ garanciáról van szó, ezért irreleváns az, hogy a kérelmezõ 3 M Ft összegû bankgaranciát vállalt, szemben a kért 2 M Ft-tal. Álláspontja szerint az ajánlatkérõ számára fontos, hogy a szolgáltatás színvonalas ellátása az utaztatást igénybe vevõk számára a legnagyobb biztonságot jelentse, ezt pedig csak azok az ajánlattevõk tudták maximális szinten teljesíteni, akik az indulás repülõterein az ügyfeleket fogadni tudják, és ezzel teljes körû szolgáltatást tudnak biztosítani. E körben az OTP Travel Kft., és a DER Német Utazási Iroda Kft. ajánlata volt a legjobb.<br>
A tárgyaláson becsatolt és a felekkel ismertetett beadványában ajánlatkérõ további részletes indokolást adott az ajánlatokról, az elérhetõ kedvezmények mértéke, a fizetési feltételek, a szerzõdésszerû teljesítés biztosítékai, valamint a felajánlott többletszolgáltatások vonatkozásában.<br>
Az ügyben érdekelt OTP Travel Kft. nyilatkozatában elõadta, hogy a legjobb tudása szerint a felhívásnak megfelelõen készítette el ajánlatát. A tárgyaláson azt is nyilatkozta, hogy ajánlatában ugyanazt a visszatérítési százalékokat tartalmazó táblázatot csatolta három különbözõ cím alatt. Nyilatkozott továbbá arról is, hogy ajánlatában jelölt kedvezmény mértékei az ajánlati felhívás 3. a) pontjában megjelölt 50 M Ft/év összegre vonatkozik, egy sávnak tekintendõen, azaz hogy ugyanolyan szintû mértéket ad a legkisebb teljesítés esetén is, mint a maximális 50 M Ft-nál, vagy akár afelett is.<br>
A Döntõbizottság a jogorvoslati tárgyalásán további iratbecsatolási lehetõséget biztosított ajánlatkérõ részére, többek között a megkötött szerzõdés benyújtására is. Ennek kapcsán ajánlatkérõ úgy nyilatkozott, hogy az egyes szolgáltatások vonatkozásában ajánlattevõk döntõ többsége a szakmai szokásoknak megfelelõen az ajánlati felhívás 3. a) pontja szerint megjelöltek alapján a beszerzés tárgyát és mennyiségét (sávban) bontották, míg a kérelmezõ ezen kategóriákat összevonta és a teljesítés (50 M Ft/év) értékét bontotta sávokra. Álláspontja szerint kérelmezõ azt feltételezte, hogy ez az egyedüli lehetséges értelmezés és ezért állítja, hogy a sávos formában és százalékos arányban egyedül csak az õ ajánlata tartalmazott adatot a visszatérítés mértékére, így csak ez az ajánlat volt érvényes. Ezt a véleményét támasztja alá az is, hogy a többi három ajánlattevõ ajánlatában az árak forintban nem szerepelnek. Ezzel kapcsolatban ajánlatkérõ elõadta azt, hogy az ajánlati felhívás és a dokumentáció is a kötelezõen csatolandó ajánlati elemek számát, tartalmát határozta meg, de a formáját nem. Hivatkozott a dokumentáció 3.6 pontjára, mely szerint a forgalom utáni visszatérítést kérték meg sávos formában, százalékos arányban. Erre tekintettel az ajánlati ár tehát egyenlõ az elõre nem definiálható megoszlású a beszerezések és a szolgáltatások forgalom utáni visszatérítésével, melyet sávos formában, százalékos arányban kellett megadni. A forgalom fogalmára, a dokumentáció nem adott semmilyen részletes magyarázatot, ezért azt ajánlattevõk többféleképpen is értelmezhették.<br>
Ajánlatkérõnek a fentiek alapján a különféle formában megadott azonos százalékos mértékû visszatérítéseket kellett összehasonlítania, amelyet az iratokhoz csatolt, valamint a jelen beadvány 1. sz. mellékletét képezõ, rögzített módon tett meg. Fentiekbõl következõen nem felel meg az ajánlati felhívás és a dokumentáció helyes értelmezésének az a kérelmezõ álláspont, mely szerint csak a saját ajánlata az egyedül érvényes értelmezési mód, ugyanis a valóság az, hogy amennyiben az ajánlatkérõ valamely fogalmat nem határoz meg, úgy köteles az ajánlat tartalmának és a vonatkozó jogszabályoknak megfelelõ bármely lehetséges értelmezést elfogadni. Ez történt a jelen ügyben is, ahol az adott kedvezményeket egységesen 50 M Ft/év értékben számolta ajánlatkérõ. Nyilatkozata szerint a nyertesnek kihirdetett OTP Travel Kft. ajánlattevõ is a dokumentációnak megfelelõ tartalmú ajánlati levelet adott, így az õ és az érvényes ajánlatok esetében is az összehasonlíthatóság érdekében 0–50 M Ft összegû éves forgalom képezte az összehasonlítás alapját. A különféle formában nyújtott kedvezményeket pedig az értékelés érdekében azonos szintre kellett hozni, azaz átlagot kellett számolni.<br>
Kérelmezõ esetében is ez történt, így az általa megjelölt visszatérítési mértékek átlaga 9% volt a fenti alapra vetítve. A jegyzõkönyv-kiegészítés tartamára hivatkozva nyilatkozott úgy ajánlatkérõ, hogy arra tekintettel nem lehetett kétséges az a felek részére, hogy a lehetséges értelmezésnek megfelelõ sávok esetén az ajánlatkérõ az ajánlatokat érvényesnek fogja összehasonlítani, így álláspontja szerint a jogorvoslati kérelem e vonatkozásban elkésett, tekintettel a február 20-i ajánlattételi határidõre. Írásos nyilatkozatában megismételte azon álláspontját is, hogy az ajánlatokat érvényesnek tekintette.<br>
A Döntõbizottság a kiegészítésként becsatolt iratokra tekintettel azokat – a nyertessel kötött szerzõdés kivételével – megküldte a többi ajánlattevõ részére is további észrevétel biztosítása céljából, határidõ megjelölésével.<br>
Az ügyben érintett felek közül csak a kérelmezõ tett erre további nyilatkozatot az alábbiak szerint:<br>
A többféle módon értelmezhetõ ártáblázat vonatkozásában elõadta, hogy az ezzel kapcsolatos ajánlatkérõi értelmezés téves és ellentétes a Kbt. alapelveivel és rendelkezéseivel, mivel álláspontja szerint a forintban megadott forgalom mennyiségétõl függõen kellett a visszatérítés mértékét százalékban megadni. Erre tekintettel a forgalom mértékét nem lehetett szolgáltatásonként megbontani, mert ezáltal az ajánlatok összehasonlíthatatlanná válnak. A kérelem elkésettségével kapcsolatos ajánlatkérõi álláspontot is vitatta, mert véleménye szerint akkor nyílt meg a jogorvoslati lehetõség a számára, amikor kézhez kapta az írásbeli összegzést ajánlatkérõtõl, mivel a törvény rendelkezései értelmében ajánlatkérõnek az eredményhirdetésig lehetõsége van a bontáskor még nem észlelt érvénytelenség alapján az ajánlatokat érvénytelenné nyilvánítani, ahogy azt a Malév Rt. esetében meg is tette ajánlatkérõ. Téves az ajánlatkérõ által becsatolt értékelõ táblázat is, mivel 60 M Ft-ra vetítve a kérelmezõ átlagos visszatérítése nem 9, hanem 9,5% kell, hogy legyen.<br>
Amiatt, hogy az ajánlatkérõ össze nem hasonlítható dolgokat hasonlított össze, az eljárásban nem biztosította a verseny tisztaságát, illetve a nyilvánosságát és az esélyegyenlõséget sem, mint alapelveket. Továbbra is úgy nyilatkozott, hogy a DER Német Utazási Iroda Kft. és az OTP Travel Kft. ajánlattevõk ajánlatából nem állapítható meg az elérhetõ kedvezmény mértéke, azt nem ismert forgalom százalékában határozták meg. Ha nem ismert a százalékalap, hiába határozzák meg a százaléklábat, a visszatérítés összege (mértéke) továbbra is ismeretlen marad.<br>
Az ügyben érintett további felek a részükre megküldött újabb nyilatkozatra észrevételt nem tettek.<br>
A Döntõbizottság a rendelkezésére álló iratok, írásos és szóban elõterjesztett nyilatkozatok alapján megállapította, hogy a jogorvoslati kérelem alaptalan az alábbiak miatt.<br>
A Döntõbizottság megállapította, hogy az ajánlatkérõ a közbeszerzés tárgyának megfogalmazásakor az utaztatás és a kapcsolódó szolgáltatások elõre meg nem határozható tartama miatt csak az éves tervezett keretösszeg vonatkozásában tudott támpontot adni ajánlattevõk számára. Tulajdonképpen ezt ismételte meg ajánlatkérõ a dokumentációban is, azonban hiába írta elõ bizonyos formanyomtatványok csatolási kötelezettségét, ez nem vált ajánlattevõk számára egyértelmûvé.<br>
A Döntõbizottság elfogadta ajánlatkérõ azon álláspontját, hogy a felhívás 3. a) pontja és a nyilatkozat szerint az ajánlattevõk értelemszerûen forintban jelölték meg a szolgáltatások során visszatérítendõ kedvezményeket (árakat), tekintettel az elõre nem látható összetételre és ütemezésre, ezért ebbõl fakadóan a késõbbi mindenkori szolgáltatások árának összegébõl a megjelölt kedvezmények alapján pontosan kiszámítható a konkrét árkedvezmény is. Fentiekre tekintettel ajánlattevõk csak az ígért kedvezmények, illetve egyéb bírálati részszempontok figyelembevételével adtak és adhattak ajánlatot. E tényekre tekintettel a Döntõbizottság álláspontja szerint a nyertes, valamint a DER Német Utazási Iroda Kft.-nek az ajánlata is érvényes volt, így ajánlatkérõ nem követett el jogsértést azzal, amikor a három ajánlatot – figyelemmel a Malév Rt. érvénytelenné nyilvánítására – értékelte és összehasonlította.<br>
A Döntõbizottság az eljárás során megállapította azt is, hogy megalapozatlan kérelmezõ jogorvoslati kérelme abban a vonatkozásban is, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletének megfelelõ összegzésben jogsértõ módon vonta össze a 2. a) és b) pontokat. Ajánlatkérõ e két pont keretében – igaz rendkívül szûkszavúan – azok elõirt tartalmát együttesen közölte, nevezetesen az ajánlattevõk konkrét ajánlati elemei közötti különbséget említi. Megalapozatlan az a kérelmezõi vélelem is, hogy nem az OTP Travel Kft. tette az értékelés alapján az összességében legelõnyösebb ajánlatot.<br>
A Döntõbizottság megvizsgálta az érvényesnek tekintett ajánlatokat és megállapította: az elsõ bírálati részszempont, az elérhetõ kedvezmények mértéke vonatkozásában a nyertes javára a pontkülönbséget az indokolja, hogy az a mindenkori IATA kedvezményen felül további egyéb (2–14%) kedvezményt is felajánlott, valamint a szállás- és vonatjegyrendelésre is kedvezõbbet ajánlott, mint kérelmezõ.<br>
A fizetési feltételeknél, a második bírálati részszempont esetében a Döntõbizottság nem tartotta jogsértõnek, hogy ajánlatkérõ számára kedvezõbb, ha a folyamatos számlázás mellett a biztosított kedvezmény azonnali visszatérítésre kerül ajánlatkérõ számára.<br>
A harmadik szempont a szerzõdésszerû teljesítés biztosítékai voltak, melyeket mind a nyertes, mind a kérelmezõ esetében maximális ponttal értékelt ajánlatkérõ.<br>
A vállalt többletszolgáltatások címû negyedik részszempontnál, a Döntõbizottság összehasonlította az ajánlatokat és megállapította, hogy a nyertes ajánlata összességében meggyõzõbben és széleskörûbben tartalmazza a többletszolgáltatások körét, mint kérelmezõ ajánlata, amely szintén sokrétû, azonban kevésbé konkrét. A fentiek alapján a Döntõbizottság arra az álláspontra jutott, hogy e részszempont értékelése sem kifogásolható, így nem róható ajánlatkérõ terhére.<br>
Az éves, 50 M Ft-os keretösszeg figyelembevételével értékelt kedvezményekre tekintettel a Döntõbizottság megállapította, hogy az ajánlatkérõ pontozása összességében nem kifogásolható annak ellenére sem, hogy kérelmezõ 10 M Ft-os sávokra bontva, míg a többi ajánlattevõ az 50 M Ft-os keretet egy sávnak tekintve (0–50 M Ft-ig) adták meg a kedvezmények mértékét. Erre tekintettel Döntõbizottság álláspontja szerint az összes, elõre még nem látható összetételû szolgáltatás igénybevétele után megajánlott kedvezmények alapján az ajánlatok összehasonlíthatóak voltak, így nem sérült a kérelmezõ által hivatkozott alapelvek egyike sem.<br>
A Döntõbizottság a fenti indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § a) pontja szerint a megalapozatlan kérelmet elutasította.<br>
A Bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 25.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>