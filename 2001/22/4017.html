<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4017)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.217/5/2001.<br>
<br>
Tárgy: A Kardia Hungary Kft. jogorvoslati kérelme a Semmelweis Egyetem közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Kardia Hungary Kft. (1135 Budapest, Szent László út 31., továbbiakban: kérelmezõ) jogorvoslati kérelmét – melyet a Semmelweis Egyetem Orvos- és Gyógyszerész-tudományi Karok (1085 Budapest, Üllõi út 26., továbbiakban: ajánlatkérõ) 1 db csúcskategóriájú ultrahang-diagnosztikai berendezés beszerzés tárgyú közbeszerzési eljárása ellen indított –, a Döntõbizottság elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve; de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. november 29-én megjelent számában a rendelkezõ részben megjelölt beszerzés tárgyában. Teljesítési határidõként a szerzõdés aláírásától számított 30. napot jelölte meg. A felhívás 16. pontjában közölte, hogy egy ízben, az összes ajánlattevõ számára azonos feltételekkel, legfeljebb 10 napos határidõt biztosít – többek között – az ORKI-engedély utólagos csatolására. Kérelmezõ a szóban forgó engedélyt a közbeszerzési eljárás folyamán nem nyújtotta be ajánlatkérõnek. A február 26-i eredményhirdetésen ajánlatkérõ a kérelmezõ ajánlatát hirdette ki nyertesnek, második legkedvezõbb ajánlatot tevõnek a Hun-Med Kft.-t. Felek a közbeszerzési szerzõdést március 8-án aláírták.<br>
Kérelmezõ április 6-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem adja át részére az aláírt szerzõdéspéldányt, pedig a vámoltatáshoz szüksége lenne arra. Kifogásolta, hogy ajánlatkérõ az ORKI-engedély helyett nem fogadja el az Orvostechnikai Hivatal által kiadott hazai forgalomba hozatali engedélyt.<br>
Kérte a jogsértés megállapítását és ajánlatkérõ felhívását a törvény szabályainak megfelelõ eljárásra.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a szerzõdésben kikötötte, hogy azt csak azzal a feltétellel adja át a kérelmezõ részére, ha kérelmezõ 30 napon belül bemutatja az ORKI minõségbiztosítási tanúsítványt.<br>
A Döntõbizottság a rendelkezésre bocsátott iratokból megállapította, hogy az ügy elbírálására nincs hatásköre.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. §-a</a> alapján a kérelmezett a törvény személyi hatálya alá tartozik. A törvény személyi hatálya alá tartozó szervezetek a 2. § (1) bekezdése szerint az árubeszerzések, építési beruházások és szolgáltatások megrendelése (együtt: közbeszerzés) során kötelesek a Kbt. szabályait alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>a Döntõbizottság hatáskörébe a közbeszerzési eljárással kapcsolatos jogorvoslati eljárás lefolytatását, azaz a közbeszerzési eljárás folyamatában keletkezett jogvita elbírálását utalja.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(4) bekezdése alapján a közbeszerzési eljárás a szerzõdéskötéssel lezárul. Egy lezárult közbeszerzési eljárásban keletkezett jogvita elbírálása így nem tartozik a Döntõbizottság hatáskörébe.<br>
Ezért a Döntõbizottság a jogorvoslati kérelmet hatáskörének hiánya miatt elutasította.<br>
Az elutasításról szóló határozat ellen a 89–93. § szerinti jogorvoslatnak van helye.<br>
<br>
Budapest 2001. május 4.<br>
<br>
Dr Csitkei Mária s. k.	Fábián Péter s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>