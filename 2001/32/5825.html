<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5825)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.311/7/2001.<br>
<br>
Tárgy: a Kelet-magyarországi Vállalkozási, Építõipari és Kereskedelmi Kft. jogorvoslati kérelme Abony Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Kelet-magyarországi Vállalkozási, Építõipari és Kereskedelmi Kft. (4025 Debrecen, Széchenyi u. 46., képviseli dr. Ferenczi Emma ügyvéd, 4025 Debrecen, Széchenyi u. 46., a továbbiakban: kérelmezõ) jogorvoslati kérelmét, amelyet Abony Város Önkormányzata (2740 Abony, Kossuth tér 1., képviseli dr. Simon László ügyvéd, 5000 Szolnok, Kossuth Lajos u. 5., a továbbiakban: ajánlatkérõ) "Abony város szennyvízelvezetõ hálózat építésének és szennyvíztisztító telep bõvítésének megvalósítása" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt elõminõsítési eljárást indított Abony város szennyvízelvezetõ hálózatának építése és szennyvíztisztító telep bõvítése tárgyában. A részvételi felhívás 2001. március 28-án a Közbeszerzési Értesítõ 13. számában jelent meg.<br>
Ajánlatkérõ a részvételi felhívás 9. pontjában elõírta a pénzügyi és gazdasági alkalmasság igazolása körében a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#46">Kbt.) 46. §</a> (3) és (4)–(6) bekezdése szerinti nyilatkozatok és hatósági igazolások csatolását.<br>
Ajánlatkérõ dokumentációt nem készített.<br>
A részvételi jelentkezések benyújtási határidejére, 2001. április 24-re a következõ részvételre jelentkezõk nyújtottak be jelentkezést: az ÖKOABONY Konzorcium (tagjai: GEOTORR Mérnöki Szolgáltatások Kft. és a SZEVIÉP Szerkezet- és Vízépítõ Rt.), Pest Megyei Víz- és Csatornamû Építõ Kft., PENTA Általános Építõipari Kft., HÍDÉPÍTÕ-KÖZGÉP Konzorcium (tagjai: HÍDÉPÍTÕ Rt. és KÖZGÉP Rt.), OMS-HUNGÁRIA Kft., STRABAG ÉPÍTÕ Kft., ERFOREX Közmûépítõ és Üzemeltetõ Rt., ALTERRA Építõipari Kft., 31. Általános Építõ és Csúszózsalus Kft., BETONÚT Szolgáltató és Építõ Rt., HOFFMANN Építõipari Rt., PURATOR Hungária Környezetvédelmi Kft., CSÕSZER Berendezéseket Szerelõ Rt., RESONATOR Vállalkozási és Kereskedelmi Kft. és kérelmezõ.<br>
A részvételi jelentkezések bontásakor ajánlatkérõ az érvényesség szempontjából csak azt vizsgálta, hogy a részvételi jelentkezés határidõben érkezett-e, volt-e visszavonás a bontás idõpontjáig, a jelentkezés megfelelõen címzett és sértetlen-e, a példányszám megfelelõ-e. Ajánlatkérõ errõl a jelentkezõket a bontáskor tájékoztatta, majd megállapította, hogy minden részvételi jelentkezés megfelelt a bontáskor vizsgált érvényességi szempontoknak.<br>
Ajánlatkérõ a részvételi jelentkezések értékelésére AD-HOC Bizottságot hozott létre. Az AD-HOC Bizottság átvizsgálta érvényesség szempontjából a részvételi jelentkezéseket, majd az érvényes jelentkezéseket benyújtó jelentkezõket értékelte a részvételi felhívásban meghatározott alkalmatlanná minõsítési szempontok alapján. Az AD-HOC Bizottság 2001. május 2-án hozta meg a döntését, amely szerint hét részvételi jelentkezést, köztük kérelmezõét érvénytelennek minõsített, egy részvételre jelentkezõt alkalmatlannak talált a szerzõdés teljesítésére.<br>
Az elsõ szakasz eredményének kihirdetésére 2001. május 7-én került sor.<br>
Az eredményhirdetési jegyzõkönyv szerint ajánlatkérõ kérelmezõ részvételi jelentkezését érvénytelennek minõsítette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése d) pontja alapján, a Kbt. 46. § (5) bekezdésére tekintettel.<br>
Az indokolás szerint kérelmezõ a Hajdú-Bihar Megyei Munkaügyi Központ 2000. május 4-én kelt igazolását csatolta, amelynek tartalma a következõ volt: Kérelmükre igazoljuk, hogy az alábbi kérelmezõnek: KEVIÉP Kelet-magyarországi Vállalkozási Építõipari és Kereskedelmi Kft. a Munkaerõ-piaci Alappal szemben ezen igazolás kiadásáig egy évnél régebben nyilvántartott tartozása nincs.<br>
Az igazolás tartalma nem megfelelõ, mivel nem a kiállítás idõpontjára vonatkozik, és így egy évig nem felhasználható, továbbá az igazolás tartalmától függetlenül is az eredményhirdetés idõpontjában, 2001. május 7-én érvénytelen, mivel egy évnél régebbi.<br>
Ajánlatkérõ a szerzõdés teljesítésére alkalmas hét részvételre jelentkezõ részére az eredményhirdetést követõen megküldte az ajánlati felhívást.<br>
Kérelmezõ 2001. május 17-én nyújtott be jogorvoslati kérelmet. Kérte, hogy a Döntõbizottság semmisítse meg az ajánlatkérõnek az elsõ szakaszt lezáró döntését, hívja fel ajánlatkérõt a Kbt. szabályainak megfelelõ eljárásra, kötelezze ajánlatkérõt az eljárási díj viselésére. Kérelme indokául elõadta, hogy ajánlatkérõ döntését azért tartják sérelmesnek, mivel a Hajdú-Bihar Megyei Munkaügyi Központ csak a részvételi jelentkezésben benyújtott tartalmú igazolást hajlandó kiadni, ezért feltehetõleg más részvételre jelentkezõ is ilyen szövegezésû igazolást csatolt, továbbá ezt az igazolást más eljárásban, más ajánlatkérõk el szokták fogadni. Elõadta, hogy az ajánlatkérõk a bontáskor szokták az igazolások érvényességét megvizsgálni, ezért kérelmezõ rendszeresen ehhez az igényhez igazodik, jóllehet a Kbt. az eredményhirdetés napját írja elõ. Sérelmezte, hogy ajánlatkérõ nem biztosított hiánypótlási lehetõséget a Kbt. 43. § (4) bekezdése alapján, így kisebb alaki hibák miatt is érvénytelenné nyilvánított részvételi jelentkezéseket, ezzel a versenyt korlátozta. A Kbt. célja és alapelvei alapján ajánlatkérõnek hiánypótlási lehetõséget kellett volna biztosítania a kisebb alaki hibát elkövetõ részvételi jelentkezõk számára. Kérelmezõ egyébként a részvételi felhívás minden feltételének megfelelt.<br>
Kérelmezõnek a tárgyaláson pontosított jogorvoslati kérelme szerint ajánlatkérõ magatartása a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében foglaltakba ütközik.<br>
Ajánlatkérõ észrevételében elõadta, hogy a kérelmezõ által benyújtott igazolás két okból is érvénytelen, egyrészt nem megfelelõ a tartalma, másrészt egy évnél régebbi. Ez a két ok egymástól függetlenül is alkalmatlanná teszi az igazolást arra, hogy azt ajánlatkérõ elfogadja. A többi részvételre jelentkezõnek a megyei munkaügyi központ által kiállított igazolása megfelelt a Kbt.-ben foglaltaknak. A Kbt. elõírásainak betartása kötelezõ, ezért nem lehet joggal való visszaélés ajánlatkérõ magatartása.<br>
Kérte a kérelem elutasítását.<br>
Az egyéb érdekeltek észrevételt nem tettek.<br>
A Döntõbizottság megállapította, hogy a jogorvoslati kérelem alaptalan.<br>
A Döntõbizottságnak abban kellett állást foglalnia, hogy ajánlatkérõ megsértette-e a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében megfogalmazott alapelvet azzal, hogy nem biztosított hiánypótlási lehetõséget a Kbt. 43. § (4) bekezdésében foglaltak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerint a közbeszerzési eljárásban nem lehet ajánlattevõ vagy alvállalkozó, aki egy évnél régebben lejárt vám-, társadalombiztosítási járulék, vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult.<br>
E szakasz (4) bekezdése szerint az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik az (1) bekezdés a), c) pontja, illetve a (2) bekezdés hatálya alá és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése elõírja, hogy az ajánlattevõ a (4) bekezdésnek megfelelõen köteles csatolni az (1) bekezdés b) pontja és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása vagy ha van, milyen idõpontban járt le és annak megfizetésére halasztást kapott-e.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdés szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése alapján a nyílt elõminõsítési eljárás két szakaszból álló közbeszerzési eljárás.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése szerint sem a részvételi, sem az ajánlattételi szakaszban nem vehet részt, aki a 46. § hatálya alá tartozik.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában a 37–38. §-t, a 43. § (4)–(6) bekezdését, az 51–54. §-okat és a 61. § (6) bekezdését megfelelõen alkalmazni kell.<br>
Kérelmezõnek az ajánlatában tett nyilatkozata szerint az elkülönített állami pénzalapok közül a Munkaerõ-piaci Alappal szemben áll fenn jogszabály alapján fizetési kötelezettsége, ezért csatolta be a területileg illetékes munkaügyi központ 2000. május 4-én kelt igazolását.<br>
Azt kérelmezõ is elismerte, hogy a részvételi jelentkezésében lévõ, a Hajdú-Bihar Megyei Munkaügyi Központ által kiállított igazolás tartalmában nem felel meg a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdésében foglaltaknak, továbbá az igazolás kiállításának idõpontja a részvételi szakaszt lezáró eredményhirdetés idõpontjához képest egy évnél korábbi.<br>
Nem fogadta el a Döntõbizottság kérelmezõnek azt az álláspontját, hogy a munkaügyi központok csak a kérelmezõ által becsatolt tartalmú igazolást hajlandóak kiadni, így feltételezhetõen a többi jelentkezõ is ilyen tartalmú igazolást nyújtott be. Megállapítást nyert az, hogy a többi részvételre jelentkezõ által becsatolt, a területileg illetékes munkaügyi központok által kiállított igazolások megfeleltek a Kbt. elõírásainak. Nem fogadta el a Döntõbizottság kérelmezõnek azt az álláspontját sem, miszerint az ajánlatkérõknek az a gyakorlatuk, hogy a jelentkezések bontásakor vizsgálják az igazolások érvényességét, így a részvételre jelentkezõk ehhez igazodnak. Kérelmezõ által is elismerten ez a gyakorlat ellentétes lenne a Kbt. elõírásaival, hiszen a Kbt. 46. § (5) bekezdése egyértelmûen fogalmazza meg azt, hogy az igazolások az eredményhirdetés idõpontjához viszonyítottan lehetnek legfeljebb egy évvel korábbi kiállításúak. Továbbá a Kbt. nem írja elõ kötelezõen, hogy az ajánlatkérõnek a bontáskor teljeskörûen vizsgálni kellene az érvényességet. Ajánlatkérõ azt a megoldást választotta, hogy az azonnal eldönthetõ érvényességi szempontokat a bontáskor, míg a továbbiakat az értékelés szakaszában vizsgálta. Ez az eljárás teljesen összhangban van a Kbt. elõírásaival. Akkor követett volna el jogsértést ajánlatkérõ, ha a bontás napjához viszonyítottan vizsgálja a Kbt. 46. § (5) bekezdésében foglalt feltétel fennállását az igazolások esetében. A Döntõbizottság szerint a kétszakaszos eljárások során a Kbt. 46. § (5) bekezdésében meghatározott idõpont nem a részvételi szakasz, hanem az ajánlattételi szakasz eredménye kihirdetésének az idõpontja. Következik ez a Kbt. 63. § (2) bekezdésében foglaltakból.<br>
Azt sem vitatta kérelmezõ, hogy ajánlatkérõnek csak joga, de nem kötelezettsége a hiánypótlási lehetõség biztosítása, ezért ajánlatkérõ magatartása nem ütközik a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésébe.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
A Döntõbizottság megállapította, hogy a hiánypótlás biztosítására vonatkozóan a részvételi felhívás tájékoztatást nem tartalmazott. Ajánlatkérõ a részvételi szakaszt lezáró határozatáig a hiánypótlás biztosítására vonatkozóan döntést nem hozott, így ajánlatkérõ – kérelmezõ által sem vitatottan – a közbeszerzési eljárása során egyáltalán nem, egyik részvételre jelentkezõnek sem biztosított hiánypótlási lehetõséget. Az eljárás során a tizenöt részvételre jelentkezõ közül nyolc jelentkezõ hiánytalan részvételi jelentkezést nyújtott be, közülük hét jelentkezõ alkalmas a szerzõdés teljesítésére, így az ajánlattételi szakaszban hét ajánlattevõ versenyezhet.<br>
A fentiek alapján a Döntõbizottság megállapította, hogy ajánlatkérõ nem sértette meg az esélyegyenlõség elvét, hiszen egységesen járt el minden, nem megfelelõ részvételi jelentkezést benyújtó jelentkezõvel szemben. Az ajánlattételi szakaszba pedig az összes, az ajánlatkérõ által érvényesnek és alkalmasnak minõsített részvételre jelentkezõ bekerült, akiknek a száma – a hiánypótlás biztosítása nélkül is – biztosítja a versenyt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította, és a Kbt. 88. § (1) bekezdés h) pontjára figyelemmel a rendelkezõ részben foglaltak szerint határozott a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 12.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>