<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5963)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.215/17/2001.<br>
<br>
Tárgy: a SZENZOR Kft. kérelmezõ jogorvoslati kérelme az Észak-magyarországi Áramszolgáltató Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a dr. Vejkey Imre ügyvéd (1022 Budapest, Eszter u. 10/B.) által képviselt SZENZOR Számítóközpont Kft. (1134 Budapest, Dévai u. 14., továbbiakban: kérelmezõ) jogorvoslati kérelmét, amelyet az Észak-magyarországi Áramszolgáltató Rt. (3525 Miskolc, Dózsa Gy. u. 13., képv.: dr. Miskei Tamás jogtanácsos, a továbbiakban: ajánlatkérõ) "EAS TAR-rendszerben számlázott fogyasztók számláinak elõállítása, borítékolása és kézbesítése" tárgyú közbeszerzési eljárása ellen indított, elutasítja.<br>
Az eljárás során felmerült költségeket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. január 31. napján nyílt közbeszerzési eljárást indított, amelynek ajánlati felhívása a Közbeszerzési Értesítõ (K. É.) 5. számában jelent meg.<br>
Ajánlatkérõ a beszerzés tárgyát az alábbiak szerint határozta meg az ajánlati felhívásban:<br>
A beszerzés tárgya és mennyisége: EAS TAR-rendszerben számlázott fogyasztók számláinak elõállítása, borítékolása és kézbesítése az alábbi kritériumoknak megfelelõen. Az ajánlati felhívásban a kézbesítésre vonatkozó elõírás az alábbiakat tartalmazta:<br>
Kézbesítés:<br>
– Kézbesítés számlalevél	620 000 db/hó<br>
– Kézbesítés tértivevényes felszólító levél	16 000 db/hó<br>
Ajánlatkérõ a felhívás 2. b) pontjában meghatározta, hogy szolgáltatási szerzõdésre kér ajánlatot ajánlattevõktõl.<br>
Ajánlatkérõ ajánlati dokumentációt nem készített.<br>
Ajánlattételi határidõre, 2001. március 13. napjára kérelmezõ, a Magyar Posta Rt., az ISC Hungaria Informatikai Kft., az Állami Nyomda Rt., a Drescher Magyarország Kft., a Szocioprodukt Kft. nyújtott be ajánlatot.<br>
Kérelmezõ 2001. április 5. napján jogorvoslati kérelmet nyújtott be a Döntõbizottsághoz. Kérte a Döntõbizottságot, hogy a jogsértés tényének megállapítása mellett a Magyar Posta Rt. ajánlattevõt zárja ki az eljárásból, valamint kötelezze ajánlatkérõt az eljárással felmerült költségek viselésére.<br>
Álláspontja szerint sérti a Kbt. alapelvei között megfogalmazott esélyegyenlõség elvét, versenysemlegesség elvét a Magyar Posta ajánlattevõként való részvétele az eljárásban, azért, mert az a beszerzés tárgyát képezõ kézbesítés vonatkozásában kizárólagos joggal rendelkezik. Elõadta, hogy az alapelvek sérülését támasztja alá az a tény, hogy a Magyar Posta Rt. ajánlatában a hatósági árnál alacsonyabb árajánlatot tett a kézbesítésre vonatkozóan, és mivel a többi pályázó a hatósági ár alá nem tud menni, így ezzel sérül a verseny tisztasága. Ezen túl az esélyegyenlõség sérelmét jelenti álláspontja szerint, hogy a Magyar Posta Rt. csak akkor nyújtja az ajánlata szerint a kedvezõbb díjat, ha az egész tevékenységet vele végezteti el ajánlatkérõ.<br>
Ajánlatkérõ észrevételében az alaptalan kérelem elutasítását kérte.<br>
Álláspontja szerint nem sérti a törvényben megfogalmazott eljárási alapelveket, az, hogy a Magyar Posta Rt. ajánlattevõként vesz részt az eljárásban. A közbeszerzési eljárás tárgyává tett feladat csak egy részét képezi a kézbesítés, amely tekintetében ugyan a Magyar Posta Rt. kizárólagos jogosítvánnyal rendelkezik, azonban a beszerzés tárgyának egésze tekintetben a kizárólagosság nem áll fenn, így részvétele az eljárásban nem jár a kérelmezõ által hivatkozott alapelvek sérelmével.<br>
Egyéb érdekeltek részérõl a Magyar Posta Rt. észrevételében kérte, hogy a Döntõbizottság a kérelmezõ kérelmét utasítsa el, annak megalapozatlansága okán. Elõadta, hogy ajánlatkérõ felhívása nem sérti az esélyegyenlõséget, továbbá annak megítélése, hogy a Magyar Posta Rt. magatartásával korlátozza-e a piaci versenyt, akkor amikor a hatósági árnál alacsonyabb kézbesítési díjat ajánlott meg, nem tartozik a Döntõbizottság hatáskörébe.<br>
Elõadta továbbá, hogy kérelmezõ hivatkozása a hatósági árra nem pontos. A belföldi postai szolgáltatások legmagasabb hatósági díjáról szóló 35/1997. (XII. 21.) KVHM rendelet ugyanis nem rögzített árat, hanem "legmagasabb" hatósági árat rögzíti, ami azt jelenti, hogy a közszolgáltató Magyar Posta Rt. jogosult ügyfelei részére díjkedvezményeket biztosítani. A kedvezmények biztosítására vonatkozó szabályokat a Magyar Posta Rt. Üzletszabályzata tartalmazza.<br>
A kedvezmények igénybevételére egyedi szerzõdések kötése útján kerül sor, amely alapján a kedvezményeket igénybevételére bárkinek joga van, így ettõl kérelmezõ, s egyéb ajánlattevõk sincsenek elzárva. Ezek alapján álláspontja szerint nem valós kérelmezõ arra történõ hivatkozása, hogy a közszolgáltatón kívül más ajánlattevõ nem tud a hatósági ár alá menni. Egyéb érdekelt a tárgyaláson elõadta, hogy a díjkedvezmény nyújtását és annak mértékét a postára adandó küldemények mennyisége határozza meg.<br>
A Döntõbizottság megállapította, hogy kérelmezõ jogorvoslati kérelme megalapozatlan az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése alapelvként rögzíti, hogy az ajánlatkérõnek biztosítania kell az esélyegyenlõséget az ajánlattevõk számára.<br>
A Döntõbizottságnak jelen eljárásban azt kellett megvizsgálnia, hogy azzal, hogy a Magyar Posta Rt. – s egyben a beszerzés egy részére vonatkozásában közszolgáltató – ajánlattevõként részt vett a közbeszerzési eljárásban eredményezte-e a az ajánlattevõk közötti esélyegyenlõség elvének sérelmét.<br>
Az esélyegyenlõség alapelvei a törvény olyan konkrét szabályaiban jut kifejezésre, mint a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése, amely kimondja, hogy az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tudjanak tenni, valamint a Kbt. 40. § (5) bekezdése, amelynek rendelkezése szerint ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza.<br>
Ajánlatkérõ az esélyegyenlõséget azáltal sértené meg, ha ajánlati felhívásában olyan feltételeket határozna meg, amelyek egyrészt konkrétan sértik egyes törvényben megfogalmazott eljárási szabályokat, másrészt az az elõírt feltételek eredményeképpen egyes – a beszerzés alapján megkötendõ szerzõdés teljesítésére képes – ajánlattevõk ajánlatot nem tudnának tenni, illetve ajánlattétel esetén jelentõs hátrányba kerülnének.<br>
Ajánlatkérõ a jelen jogorvoslati eljárás tárgyát képezõ beszerzés tárgyaként olyan komplex feladatot határozott meg, amelynek részét képezi egy közszolgáltató által elvégzendõ feladat is, az elõállított és borítékolt fogyasztói számlák kézbesítése.<br>
Önmagában a kézbesítés, mint közszolgáltató tevékenység ajánlatkérõ által a közbeszerzés tárgya részeként való meghatározása nem jár az esélyegyenlõség sérelmével, hiszen sem ajánlatkérõ felhívásában, sem a Kbt.-ben, illetve egyéb jogszabályban nincs olyan rendelkezés, amely kizárná, hogy a közszolgáltató a szerzõdés teljesítésébe bevonásra kerülhessen, ami azt jelenti, hogy az ajánlattétel lehetõségébõl nincs kizárva egy olyan ajánlattevõ sem, aki a képes a beszerzés tárgyaként meghatározott – kézbesítésen kívüli – feladat ellátására.<br>
Mivel ajánlatkérõ egy komplex feladat ellátására írta ki a közbeszerzési eljárást, amelynek csak egy része a közszolgáltató tevékenység, nem zárható ki az ajánlattételbõl – éppen az esélyegyenlõség elvének betartása okán – a közszolgáltató sem, ha a beszerzés tárgyával kapcsolatos tevékenységet végez és annak komplex teljesítésére – a közszolgáltatói tevékenységen túl – képes.<br>
A fentiek alapján megállapítható, hogy önmagában a beszerzés tárgyának meghatározásával, és azzal, hogy a Magyar Posta Rt. részére biztosította, hogy ajánlatevõként részt vegyen az eljárásban ajánlatkérõ nem sértette meg az esélyegyenlõség elvét.<br>
Ezt követõen konkrétan megvizsgálta a Döntõbizottság, hogy az egyes ajánlattevõk és a közszolgáltató viszonyában a kézbesítésre vonatkozó ajánlattétel során a sérült-e az esélyegyenlõség elve, illetve ajánlattevõk egyenlõ eséllyel tehettek-e ajánlatot e vonatkozásban.<br>
Az árak megállapításáról szóló 1990. évi LXXXVII tv. felhatalmazása alapján a 35/1997. (XII. 21.) KHVM rendelet a belföldi postai szolgáltatás legmagasabb árát határozza meg, amely azt jelenti, hogy hatósági ár megállapítása esetén a megállapított legmagasabb árnál magasabb árat érvényesen kikötni nem lehet (árak megállapításáról szóló 1990. évi LXXXVII tv. 12. §). Az megállapított legmagasabb ártól azonban lefele történõ eltérés felek közötti megállapodás alapján megengedett. A fentiekkel összhangban szabályozza a Magyar Posta Rt. Üzletszabályzata 5.3. pontjában a díjkedvezmény nyújtásának feltételeit, mely szerint a Posta a Postai Díjszabásban foglaltaknál kedvezõbb díjfizetési módot és kedvezményes szolgáltatási díjat biztosít azon ügyfeleknek, akik (amelyek) rendszeresen, nagyobb mennyiségû küldeményt adnak fel a Posta által meghatározott mindenkori feltételek teljesítésével, külön szerzõdés alapján.<br>
A fent idézett jogszabályhelyek alapján a Döntõbizottság arra az álláspontra jutott, hogy a megállapított hatósági árnál kedvezõbb árakat nem kizárólag a közszolgáltató tud nyújtani, hiszen ez a lehetõség a jelenlegi jogi szabályozás értelmében adva van bárki részére, aki nagyobb mennyiségû küldeményt kíván feladni erre vonatkozó külön megállapodás alapján, így az esélyegyenlõség sérelme nem állapítható meg, még akkor sem, ha a kedvezmény igénybevételére a közszolgáltatóval kötött szerzõdés alapján jogosult. A közszolgáltató a kedvezmény nyújtását a feladni kívánt küldemény mennyiségétõl teszi függõvé és nem az azt igénybe vevõ személyétõl.<br>
Annak a kérdésnek az eldöntése, hogy a közszolgáltató a monopolhelyzetével visszaél-e a díjkedvezmények nyújtása során és ezáltal kíván kedvezõbb piaci helyzetbe kerülni nem tartozik a Döntõbizottság hatáskörébe.<br>
A fentiek alapján a Döntõbizottság nem látta megalapozottnak, hogy a vizsgálat tárgyát képezõ közbeszerzési eljárásban a Magyar Posta Rt., mint a kézbesítés tekintetében közszolgáltató ajánlattevõként való részvételével sérülne a Kbt. alapelvek között megfogalmazott esélyegyenlõség.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 15.<br>
<br>
Dr. Sárkány Izolda s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>