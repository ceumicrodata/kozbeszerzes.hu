<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5958)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.411/7/2001.<br>
<br>
Tárgy: az ORAKO Kft. jogorvoslati kérelme a Borsod-Abaúj-Zemplén Megyei Önkormányzat ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ORAKO Kereskedelmi és Szolgáltató Kft. (1222 Budapest, Gádor u. 130., képv.: dr. Vajk Kálmán ügyvéd, 1114 Budapest, Bukaresti u. 9., továbbiakban: kérelmezõ) által a Borsod-Abaúj-Zemplén Megyei Önkormányzat (3525 Miskolc, Városház tér. 1.) ajánlatkérõ "I. Lokális számítástechnikai hálózat kialakítása, II. számítás- és irodatechnikai eszközök szállítása, III. irodabútorzat megtervezés, IV. iratanyag tárolás" tárgyú beszerzése ellen nyújtott be, a Döntõbizottság a hatáskörének hiányát állapította meg, és a jogorvoslati kérelmet elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. június 13. napján a rendelkezõ részben meghatározott beszerzés tárgyában a Közbeszerzési Értesítõ (K. É.) 24. számában közzétett ajánlati felhívással nyílt közbeszerzési eljárást indított. Az ajánlati felhívásban lehetõséget biztosított részajánlat tételére is 4 részfeladat tekintetében. Ajánlatkérõ minden részfeladathoz dokumentációt is bocsátott az ajánlattevõk rendelkezésére.<br>
Az ajánlattételi felhívásban megadott ajánlattételi határidõ 2001. július 24. napja 10.00 órájában volt meghatározva.<br>
Kérelmezõ 2001 június 28. napján jogorvoslati kérelmet nyújtott be a Döntõbizottsághoz ajánlatkérõ eljárása ellen. Sérelmezte, hogy ajánlatkérõ a III. részajánlat "Borsod-Abaúj-Zemplén Megyei Illetékhivatal új irodaépülete irodabútorzatának megtervezése, szállítása és üzembe helyezése" tárgyában olyan dokumentációt adott, amely semmilyen támpontot nem ad a feladat ellátásához. Miután az ajánlati felhívás és a dokumentáció nem ad elég információt az ajánlat megtételéhez, így ajánlattevõk álláspontja szerint csak az ajánlati felhívásban megjelölt tájékoztató idõpontját követõen tudnak érdemi munkát elkezdeni, ami nem jelent mást, mint az ajánlattételi határidõ lerövidítését. Elõadta, hogy ezen kifogásairól tájékoztatta ajánlatkérõt is, de mivel erre pozitív választ nem kaptak a Döntõbizottsághoz fordultak.<br>
Álláspontja szerint elõadott indokai miatt ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdését, valamint a Kbt. 38. § (4) bekezdését, Kbt. 47. § (1)–(3) bekezdéseit, mivel az ajánlattételi határidõ nem megfelelõ elõírása miatt. Kérte a Döntõbizottságot, hogy állapítsa meg a jogsértés tényét, hívja fel ajánlatkérõt a megfelelõ eljárásra, alkalmazzon bírságot, és kötelezze az ajánlatkérõt az eljárással felmerült költségek viselésére.<br>
Ajánlatkérõ észrevételében kérelmezõ kifogásait indokolatlannak tartotta, álláspontja szerint a hivatkozott jogsértéseket nem követte el a közbeszerzési eljárás során. Nyilatkozott továbbá, hogy 2001. július 3. napjával a sérelmezett ajánlati felhívást visszavonta, s a hirdetmény közzétételérõl gondoskodott, így a kérelmezõi kérelem okafogyottá vált.<br>
Ajánlatkérõ rendelkezõ részben meghatározott beszerzése tárgyában a közbeszerzési eljárás megindító ajánlati felhívásának visszavonása a Közbeszerzési Értesítõ 2001. július 11. napján megjelent 28. számában 5271/2001 szám alatt közzétételre került.<br>
A Döntõbizottság tájékoztatta a kérelmezõt az ajánlatkérõ által az ajánlati felhívás visszavonásának bejelentésérõl, s az ajánlati felhívás visszavonásáról szóló hirdetmény közzétételének tényérõl is. Ajánlatkérõ a fenti tények ismeretében is fenntartotta az ajánlati felhívás jogsértõ voltára vonatkozó jogorvoslati kérelmét, s kérte az eljárás lefolytatását.<br>
A Döntõbizottság a rendelkezésre álló iratok alapján megállapította hatáskörének hiányát, ezért a jogorvoslati kérelmet érdemi vizsgálat nélkül elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a Döntõbizottság eljárására – ha a törvény másként nem rendelkezik – az államigazgatási eljárás általános szabályairól szóló 1957. évi IV. törvényt kell alkalmazni.<br>
Az Államigazgatási eljárás általános szabályairól szóló 1957. évi IV. törvény (továbbiakban: Áe.) 7. § (1) bekezdése szerint a közigazgatási szerv hatáskörét és illetékességét az eljárás bármely szakaszában hivatalból köteles vizsgálni.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(1) A nyílt eljárás ajánlati felhívással vagy elõminõsítési eljárással indul, melyet az ajánlatkérõ köteles hirdetmény útján közzétenni.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(2) Az ajánlatkérõ a felhívását az ajánlattételi határidõ lejártáig visszavonhatja, amit hirdetményben kell közzétennie.<br>
A fent idézett rendelkezések alapján ha ajánlatkérõ az ajánlati felhívás közzétételével a közbeszerzési eljárást megindította lehetõsége van egészen az ajánlattételi határidõig beszerzési szándékát megváltoztatni, s úgy dönteni, hogy a közbeszerzési eljárást nem kívánja lefolytatni. Ha így dönt az arról ajánlati felhívást visszavonó hirdetményt kell közzétennie. A közzététel eredménye, hogy a megindított közbeszerzési eljárás megszûnt.<br>
Ajánlatkérõnek a törvény rendelkezése alapján jogszerûen hozhat döntést az ajánlati felhívás visszavonásáról és így a közbeszerzési eljárás megszüntetésérõl, e körben kötelezettsége csak a dokumentáció ellenértékének visszafizetése és az esetlegesen kikötött ajánlati biztosíték visszafizetése tekintetében áll fenn a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(4) bekezdése és 41. § (5) bekezdése alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#19">Kbt. 19. § </a>(1) bekezdése alapján a Döntõbizottság hatáskörébe a közbeszerzési eljárásokkal kapcsolatos jogsértõ vagy vitás ügyek miatti jogorvoslatok intézése tartozik.<br>
A Döntõbizottság az jogorvoslati eljárás során az ajánlati felhívás visszavonásának 2001. július 11. hirdetmény útján történt közzétételére tekintettel megállapította, hogy a Kbt. fent idézett rendelkezései alapján közbeszerzési eljárás megszûnt, így a kérelmezõ kérelme alapján a jogorvoslati eljárás már nem folytatható le, mivel a jogorvoslati eljárás alatt a közbeszerzési eljárás hiánya miatt Döntõbizottság hatáskörének hiánya megállapításának van helye.<br>
A fenti indoklásban kifejtettek alapján a Döntõbizottság megállapította hatáskörének hiányát, ezért a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 13.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>