<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5889)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.293/6/2001.<br>
<br>
Tárgy: a Salgótarjáni AGROBER Vállalkozási, Tervezõ és Kereskedelmi Kft. jogorvoslati kérelme Balassagyarmat Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Salgótarjáni AGROBER Vállalkozási, Tervezõ és Kereskedelmi Kft. (3100 Salgótarján, Május 1. út 70., továbbiakban: kérelmezõ) jogorvoslati kérelmének, melyet Balassagyarmat Város Önkormányzata (2660 Balassagyarmat, Rákóczi fejedelem út 2., képviseli: dr. Kecskeméti Tamás, 1078 Budapest, Marek J. u. 41., továbbiakban: ajánlatkérõ) "A Dr. Kenessey Albert Kórház-Rendelõintézet rekonstrukciólebonyolítási munkái" tárgyú közbeszerzési eljárása ellen nyújtott be, a Döntõbizottság részben helyt ad, megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését, ezt meghaladóan a Döntõbizottság a jogorvoslati kérelmet elutasítja.<br>
A Döntõbizottság kötelezi az ajánlatkérõt, hogy a határozat kézbesítését követõ 15 napon belül fizesse meg kérelmezõnek 30 000 Ft, azaz harmincezer forint igazgatási szolgáltatási díjat<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. február 21-én ajánlati felhívást tett közzé a Közbeszerzési Értesítõ 8. számában nyílt eljárás megindítására (0681) a rendelkezõ részben írt tárgyban. A lebonyolító feladata, nyílt kétfordulós, elõminõsítéses eljárás lefolytatása, kivitelezõ kiválasztása, a teljes pénzügyi, mûszaki lebonyolítás és az építési mûszaki ellenõri tevékenység.<br>
Ajánlatkérõ az ajánlati felhívás 13. a) pontjában meghatározta, hogy az ajánlatokat az összességében legelõnyösebb ajánlat szempontja alapján bírálja el.<br>
A 13. b) pontjában határozta meg <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése alapján az elbírálási részszempontokat és a súlyszámokat.<br>
Ezek az alábbiak voltak:<br>
részszempontok	súlyszámok<br>
– I. részszempont: ajánlatkérõ számára a dokumentációban található szerzõdéstervezetben foglaltaknál, kedvezõbb szerzõdési feltételek (helyszíni ellenõrzés gyakorisága, fizetési feltételek)	5<br>
– II. részszempont: ár és szolgáltatás aránya	4<br>
– III. részszempont: vállalási ár	3<br>
Az adható pontszámot valamennyi részszempont esetében 0–10-ig állapította meg.<br>
Az ajánlati felhívás 9. pontjában állapította meg a pénzügyi ellenszolgáltatás teljesítésének feltételeit, az alábbiak szerint: "Pénzügyi teljesítés a megbízási szerzõdésben rögzített ütemezés szerint. 30 nap átutalási határidõvel történik. A benyújtandó pénzügyi ütemterv legfeljebb havi 1 számla benyújtását irányozhatja elõ."<br>
Ajánlatkérõ ajánlati dokumentációt készített. Ebben meghatározta a mûszaki követelményeit, az ajánlat összehasonlításához segédletet adott, ismertette az ajánlatok elbírálásának menetét (de az értékelés módját nem részletezte), továbbá ez tartalmazta az általa elkészített megbízási szerzõdéstervezetet.<br>
A megbízási szerzõdéstervezet 7.2. pontja a fizetés ütemezését az alábbiak szerint határozta meg:<br>
– 20%-ának megfelelõ összeget a közbeszerzési eljáráson nyertes kivitelezõvel kötendõ szerzõdés létrejöttét követõen kiállított számla kézhezvételét követõ 30 napon belül utalja át ... számlájára,<br>
– 60%-ának megfelelõ összeget a kivitelezés kezdetétõl havonta egyenlõ részletekben, a kiállított számla kézhezvételét követõ 30 napon belül utalja át ... számlájára,<br>
– 10%-ának megfelelõ összeget a sikeres átadás-átvételt követõ 30 napon belül utalja át ... számlájára,<br>
– a fennmaradó összeget, az eredményes átadást követõ 12. hónapban megtartott és sikeres utó-felülvizsgálatot követõen kiállított számla kézhezvételét követõ 30 napon belül utalja át ... számlájára."<br>
Ajánlatkérõ 2001. március 14-én helyszíni konzultációt tartott. Ennek keretében a II. részszemponttal kapcsolatos kérdésre az alábbi tájékoztatást adta: "Az ajánlattevõ által nyújtott szolgáltatások minõsége, biztonsága (például: késedelmes teljesítés esetére kötbérfizetési kötelezettség vállalása) lesz viszonyítva az ajánlattevõ által megadott ajánlati árhoz. A vállalási ár, mint értékelési szempont az árak abszolút értékére vonatkozik."<br>
Az ajánlattételi határidõ 2001. április 3-a volt.<br>
Heten nyújtottak be ajánlatot: a kérelmezõ, az ÉPBER Rt., a FÕBER Rt., a KORTEX Kft., a NOMBER Kft., a SZÁMÍT Szövetkezet és a VESZPRÉMBER Rt.<br>
Az ajánlatok felbontásakor – 2001. április 3-án – az ajánlatkérõ ismertette az ajánlattevõk nevét, székhelyét, az ajánlati árat és a teljesítési határidõt. Az ajánlatkérõ Közbeszerzési Bizottsága értékelte az ajánlatokat és készítette el az eljárást lezáró döntéstervezetet. Az ajánlatkérõ minden ajánlattevõt alkalmasnak és minden ajánlatot érvényesnek minõsített.<br>
A nyilvános eredményhirdetésre 2001. április 19-én került sor.<br>
Nyertes ajánlattevõnek az ÉPBER Rt.-t hirdették ki. Az ajánlatkérõ az õ ajánlatát minõsítette összességében a legelõnyösebbnek, az elért összpontszáma: 97,5 pont volt.<br>
A nyertest követõ legkedvezõbb ajánlattevõnek pedig az KORTEX Kft.-t választották, összpontszáma: 90,5 volt.<br>
A kérelmezõ összpontszámát 86,5-ben állapították meg.<br>
Az eredményhirdetésen ajánlatkérõ felolvasta az általa készített írásbeli összegezést. Ebben a 2. oldalon részletezte az elbírálás szempontjait és az elbírált ajánlatok egyes részszempontjainak tartalmi elemeit.<br>
Az I. részszempontnál az értékelést és a pontozást elõször kettéválasztotta. Egyenlõen, külön 5-5 ponttal értékelte a helyszíni ellenõrzések gyakoriságára és a fizetési feltételekre tett ajánlatokat. A fizetési feltételekre tett ajánlatok értékelésénél még további két alrészre bontást alkalmazott, egyenlõ arányban pontozva. A fizetési határidõre és a fizetési ütemezésre tett ajánlati részre 2,5-2,5 pontban állapította meg a maximálisan adható részpontszámokat.<br>
Ajánlatkérõ írásbeli összegezésében a II. részszempontnál kiemelte, hogy:<br>
"A szerzõdéstervezetben megfogalmazottakon túl, a vállalt többletszolgáltatások különös hangsúlyt kapott a leírt minõségbiztosítási rendszer, benyújtott kivitelezõi számlák ellenõrzésének módja, ajánlattevõ által vállalt kötbérfizetés (meghiúsulási, késedelmi) vállalása, esetleges peres ügyekben való közremûködés, megrendelõvel, valamint Balassagyarmat Város Önkormányzata Képviselõ Testületével való kapcsolattartás módja, valamint a kivitelezõ minél magasabb színvonalú teljesítése érdekében alkalmazni kívánt módszerek és mindezeknek ajánlattevõ által megadott árhoz viszonyított aránya."<br>
Az ajánlatkérõ az elkészített összegezésben nem rögzítette minden egyes ajánlatnak a részszempontok szerinti tartalmi elemeit és nem minden egyes értékelési pontszámot indokolt meg.<br>
Egyedül az I. részszempont helyszíni ellenõrzések gyakoriságára vonatkozó alrészénél rögzítette minden egyes ajánlattevõ ajánlatát és indokolta az adott pontszámot.<br>
Az I. részszempont fizetési feltételekre vonatkozó alrészénél a kérelmezõ ajánlata tartalmának ismertetése teljesen kimaradt. Míg a többi ajánlattevõnél a fizetési határidõre vonatkozó ajánlati részt és annak megfelelõ részpontszámot ismertette, de a fizetési ütemezésnél már csak az egyes ajánlattevõk részére adott részpontszámokat állapította meg.<br>
A II. és III. részszempontnál ajánlatkérõ kizárólag az egyes ajánlattevõknek adott részpontszámokat rögzítette, sem az ajánlatok tartalmi elemei, sem az egyes részpontszámok indokolása az írásbeli összegezésben nem szerepel. Az értékelésrõl készített táblázat is csak az ajánlattevõknek, az egyes részszempontokra az ajánlatkérõ által adott pontjait tartalmazza.<br>
A kérelmezõ 2001. április 27-én és 28-án az ajánlatok egyes tartalmi elemeire és azok értékelésére vonatkozó tájékoztatást kért az ajánlatkérõtõl (a kincstári átutalási rend milyen fizetési határidõt jelent, az egyes ajánlattevõk hány napos fizetési határidõt és milyen fizetési ütemezést vállaltak, a helyszíni ellenõrzési gyakoriságra milyen ajánlatot tettek, milyen késedelmi kötbér vállalásokat tettek).<br>
Ajánlatkérõ 2001. május 2-án válaszolt a kérelmezõ kérdéseire.<br>
A kérelmezõ 2001. május 7-én adta postára jogorvoslati kérelmét, amely 2001. május 9-én érkezett meg a Döntõbizottsághoz.<br>
Kérte, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján, semmisítse meg az ajánlatkérõ közbeszerzési eljárást lezáró döntését és a Kbt. 82. § (2) bekezdés b) pontja alapján ideiglenes intézkedéssel tiltsa meg a szerzõdéskötést.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján állapítsa meg ajánlatkérõ jogsértését és a Kbt. 88. § (1) bekezdés f) pontja alapján szabjon ki bírságot.<br>
Kifogásolta, hogy ajánlatkérõ nem jogszerûen tájékoztatta az eljárást lezáró döntésérõl, ajánlatkérõ írásbeli összegezése nem tartalmazta az ajánlatok tartalmi elemeit és a pontszámok indokolását, azokat csak többszöri külön kérésre közölte.<br>
Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(2)–(3) bekezdését és az ajánlati felhívás 13. pontjában foglaltakat, mert a súlyszámokat nem a részszempontok tényleges jelentõségével állította arányba, és ezzel az esélyegyenlõségnek a Kbt. 24. § (2) bekezdésében meghatározott elve is sérült.<br>
Hivatkozott arra is, hogy az ajánlatkérõ nem az ajánlati felhívásban meghatározottak szerint végezte az értékelést és ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdését, valamint a már hivatkozott 24. § (2) bekezdést is.<br>
Jogorvoslati kérelmében az I. részszempont vonatkozásában az alábbiakat sérelmezte.<br>
Kifogásolta, hogy csak két alrészszempont, a helyszíni ellenõrzés gyakorisága és a fizetési feltételek került itt értékelésre. Álláspontja szerint a szerzõdésnek sok olyan lényeges része van (pl. kötbér), amelyet itt kellett volna értékelni. Hivatkozott arra is, hogy nem választható szét a fizetési határidõ és a fizetési ütemezés, ugyanis ha szétválasztják, nem valós tartalmi értékelés valósul meg. Konkrétan utalt arra, hogy õ negyedévenkénti számlabenyújtásra tett ajánlatot, 30 napos fizetési határidõvel, ez az ajánlatkérõ számára 120 napot jelent. Azonban a 30 napos fizetési határidõre nem kapott pontot, mert ez szerepelt a szerzõdéstervezetben is, csak a negyedévenkénti számlázására.<br>
A II. részszempont vonatkozásában kifogásolta, hogy a 3-as súlyszám nem megfelelõen értékeli a vállalási ár jelentõségét. Árajánlata 3,8 M Ft-tal jobb, azonban az értékelés során ez nem kapott megfelelõen súlyozott jelentõséget. Utalt arra is, hogy szubjektívnek ítéli ezen részszempont pontozását. Tételes értékelés hiányában nem egyértelmû miként határozták meg az egyes ajánlattevõk részére adott részpontszámokat. Álláspontja szerint ajánlata a szolgáltatás vonatkozásában is a legjobb.<br>
Ajánlatkérõ kérelmezõ jogorvoslati kérelmének az elutasítását kérte részben elkésettség, részben megalapozatlanságra hivatkozással. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a 15 napos jogvesztõ határidõ letelte miatt elkésett kérelmezõ jogorvoslati kérelmének az ajánlati felhívásban meghatározott részszempontokat, súlyszámokat támadó része.<br>
Ajánlatkérõ szerint megalapozatlan a kérelmezõnek az értékelés helyességét vitató jogorvoslati kérelme is.<br>
Az I-es részszempont vonatkozásában, az ajánlati felhívásban is csak azt a két alrészszempontot (helyszíni ellenõrzés gyakorisága, fizetési feltételek) jelölték meg, így épp az ettõl való eltérés lett volna jogsértõ.<br>
A fizetési feltételek részszempontnál a két alrészszempontra bontást – fizetési határidõ és fizetési ütemezés – minden egyes ajánlattevõnél elvégezték. A kérelmezõ a 30 napos átutalási határidõre 0 pontot kapott, mivel ez volt a szerzõdési blankettában is, míg a negyedévenkénti számlázásnál 1,5 pontot, ugyanis több más ajánlattevõ is tett negyedévenkénti számlázásra ajánlatot és a kérelmezõ hozzájuk viszonyítva nagyobb arányban számlázott a teljesítés elsõ idõszakában. Ajánlatkérõ a tárgyaláson külön kiemelte, hogy a fizetési határidõ alrészszempontnál azért adott maximális 2,5 pontot a nyertes ajánlattevõnek a kincstár átutalási rendjéhez való alkalmazkodást vállaló ajánlata, mert számukra ez a legkedvezõbb. Ebben az esetben ugyanis az ajánlatkérõnek nincsen finanszírozási kötelezettsége, problémája. A vállalkozó által benyújtott számlát csak továbbítja a kincstár felé.<br>
A helyszíni konzultáción külön kiemelték, hogy a II-es részszempontnál a szolgáltatás minõségét és biztonságát értékelik és példálódzó jelleggel utaltak arra, hogy a kötbér is idetartozik.<br>
A szolgáltatás minõségénél értékelték a további többletvállalásokat a szerzõdéses blankettában meghatározottakon kívül.<br>
Álláspontja szerint, mivel valamennyi ajánlatot azonos értékelési szempontok szerint bírált el, nem sértett esélyegyenlõséget.<br>
Hivatkozott arra, hogy az írásbeli összegezése ugyan nem tartalmazza minden egyes ajánlat fõbb tartalmi elemeit és azok értékelésének indokolását, azonban a tételes értékelést elvégezte, ez az ajánlatkérõ Közbeszerzési Bizottságának a 2001. április 13-án tartott ülésérõl készített jegyzõkönyvbõl megállapítható.<br>
Ajánlatkérõ bejelentette, hogy a nyertes ajánlattevõvel 2001. május 7-én a szerzõdést megkötötték.<br>
A Döntõbizottság ideiglenes intézkedést nem alkalmazott, mert a szerzõdéskötés idõpontja a jogorvoslati kérelem benyújtásakor, 2001. május 9-én már letelt.<br>
A Döntõbizottság a jogorvoslati kérelem egy részét alaposnak találta, ezt meghaladóan pedig részben elkésettség, részben megalapozatlanság miatt az alábbi indokokra tekintettel utasította el.<br>
A Döntõbizottság kérelmezõnek ajánlatkérõ írásbeli összegezésére vonatkozó kifogásait megalapozottnak találta.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint: "Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az abban foglalt adatokat az eljárás eredményének, vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek".<br>
Az 5. számú melléklet 2. a) pontja szerint az összegezésnek tartalmaznia kell "Az érvényes ajánlatot tevõ, ki nem zárt és alkalmasnak talált ajánlattevõk neve, ajánlatuknak az elbírálás szempontja és – az összességében legelõnyösebb választása esetén – annak részszempontja szerinti tartalmi elemei". Míg a 2. c) pont szerint az írásbeli összegezésnek tartalmaznia kell a táblázatban szereplõ értékelési pontszámok indokolását.<br>
Egyértelmûen megállapítható – maga ajánlatkérõ is elismerte –, hogy az írásbeli összegezése – az I. részszempont helyszíni ellenõrzés gyakoriságára vonatkozó alrészét kivéve – nem tartalmazza minden egyes ajánlatnak az elbírálás részszempontja szerinti tartalmi elemeit és az értékelési pontszámok indokolását. Ajánlatkérõ ezeket a döntés-elõkészítõ Közbeszerzési Bizottsága 2001. április 13-i jegyzõkönyvébe foglalta, amelyrõl azonban ajánlattevõk részére nem nyújtottak tájékoztatást.<br>
Ajánlatkérõ ezen magatartásával megsértette a Kbt. hivatkozott 61. § (1) bekezdését és az 5. számú mellékletében foglaltakat.<br>
A Döntõbizottság álláspontja szerint a jogorvoslati kérelemnek az ajánlati felhívást és az értékelési szempontokat, súlyszámokat támadó része elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint: "Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.".<br>
Míg ugyanezen paragrafus (8) bekezdése értelmében "a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
 a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát".<br>
A kérelmezõ jogorvoslati kérelmében kifogásolta a részszempontok meghatározását, azok súlyszámait.<br>
A részszempontok és a súlyszámok meghatározása a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(2) bekezdése alapján az ajánlati felhívásban megtörtént.<br>
Az ajánlati felhívás a Közbeszerzési Értesítõ 2001. február 21. számában jelent meg, 2001. március 7-én kérelmezõ megvásárolta az ajánlati dokumentációt, míg a helyszíni konzultáció 2001. március 14-én volt. Így ettõl kezdõdõen kérelmezõ megítélhette, hogy jogellenes tartalmú-e az ajánlati felhívás vagy annak valamely része. Az ajánlattételi határidõ 2001. április 3. volt és ettõl számítva a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott 15 napos jogvesztõ határidõ letelt a jogorvoslati kérelem benyújtásáig.<br>
A Döntõbizottság a jogorvoslati kérelemnek az ajánlatkérõ értékelését támadó részét megalapozatlannak találta.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése kimondja, hogy: az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
Az ajánlatok értékelése során a fenti rendelkezésbõl következõen érvényesíteni kell a Kbt. alapelvi rendelkezéseit és a felhíváshoz kötöttség elvét is.<br>
Ajánlatkérõ a I. részszempontnál – miként azt ajánlati felhívásában is jelezte – kedvezõbb szerzõdési feltételnél a helyszíni ellenõrzés gyakoriságát és a fizetési feltételeket vette figyelembe.<br>
A I. részszempont, helyszíni ellenõrzés gyakorisága alszempont:<br>
mind a kérelmezõ, mind a nyertes ajánlattevõ folyamatos helyszíni jelenlétre tett ajánlatot és mindketten azonosan megkapták az erre az alrészszempontra adható maximális 5–5 pontot.<br>
I. részszempontnál a fizetési feltételek alrészszempontot ajánlatkérõ az értékelés során kettébontotta. Ezt tartalmazza az általa az eljárásról készített összegezés is. Egyrészt a fizetési határidõt, másrészt a fizetésütemezést vette figyelembe, maximálisan adható 2,5–2,5 ponttal.<br>
A fizetési határidõre a kérelmezõ nem tett kedvezõbb ajánlatot, elfogadta a szerzõdéses blankettában szereplõ 30 napot, így erre 0 pontot kapott.<br>
A fizetési határidõre a nyertes ajánlattevõ tett ajánlatot – ajánlata 86. oldalán a kedvezõbb feltételek körében a 9. pont alatt: igazodik a kincstár átutalási rendjéhez. Ajánlatkérõ erre a maximális 2,5 pontot adta. Ajánlatkérõ a maximális pontszám adását okszerûen megindokolta. Elfogadható ajánlatkérõ hivatkozása, hogy számára ez kedvezõbb. A pénzügyi ellenszolgáltatás teljesítése a kincstáron keresztül történik. Így ajánlatkérõ ebben az esetben a fizetéssel kapcsolatos határidõktõl, átmeneti finanszírozási források biztosításától mentesül.<br>
Számlázás ütemezésénél a nyertes ajánlattevõ nem tett kedvezõbb ajánlatot, elfogadta a szerzõdéses blankettában szereplõ havonkénti számlázást. Így erre 0 pontot kapott.<br>
Számlázási ütemezésnél a kérelmezõ ajánlata a következõ volt. A vállalási ár 15%-át számlázza a kivitelezésre való szerzõdéskötéskor, ezt követõen, a szerzõdés teljesítése során, negyedévente számláz, összesen a vállalási ár 66,2%-át, majd a sikeres átadást és az utófelülvizsgálatot követõen a vállalási ár 9,4–9,4%-át számlázza le. Erre az ajánlatra kapott 1,5 részpontszámot. A benyújtott ajánlatokból megállapítható, hogy a kérelmezõn kívül még négy ajánlattevõ vállalta, hogy a szerzõdés teljesítésének során negyedévente számláz és volt olyan ajánlattevõ, aki a szerzõdéskötéskor és a teljesítés során kisebb arányban számlázott, míg a teljesítés végére nagyobb arányban hagyott meg leszámlázandó vállalási árrészt.<br>
Így az ajánlatkérõ 1,5 pontját a Döntõbizottság helyesnek ítélte.<br>
A II. részszempontnál a Döntõbizottság az ajánlatkérõ ajánlati felhívását, az eljárásról készített írásbeli összegezésében meghatározott szempontokat, továbbá az ajánlatkérõ Közbeszerzési Bizottságának 2001. április 13-i ülésérõl készített jegyzõkönyvét vette figyelembe, mert az ajánlatkérõ által készített írásbeli összegezés az értékelés indokolását nem tartalmazta.<br>
A kérelmezõ a II. részszempontra 6 pontot kapott, míg a nyertes ajánlattevõ 9 pontot.<br>
A kérelmezõ ajánlatának a II. részszempontra vonatkozó értékelését az alábbiak szerint készítette el az ajánlatkérõ a hivatkozott jegyzõkönyvben:<br>
"Az AGROBER Kft. ajánlatában csupán általánosságban mutatja be, hogy a kivitelezés során milyen minõségi garanciákat kíván alkalmazni (szükséges dokumentációkat beszereztetjük, a szükséges méréseket elvégeztetjük, dokumentáljuk stb.).<br>
Kicsit részletesebben került bemutatásra a kórházrekonstrukciós munkában résztvevõkkel való kapcsolattartás módja. Az ajánlattevõ vállalta, hogy a beruházás összehangolására szükség szerint hetente, kéthetente kooperációs bejárást hív össze, melyre meghívást kap az építtetõ, üzemeltetõ és tervezõ képviselõje. Vállalta továbbá a lebonyolítás, mûszaki ellenõrzés hiányosságaira, mulasztására visszavezethetõ késedelmes teljesítés esetén 400 000 Ft havi kötbér megfizetését.<br>
Mindezekbõl megállapítható, hogy az AGROBER Kft. általános megfogalmazásokat alkalmazott és az általa vállalt kötbér mértéke sem túl magas. Azonban figyelemmel arra, hogy ajánlati ára a legalacsonyabb, a 6 pontot reálisnak tartom."<br>
Míg a nyertes ajánlattevõ ajánlatát a II. részszempont vonatkozásában az alábbiakkal indokolta a hivatkozott jegyzõkönyvben:<br>
"Az ÉPBER Rt. a késedelem elsõ 15 napjára a megbízási díj 0,8%-ának megfelelõ kötbér fizetését, míg az ezt követõ idõre a megbízási díj 0,6%-ának megfelelõ összegû kötbér fizetését vállalta naponta. Ez forintban kifejezve 144 ezer, illetve 108 ezer forintot jelent naponta. Meghiúsulás esetére a megbízási díj 20%-ának megfelelõ, azaz 3600 ezer forint kötbér fizetését vállalja.<br>
Ajánlatában továbbá részletesen, mindenre kiterjedõen bemutatta a kivitelezés során a megfelelõ minõségû kivitelezõi munkavégzés érdekében megvalósítandó feladatokat. Vállalta többek között a kivitelezés írásbeli dokumentálásán kívül az egyes állapotok fénykép vagy videófelvétel formájában történõ dokumentálását.<br>
Az ÉPBER Rt. szintén nagy hangsúlyt fektet arra, hogy a kivitelezés során elsõ osztályú munkavégzés történjen és megfelelõ minõségbiztosítással rendelkezzenek még a beszállítók is. Ezért a szerzõdéskötést követõen a munkára minõségbiztosítási terv készítését vállalta. Vállalta továbbá, hogy a beruházáshoz kapcsolódóan jogi szolgáltatást nyújt az önkormányzatnak, melyet az utó-felülvizsgálat befejezését követõen is biztosít.<br>
A pénzügyi ellenõrzés keretében vállalta, hogy megfelelõ ütemtervet állít össze, a vállalkozó által benyújtott számlákat 24 órán belül ellenõrzi. Közremûködik a számlaviták rendezésében. Megbízó döntéseit akár peres eljárás útján is képviseli. Pótmunkák esetén javaslatot tesz az ezzel kapcsolatos számlák kifizetésére. Vállalta továbbá a BM, az Egészségügyi Minisztérium és az ÁSZ által kezdeményezett vizsgálatok lebonyolítását. Az üzemeltetésben részt vevõ dolgozók betanítására szintén tett ajánlatot.<br>
Ajánlatában szerepel, hogy amennyiben nem kap az önkormányzat 2001-ben címzett állami támogatást, akkor ajánlata érvényét veszti. A szerzõdés megszûnése esetén a címzett támogatásról szóló törvény hatálybalépéséig végzett munkájáért pedig semmilyen követelése nem lesz. Amennyiben szükséges, helyi alvállalkozókat alkalmaz.<br>
Mindezek alapján megállapítható, hogy az ÉPBER Rt. ajánlata a lebonyolítói munkákat illetõen mindenre kiterjedõ, alapos és részletes. Mivel azonban ajánlatában nem tér ki konkrétan arra, hogy a kapcsolattartást egyrészt az önkormányzattal, másrészt a munkákban résztvevõkkel hogyan kívánja megvalósítani, konzultációkat milyen idõközönként tartana, a lehetséges 10 pont helyett csak 9 pontot javasolok nekik."<br>
A Döntõbizottság áttekintve a kérelmezõ és a nyertes ajánlatát megállapította, hogy az ajánlatkérõ nem szubjektíven, hanem tényszerûen, az ajánlatokban foglalt vállalások, nyilatkozatok alapján végezte az értékelést. Megállapítható, hogy a nyertes ajánlata részletesen bemutatja a feladatokat és tesz konkrét vállalásokat (pl. számlák 24 órán belüli ellenõrzése, hatósági vizsgálatokban való közremûködés, üzemeltetõ használatra történõ betanítása), így ajánlata a szolgáltatás tekintetében minõségre enged következtetni.<br>
A kérelmezõ ajánlata általánosságban jelöli meg a feladatokat. Nem elfogadható a kérelmezõ azon tárgyaláson tett hivatkozása, hogy a jogszabályok részletesen szabályozzák (pl. a mûszaki ellenõri tevékenységet), vagy hogy ez magától értetõdõ. A jogszabályok rendelkezései egyrészt beépítésre kerültek magába az ajánlatkérõ által készített szerzõdéses blankettába, másrészt a nyertes ajánlattevõ a jogszabályok kötelezõ rendelkezéseit meghaladó többletvállalásokat tett, pl. a már hivatkozott 24 órás számlafelülvizsgálat, vizsgálatokban való közremûködés, illetve kiemelendõ, hogy amennyiben ajánlatkérõ nem kapja meg a címzett állami támogatást, ajánlata érvényét veszti.<br>
A III. részszempont értékelését kérelmezõ sem kifogásolta, a pontszámok a vállalási árak abszolút értékéhez igazodnak, itt kérelmezõ megkapta a maximális 10 pontot, míg a nyertes ajánlattevõ 8 pontot kapott.<br>
A Döntõbizottság a fentiek alapján megállapította, hogy az ajánlatkérõ tényszerûen értékelte az ajánlatokat az általa meghatározott értékelési szempontok alapján, ezek tükrözték a tényleges tartalmi jelentõséget is. Ily módon az elbírálása során a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés szerinti szabályok nem sérültek.<br>
A Döntõbizottság a fentiekben kifejtett indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörében eljárva állapította meg a Kbt. 88. §  (1) bekezdés d) pontja alapján ajánlatkérõ jogsértését a Kbt. 61. § (1) bekezdésére, míg ezt meghaladóan a jogorvoslati kérelmet, mint alaptalant a Kbt. 88. § (1) bekezdés a) pontja alapján elutasította.<br>
A Döntõbizottság az elkövetett jogsértés súlyára és arra tekintettel, hogy az az eljárást lezáró döntés érdemi részére nem volt kihatással, a bírság kiszabását mellõzte.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárás során felmerült költségekrõl.<br>
A <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja a bírósági jogorvoslatot.<br>
<br>
Budapest, 2001. június 7.<br>
<br>
Dr. Nagy Gizella s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>