<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5965)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.344/14/2001.<br>
<br>
Tárgy: a Mûszertechnika Rendszerház Kft. jogorvoslati kérelme a Clean Sound Rt. ellen hamis adatszolgáltatás miatt.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
KIJAVÍTÓ HATÁROZAT-ot:<br>
<br>
A Mûszertechnika Rendszerház Kft. (1107 Budapest, Szállás u. 21. (a továbbiakban: kérelmezõ) kérelmére a Clean Sound Kereskedelmi, Szolgáltató és Tanácsadó Rt. (1146 Budapest, Kacsóh P. u. 5., képviseli: dr. Orosz Miklós ügyvéd, 1065 Budapest, Bajcsy-Zs. u. 15/A., a továbbiakban: kérelmezett) ellen hamis adatszolgáltatás miatt indult jogorvoslati eljárásban hozott D.344/12/2001. számú határozat rendelkezõ részének változatlanul hagyása mellett oly módon javítja, illetve egészíti ki annak indokolását, hogy az indokolás a 2. oldal elsõ, a 4. oldal utolsó, valamint 5. oldal elsõ és második bekezdése az alábbiakra változik:<br>
A fenti határozat tárgyát képezõ jogorvoslati eljárás során kérelmezõ jelen ügyben meghatalmazott képviselõje a tárgyaláson jelezte, hogy a Konzorcium egyik tagjának, nevezetesen a kérelmezettnek az 1999. évi mérlegét a Cégbíróságtól sem tudta beszerezni, amire azért lett volna szüksége, mert álláspontja szerint a kérelmezett nem valós adatokat közöl a részvételi jelentkezése során. Még ugyanezen korábbi jogorvoslati eljárás keretében, illetve annak idõtartama alatt a kérelmezõ képviselõje kapcsolatba lépett a kérelmezett ügyvezetõjével és kérte a kérdéses 1999. évi mérleg átadását. A felek között keletkezett levélváltást követõen kérelmezõ képviselõjének meghatalmazottja aláírással igazolta, hogy 2001. május 11-én átvette kérelmezett képviselõjétõl a kért éves mérlegadatokat.<br>
A Döntõbizottság a jogorvoslati kérelem 8. és 9. pontja alapján megállapította, hogy a Mûszertechnika Irodatechnika Kft. tájékoztatta a Mûszertechnika Rendszerház Kft.-t, mint a közös ajánlatot tevõ Konzorcium tagját a kérelmezettel folytatott "párbeszédrõl" és levelezésrõl.<br>
Azt is megállapította a Döntõbizottság az eljárás során, hogy Lakatos István – aki egyébként a tárgyaláson a kérelmezõ képviseletét ellátta – adott meghatalmazást egy munkatársának, hogy átvegye kérelmezettõl a kért iratokat (mérlegadatokat). E meghatalmazott munkatárs 2001. május 11-én kelt saját kezû aláírással igazolta az öt lapos iratmásolat átvételét. Ezen átvett iratok tartalmazták a kérelmezett tájékoztatóját az iratok átadásáról, valamint az 1998. és 1999. évi egy-egy lapos eredménykimutatás-másolatot, illetve ezek megküldését igazoló tértivevény-másolatokat.<br>
A Döntõbizottság nem tudta elfogadni a kérelemben írt 8–9. pontok alapján kérelmezõnek azt az állítását – mert az nem életszerû – hogy az írásos meghatalmazással megbízott képviselõ aláírásával igazolta a kérdéses iratok átvételét (ez a Döntõbizottsághoz is becsatolásra került a felek részérõl), majd ezt követõen csak 2001. május 30-án indította meg a kérelmezõ a jogorvoslati eljárást a Döntõbizottságnál arra hivatkozással, hogy a kérdéses iratok nincsenek a birtokában.<br>
A Döntõbizottság azért nem látja életszerûnek a kérelmezõ irathiányra vonatkozó nyilatkozatát, mert ha a meghatalmazott az iratok nélkül tért volna vissza a kérdéses napon, akkor figyelemmel a Mûszertechnika Irodatechnika Kft.-vel fennálló folyamatos tájékoztatás alapján azonnal további intézkedéseket tehetett volna a vélt jogsértés miatt, illetve a kért iratmásolatok átadásának megtagadása címén. Ezt támasztja alá maga a kérelmezõ is akkor, amikor a kérelméhez becsatolta azon iratot, melyben kérelmezett 2001. május 11-én 9.16 órakor visszaigazolt fax-küldeményében arról értesíti kérelmezõ képviselõjét, hogy a kért adatokat 2001. május 11-én 13.00 órakor a rendelkezésére bocsátja, képviselõje azt átveheti a kérelmezett budapesti címén.<br>
Fentiekbõl a Döntõbizottság megállapította, hogy a jogorvoslati kérelem elkésett azért azt elsõdlegesen ezen okra hivatkozva elutasította.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A D.344/12/2001. számú határozatot a Döntõbizottság 2001. július 2-án postázta a felek részére.<br>
Kérelmezõ 2001. július 11-én "alternatív kérelemmel" fordult a Döntõbizottsághoz. Ebben kérte elsõdlegesen a határozat módosítását, annak hiányában kereseti kérelemként kezelését.<br>
A Döntõbizottság az "alternatív kérelem" alapján megállapította, hogy a kérelmezõ, valamint a tárgyaláson a képviseletét ellátó személy cégeinek nevében szereplõ "Mûszertechnika" kifejezés azonossága okozta a határozat indokolási részében észlelhetõ, félreérthetõ fogalmak alkalmazását, ezért a Döntõbizottság a határozata indokolásának fentebb jelzett bekezdéseit pontosította, illetve javította.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése úgy rendelkezik a Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 48. § (1) bekezdése szerint a közigazgatási szerv a határozatot név-, szám- vagy számítási hiba és más hasonló elírás esetén – a szükséghez képest az ügyfél meghallgatása után – kijavíthatja vagy kicserélheti.<br>
A (2) bekezdés azt tartalmazza, hogy a közigazgatási szerv hivatalból vagy az ügyfél kérelmére a határozatot kiegészítheti, ha az ügy érdeméhez tartozó kérdésben nem határozott. A kiegészítés a határozat egyéb rendelkezéseit nem érintheti.<br>
A fenti rendelkezéseket figyelembe véve a Döntõbizottság a korábbi határozatának indokolását – a rendelkezõ rész érintetlenül hagyásával – kijavította, illetve kiegészítette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 16.<br>
<br>
Dr. Bíró László s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>