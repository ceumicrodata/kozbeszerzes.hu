<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5960)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.393/10/2001.<br>
<br>
Tárgy: a KEVIÉP Kft. jogorvoslati kérelme Szeged Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KEVIÉP Kft. (4025 Debrecen, Széchenyi út 46., képviseli: dr. Ferenczi Emma ügyvéd, 4025 Debrecen, Széchenyi út 46., a továbbiakban: kérelmezõ) jogorvoslati kérelmét, amelyet Szeged Megyei Jogú Város Önkormányzata (6720 Szeged, Széchenyi tér 10., a továbbiakban: ajánlatkérõ) nevében és megbízásából eljárt a Szeged Megyei Jogú Város Polgármesteri Hivatal Városüzemeltetési Iroda (6720 Szeged, Széchenyi tér 11., képviseli: Csúzdiné dr. Deák Ildikó, 6720 Szeged, Széchenyi tér 11., a továbbiakban: lebonyolító) "Szeged Város belterületi vízrendezése I. ütemének építése fõvállalkozási, szerzõdés keretében" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ 2000. november 15-én részvételi felhívást tett közzé a Közbeszerzési Értesítõ 46. számában nyílt elõminõsítési eljárás lefolytatására, melynek tárgya "Szeged Város belterületi vízrendezése I. ütemének építése fõvállalkozási szerzõdés keretében" volt. Az ajánlatkérõ nevében a közbeszerzési eljárás lefolytatásában a lebonyolító is közremûködött. A lefolytatott elõminõsítési eljárást követõen az alkalmasnak minõsített jelentkezõket 2001. január 22-én kérte fel ajánlattételre az ajánlatkérõ. Az ajánlati felhívásban meghatározta, hogy az összességében legelõnyösebb ajánlat szempontja alapján fogja az ajánlatokat értékelni, melyhez az alábbi részszempontokat és súlyszámokat adta:<br>
részszempontok	súlyszámok<br>
– megajánlott vállalkozási díj	60<br>
– ajánlatkérõ számára kedvezõbb fizetési feltételek	25<br>
– helyi munkavállalók foglalkoztatása	20<br>
– vállalt garanciális idõ, jólteljesítési garancia	10<br>
– az ajánlat mûszaki tartalma	10<br>
– megajánlott késedelmi kötbér mértéke	5<br>
– vállalt teljesítési határidõ	5<br>
Valamennyi részszempontra adható pontszám 1–20 pontig terjedt.<br>
2001. február 16-án ajánlatkérõ helyszíni konzultációt tartott, ahol a dokumentációval kapcsolatosan az ajánlattevõk kérdéseire írásban is válaszolt.<br>
Az ajánlattételi határidõ 2001. március 5-e volt, melyre 10 ajánlat érkezett az alábbi ajánlattevõktõl:<br>
– kérelmezõ,<br>
– ÉPVÍZKÖZ Kft.,<br>
– SZEVIÉP Rt.,<br>
– OLAJTERV Rt. és ÚTVASÚT Kft. Konzorcium,<br>
– ALTERRA Kft.,<br>
– KÉSZ Kft.,<br>
– STRABAG Rt.,<br>
– HÍDÉPÍTÕ Rt.,<br>
– SADE-Magyarország Kft.,<br>
– CONTU-BAU Kft.<br>
A közbeszerzési eljárásban 2001. március 27-én ajánlatkérõ eredményt hirdetett, mely szerint az összességében legelõnyösebb ajánlatot a KÉSZ Kft. tette, a második legkedvezõbb ajánlattevõ pedig kérelmezõ volt. A CONTUR-BAU Rt. ajánlatát érvénytelennek nyilvánította ajánlatkérõ.<br>
Kérelmezõ a döntést követõen 2001. április 4-én nyújtott be jogorvoslati kérelmet, melyben sérelmezte az ajánlatkérõ pontozásos rendszerét. A jogorvoslati eljárás lezárásaképpen a Döntõbizottság 2001. május 11-én kelt D.206/10/2001. sz. közigazgatási határozatában megállapította, hogy az ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2), bekezdésének második fordulatára tekintettel a Kbt. 55. § (6) bekezdését, ezért az ajánlatkérõ eljárást lezáró döntését megsemmisítette. A közigazgatási határozat indokolása szerint a "helyi munkavállalók alkalmazása" részszempont körében ajánlatkérõ alapvetõen nem a közbeszerzési eljárással összefüggésben adott ajánlati elemre alapította az értékelést, hanem az ajánlattevõk mindenkori szervezeti struktúrájára. A közbeszerzés tárgyának megvalósítása során szükséges és alkalmazható létszám értékelése tartozhat ugyanis a Kbt. 34. § (3) bekezdés a) pontja szerint meghatározott részszempont körébe.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerint ismét mérlegelte a döntést megalapozó tényezõket és arra az álláspontra helyezkedett, hogy újból értékeli az ajánlatokat. Az ajánlatok értékelése idõszakában a Kbt. 57. § (1) bekezdése alapján valamennyi ajánlattevõtõl – a helyi munkavállalók foglalkoztatása részszempont értékeléséhez – nyilatkozatot kért be, melyben az ajánlathoz becsatolt mûszaki ütemterv alapján havi bontásban kérte a foglalkoztatni kívánt létszám pontos meghatározását külön megjelölve ebbõl a helyi (szegedi) munkavállalókat. Az ajánlattevõknek küldött felhívás tartalmazta az ajánlati kötöttségre vonatkozó figyelmeztetést is. Az ajánlattevõk 2001. június 6-ig a kért adatokat megadták, kivéve az Alterra Kft.-t, amely konkrét nyilatkozatot nem tett ajánlatkérõ felhívására az újraértékelés idõszakában. A beérkezett pontosító nyilatkozatok birtokában az ajánlatkérõ 2001. június 11-én az ajánlatokat a helyi munkavállalók foglalkoztatása részszempont tekintetében újraértékelte és a részszempont pontjait megállapította. Az újraértékelés következtében az ajánlatkérõ kihirdette az eljárás eredményét, mely szerint az összességében a legelõnyösebb ajánlatot a KÉSZ Kft. tette, míg a második legkedvezõbb ajánlatot tevõ kérelmezõ volt. A nyilvános eredményhirdetésre és a döntés kihirdetésére 2001. június 12-én került sor.<br>
Kérelmezõ ezt követõen 2001. június 19-én nyújtott be jogorvoslati kérelmet, amelyben a helyi munkavállalók foglalkoztatása részszempont újraértékelése körében kifogásolta az ajánlatkérõ döntését. Hivatkozott arra, hogy az ajánlatkérõ által megküldött összegzésbõl hiányzik az értékelés részletes indokolása, valamint hivatkozott arra, hogy a helyi munkavállalók minél nagyobb számú alkalmazása csökkenti a gépesített munkának a százalékarányát a teljes beruházási volumenen belül. Azok az ajánlattevõk, akik minél korábbi teljesítési határidõt vállaltak a végteljesítési határidõhöz képest, hátrányos helyzetbe kerültek azáltal; hogy lényegesen kevesebb helyi munkaerõ igénybevételére jelöltek meg létszámot. Hivatkozott még továbbá arra, hogy az álláspontja szerint a KÉSZ Kft. módosította az eredeti ajánlatát ezen részszempont tekintetében. Kérte a Döntõbizottságtól a jogsértés megállapítása mellett az ajánlatkérõ eljárást lezáró döntésének megsemmisítését, a jogorvoslati eljárásban felmerült költségeinek megtérítését, valamint ideiglenes intézkedésként a szerzõdéskötés megtiltását.<br>
Ajánlatkérõ érdemi észrevételében elõadta, hogy alapvetõen ezen értékelési szempontnál figyelembe vették a Döntõbizottság közigazgatási határozatában foglalt megállapításokat, másrészt az ajánlatok részét képezõ pénzügyi és mûszaki ütemtervet. Erre figyelemmel havi bontásban kérték be az ajánlattevõktõl a teljes beruházásra vonatkozóan a foglalkoztatottak létszámát, ezen belül is a helyi (szegedi) munkavállalók létszámát. A havonta megadott létszámokat összesítették minden ajánlattevõnél, az így kapott adatok képezték az értékelés alapját. Az adatok birtokában egy képletbe foglalva állapították meg a pontszámokat, mely képlet a következõ: vizsgált ajánlat osztva legkedvezõbb ajánlat × 20 = Pi. Ebbe a képletbe helyettesítették be az adatokat és ennek megfelelõen állapították meg az ajánlati vállalásokra tekintettel az ajánlattevõk pontszámait. Így a KEVIÉP Kft. 936 fõt jelölt meg, olyan létszámot, amely helyi munkavállalók foglalkoztatásából adódik, ezért 6.8 pontot kapott. A KÉSZ Kft. 2130 fõ létszámot határozott meg, a helyi munkavállalók létszáma is 2130 fõ, ezért 15.5 pontot kapott. Egyébként a legmagasabb (maximális) pontszámot a SADE Magyarország Mélyépítõ Kft. kapta 2749 fõben meghatározott foglalkoztatotti létszámú ajánlati vállalására. Az ajánlatok módosítására nem került sor a KÉSZ Kft. esetében sem. Számára a helyi foglalkoztatás megvalósításának egyik elemeként a helyi munkavállalók foglalkoztatása a teljes beruházás ütemében nagyobb súlyszámú bírálati szempontot képezett, mint a teljesítési határidõ vállalása.<br>
Bejelentette még, hogy az ajánlatkérõ és a nyertes ajánlattevõ a fõvállalkozási szerzõdést 2001. június 20-án megkötötte.<br>
A KÉSZ Kft. érdemi észrevételében a jogorvoslati kérelem elutasítását kérte. A helyi munkavállalókra vonatkozó nyilatkozatát a pénzügyi és a mûszaki ütemtervének megfelelõen tette meg havi bontásban. Nem módosította az ajánlatát kérelmezõ állításával ellentétben. Továbbá álláspontja szerint az ajánlatkérõnek a bírálati szempontok súlyszámainak kialakításakor nagyobb hangsúllyal kapott jelentõséget az, hogy a térségben a helyi foglalkoztatáspolitika enyhítése keretében az ajánlattevõk minél nagyobb mértékû helyi munkavállalót foglalkoztassanak és ezt a súlyszám megállapításakor is hangsúlyozni kívánta az ajánlatkérõ, míg a korábbi teljesítési határidõt, melynek súlyszáma 5-ös volt, kevésbé preferált az ajánlatkérõ.<br>
A Döntõbizottság a jogorvoslati eljárásban ideiglenes intézkedést nem alkalmazott, mert annak törvényi követelményei nem álltak fenn.<br>
A Döntõbizottság a beszerzett iratok és a tárgyaláson a felek képviselõi által elhangzott nyilatkozatokból megállapította, hogy a jogorvoslati kérelem nem alapos.<br>
"A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdésének a) pontja szerint az ajánlatkérõ a felhívásban az összességében legelõnyösebb ajánlat elbírálása részszempontjainak és azok súlyszámainak meghatározása körében vagy az egyébként egyenértékû ajánlatok választásánál – az elõnyben részesítés elveit, illetõleg mértékét egyértelmûen meghatározva –, az esélyegyenlõség követelményére is tekintettel az 59. § (2)–(5) bekezdéseiben foglaltak fenntartása mellett további elõnyben részesítheti az ajánlatot, ha az a felhívásban meghatározott módon elõsegíti az országos, a regionális, illetve – a helyi önkormányzatokról szóló 1990. évi LXV. törvény 8. §-ának (1) bekezdésével összhangban – a helyi foglalkoztatáspolitikai célkitûzések érvényesítését, beleértve a munkahelyteremtés ösztönzését".<br>
Az ajánlatkérõ az összességében legelõnyösebb ajánlat kiválasztásának egyik részszempontjaként a helyi munkavállalók foglalkoztatását jelölte meg 20-as súlyszámmal. Az ajánlatok újraértékelésének idõszakában azért vált szükségessé pontosító nyilatkozat bekérése az ajánlattevõktõl a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint, mivel az ajánlatokban az ajánlattevõk összehasonlításra alkalmatlan ajánlati vállalásokat tettek a foglalkoztatotti létszámon belül a helyi munkavállalók létszámára vonatkozóan. Volt olyan ajánlattevõ, aki százalékos mértékben, és volt olyan ajánlattevõ, aki a helyi alvállalkozók arányában határozta meg a teljes beruházás alatt foglalkoztatni kívánt munkavállalókat. Az eltérõ nyilatkozatok azonos szintre hozása és az esélyegyenlõség, valamint az értékelés azonos paraméteren történõ megvalósítása miatt szükségessé vált a pontosító nyilatkozatok bekérése. Ennek egyik ajánlattevõ kivételével valamennyi ajánlattevõ eleget tett. A pontosító nyilatkozatok alapján értékelte e részszempont körében az ajánlatokat az ajánlatkérõ. A kérelmezõ nyilatkozatát akként adta meg, hogy Szeged Város belterületi vízrendezés I. ütem kivitelezését kizárólag helyi munkaerõ alkalmazásával kívánja megoldani. "A megvalósítás idõszakában a kivitelezési munkát 12 munkacsoport adja, azaz 12 × 6 fõ = 72 fõ fizikai létszám alkalmazásával hajtja végre. A létszám havonkénti folyamatos munkavégzéssel van figyelembe véve". Ezt az ajánlatkérõ figyelemmel a teljesítési határidõ idõtartamára megszorozta a hónapok számával és így 936 fõ foglalkoztatotti létszámmal számolt a teljesítés idõtartamára figyelemmel a kérelmezõnél. A KÉSZ Kft. havi bontásban adta meg a nyilatkozatát 2001. májusától 2002. júliusáig bezárólag és a havi bontásban megadott létszámok összege 2130 fõt tett ki, melyet teljes egészében helyi munkavállaló foglalkoztatásként jelöli meg. A helyi munkavállalók foglalkoztatásának két tényezõje a foglalkoztatotti létszám, illetve a foglalkoztatás idõtartama, amely meghatározta az ajánlati vállalásokat, illetve az értékelési kép<br>
letbe való behelyettesítést követõen a pontszámokat. A pontszámok meghatározása a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének megfelelõen arányosan történt a legkedvezõbb, illetve a legkevésbé kedvezõbb ajánlati vállalásokra figyelemmel, illetve az ajánlatkérõ által megállapított 1–20 pontig terjedõ ponttartományon belül. A Döntõbizottság tehát megállapította, hogy az ajánlattevõk pontosító nyilatkozatai – amelyek nem módosították az eredeti ajánlatot – alapján szorosan a mûszaki, pénzügyi ütemtervükhöz adódóan megadták a helyi munkavállalók létszámát a teljes beruházás idõtartamára az általuk vállalt teljesítési határidõt figyelembe véve. Ez már egy olyan összehasonlítási alapot képezett az ajánlatkérõ részére, amely alapján a vizsgált képlet szerint az arányos pontszámokat az ajánlati vállalásokra tekintettel meg tudta állapítani. Az ajánlatkérõ ilyen értelmû értékelése tehát a Döntõbizottság álláspontja szerint nem volt jogsértõ.<br>
A Döntõbizottság azt is megállapította, hogy az ajánlatok értékelésérõl készített, a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú mellékletében meghatározott tartalmi és formai követelményeknek megfelelõen került az összegzés elkészítésre. Az összegzésben e részszempontra vonatkoztatva is minden ajánlattevõre külön-külön megjelölte az ajánlati vállalások tartalmát, a részszempont tartalmát és az értékelés módszerét az ajánlatkérõ. További részletes indokolását a részszempont értékelésénél a törvény nem teszi kötelezõvé.<br>
A teljesítési határidõ és a helyi munkavállalók foglalkoztatása részszempont értékelésével összefüggésben a Döntõbizottság álláspontja az volt, hogy az ajánlatkérõnek jogában van meghatározni azt, hogy számára mely bírálati szempontnak ad nagyobb hangsúlyt, melyeket kívánja jobban preferálni a bírálati szempontok súlyozásán belül. Jelen esetben az ajánlatkérõnek jogos érdeke fûzõdött ahhoz, hogy a helyi munkavállalók foglalkoztatását a térség munkaerõ foglalkoztatási gondjainak enyhítése érdekében a súlyszám meghatározásával elõnyben kívánja részesíteni pl. a vállalt teljesítési határidõ, mint másik részszempont súlyszámához mérten. Az ajánlatkérõnek jelentõs érdeke fûzõdött ahhoz, hogy a beruházás idõtartama alatt – amelynek véghatárideje 2002. augusztus 30-a volt – minél hosszabb ideig alkalmazott és minél nagyobb helyi foglalkoztatotti létszámmal valósítsa meg az ajánlattevõ az építési beruházást. Az ajánlattevõk már az ajánlati felhívásban meghatározott értékelési szempontok és azok súlyszámaira is figyelemmel következtetni tudtak arra, hogy a helyi munkavállalók foglalkoztatása az értékelési részszempontok körében jelentõs súlyszámú értékelési szempont, amely az ajánlatkérõ igényét határozza meg a térség munkaerõ gondjainak csökkentésére. Egyébként a minél nagyobb számú helyi munkaerõ foglalkoztatás egyrészt nem csak a teljesítési határidõ, hanem az ajánlati árra és az egyéb szerzõdéses feltételek vállalására is kihatással van, mégpedig azért, mert minél nagyobb az élõ munkaerõ a beruházás megvalósításának százalékában, annál költségesebb és esetlegesen magasabb ajánlati ár vállalást jelenthet az ajánlattevõknél.<br>
A nyertes ajánlattevõ ajánlatának módosítására – a kérelmezõ álláspontjával ellentétben – a Döntõbizottság álláspontja szerint nem került sor. Az elõminõsítési szakaszban a KÉSZ Kft. 290 és 319 fõ közötti létszámot határozott meg a részvételi jelentkezésében, míg a D.206/10/2001. sz. jogorvoslati eljárásban megtartott tárgyaláson nyilatkozott, hogy 230-240 fõ az a létszám, amit a jelen közbeszerzés tárgyával kapcsolatban figyelembe lehet venni havonta. Az újraértékelés során felvetõdött ajánlatkérõi kérdésre a havi bontásban 48 és 210 fõ között +10, 12 fõ irányító személyzetet határozott meg az ajánlattevõ és megerõsítette az ajánlatában azt is, hogy 100%-ban szegedi munkavállalókat alkalmaz. Ezek a számadatok a Döntõbizottság álláspontja szerint nem ellentmondásosak, megfelelnek a havi bontás végösszegében megállapított 2130 fõnek. A KÉSZ Kft. pénzügyi és mûszaki ütemtervének figyelembevételével állapította meg a helyi munkaerõ foglalkoztatottak havi létszámát, amely arányosnak és reálisnak tekintendõ az ütemtervben foglaltaknak és a teljesítési határidõ függvényében.<br>
Fentekre figyelemmel a Döntõbizottság az ajánlatkérõnek a helyi munkavállalók foglalkoztatására vonatkozó döntését jogszerûnek találta az értékelés körében, így a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörében a kérelmezõ jogorvoslati kérelmét a Kbt. 88. § (1) bekezdés a) pontja alapján elutasította.<br>
A jogorvoslati eljárásban felmerült költségek viselésérõl a rendelkezõ részben foglaltak szerint döntött, mivel nem került sor az ajánlatkérõ terhére jogsértés megállapítása, azaz a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjának az alkalmazására.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 18.<br>
<br>
Dr. Eke Pekács Tibor s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>