<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5891)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.289/7/2001.<br>
<br>
Tárgy: az FK Raszter Építõ Rt. jogorvoslati kérelme a Hírközlési Fõfelügyelet közbeszerzési eljárása ellen.<br>
<br>
A Közbeszerzési Döntõbizottság (továbbiakban Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az FK Raszter Építõ Rt. (3533 Miskolc, Felsõszinva u. 74., a továbbiakban: kérelmezõ) a Hírközlési Fõfelügyeletnek (1015 Budapest, Ostrom út 23–25., képviseli: dr. Szegheõ Miklós ügyvéd, 1121 Budapest, Zugligeti út 41., továbbiakban ajánlatkérõ) "az Észak-magyarországi Hírközlési Felügyelet Miskolci Kirendeltség 3529 Miskolc, Csabai kapu 17. sz. alatti meglévõ épületének részleges belsõ átalakítási, felújítási munkái" tárgyú közbeszerzési eljárása ellen benyújtott jogorvoslati kérelmét elutasítja.<br>
A felek viselik az eljárás során felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Hírközlési Fõfelügyelet 2000. december 20-án a Közbeszerzési Értesítõ 51. számában tette közzé ajánlati felhívását nyílt közbeszerzési eljárás lefolytatására (8080).<br>
A beszerzés tárgya az Észak-Magyarországi Hírközlési Felügyelet Miskolci Kirendeltségének, Miskolc, Csabai kapu 17. sz. alatti, meglevõ épületének részleges belsõ átalakítási, felújítási munkái a dokumentáció szerint, az épületben lévõ hivatal folyamatos mûködése mellett.<br>
Az ajánlati felhívásban részletesen meghatározták az ajánlattevõk pénzügyi, gazdasági és mûszaki alkalmasságára kért adatokat és tényeket.<br>
Az ajánlati felhívás 13. a) pontjában elõírták, hogy az összességében legelõnyösebb ajánlat szempontja alapján bírálják el az ajánlatokat.<br>
A felhívás 13. b) pontjában a bírálati szempontokat és súlyszámaikat az alábbiak szerint állapították meg:<br>
– ajánlati ár a megajánlott mûszaki tartalommal összhangban	10<br>
– a vállalt késedelmi és minõségi kötbér	7<br>
– a 2 éves jótállási utó-felülvizsgálatig biztosított fedezet	8<br>
– igénybe vett alvállalkozók alacsony száma	3<br>
A részszempontokra adható pontszámok alsó és felsõ határa: 1–10.<br>
Elõírták a felhívás 16.8. pontjában mûszaki, pénzügyi ütemterv csatolásának kötelezettségét.<br>
2001. január 24-én helyszíni bejárást és konzultációt tartottak.<br>
Az ajánlattételi határidõ 2001. február 19-e volt. Hárman nyújtottak be ajánlatot a kérelmezõ, a HAJDÚFLEX Kft. és a KIPKERSZOLG Kft.<br>
Az ajánlatkérõ – a hiánypótlásokat követõen – valamennyi ajánlatot érvényesnek és valamennyi pályázót alkalmasnak minõsítette.<br>
Az ajánlatok értékelését az ajánlatkérõ hat fõs bizottságban végezte, mindenegyes tag szavazott 1–10 ponttal minden részszempontra, majd részszempontonként átlagolták az adott pontszámokat és így állapították meg az egyes részszempontra az ajánlatkérõ által adott pontszámot.<br>
Az ajánlatok mûszaki tartalma az ajánlati árral összhangban részszempontot öt szakági munkanemre szétbontva (építõmesteri, épületgépészeti, épületvillamosság, belsõépítészet, vagyonvédelem + str + CATV) vizsgálták.<br>
Az eredményhirdetés 2001. április 20-án volt. Nyertes ajánlattevõnek a HAJDÚFLEX Kft.-ét hirdették ki, összpontszáma 223 volt. A nyertes ajánlatot követõ legkedvezõbb ajánlatot tevõnek a kérelmezõt választották, összpontszámát 218-ban állapították meg.<br>
Az elsõ, az ajánlati ár a megajánlott mûszaki tartalommal összhangban részszempontra a nyertes ajánlattevõ 8.9 pontot, súlyozva 89 pontot kapott, míg a kérelmezõ 7 pontot, súlyozva 70 pontot kapott.<br>
Az ajánlatkérõ ezen elsõ részszempontra a nyertes pontszámát az alábbiakkal indokolta az "Összegzés az eljárásról" címû iratában:<br>
"A Hajduflex Kft. ajánlata teljes mértékben megfelel az ajánlati dokumentációban található mûszaki leírásnak, ezenkívül több tételt körültekintõen tovább bontott és kiegészített. Az ajánlattevõ árajánlata a legkedvezõbb. Az építõmesteri munkák tekintetében a mûszaki tartalom és az ajánlati ár egyensúlyban van. Az ajánlat épületgépészeti része a tervezõi elvárásokat mindenben teljesíti. Az ajánlattevõ épületvillamossági költségvetése a tervezõ által megadott tételeknek megfelelõ és figyelembe vette a kiegészítõ tájékoztatást is. A belsõépítészet tekintetében a tartalmat, követhetõséget és a kiegészítõ tájékoztatást figyelembe véve a három ajánlattevõ közül a Hajduflex Kft. nyújtotta be a tételek szempontjából legpontosabb és legkedvezõbb árú ajánlatot. Az ajánlat vagyonvédelemre vonatkozó része a másik két ajánlattevõvel összehasonlítva a mûszaki tartalom, illetve az ajánlatkérõ irodaépületei közötti átjárhatóságot is biztosító megoldását tekintve a legelõnyösebb."<br>
Míg a kérelmezõnek ezen részszempontra adott pontszámát az alábbiakkal indokolta:<br>
"Az FK Raszter Rt. ajánlata némi eltéréssel fedte le az ajánlati felhívás dokumentációjában megfogalmazott elvárásokat. Tételes költségvetésében több tételt tovább bontott, illetõleg kiegészített. Ajánlatának mûszaki tartalma az ajánlati ár viszonylatában kedvezõnek mondható. Az ajánlati dokumentáció részét képezõ kiviteli tervdokumentációban megfogalmazott igényeket nem minden esetben vette figyelembe, amelynek eredményeképpen a tervezetthez képest a többlet, az elmaradó mennyiség és a kimaradt tételek egyenlege negatív, mely közel 1 000 000 Ft-ot jelent a belsõépítészet tekintetében. Árajánlatában 5 630 805 Ft generalköltséget, valamint 300 000 Ft felvonulási költséget jelölt meg, míg a másik két ajánlattevõ a tervezõi kiírást követve minden költségfajtát az ajánlat egyes tételeibe épített be. Az árajánlatának az épületvillamosságra vonatkozó fejezetén belül 500 000 Ft-ot meghaladó telephelyen kívüli költség feltüntetése értelmezhetetlen, tekintve, hogy az ajánlattevõ székhelye és a kivitelezés helyszíne azonos helységben található. A benyújtott ajánlatok összehasonlítása alapján a vagyonvédelem tekintetében az FK Raszter Rt. a második legjobb ajánlatot tette".<br>
A kérelmezõ 2001. május 4-én adta postára a jogorvoslati kérelmét, amely május 8-án érkezett a Döntõbizottsághoz.<br>
A közbeszerzésekrõl szóló 1995. évi XL. törvény (továbbiakban <a href="http://net.jogtar.hu/jr/gen/getdoc.cgi?docid=99500040.tv#88">Kbt.) 88. §</a> (1) bekezdés c) pontja alapján kérte az ajánlatkérõ eljárást lezáró döntésének megsemmisítését és a jogsértõnek az eljárási költségek viselésére kötelezését. Ideiglenes intézkedésként kérte a szerzõdés megkötésének megtiltását.<br>
Jogorvoslati kérelmében az elsõ részszempont értékelését sérelmezte. Elõadta, hogy az ajánlatkérõ értékelésében az õ ajánlatánál csak általános megfogalmazások vannak "pl: némi eltéréssel fedte le", így nem meggyõzõ, hogy miért kapott 1.9 ponttal kevesebbet.<br>
A nyertes ajánlata csak 140 000 Ft-tal jobb árban. A nyertes ajánlatának ezen részszempontra vonatkozó értékelése szintén csak általánosságokat tartalmaz a nyertesre kedvezõbb megfogalmazásban "körültekintõen".<br>
Ezen részszempontnál a különbség 19 pont, míg összpontszámban már csak 5 pont. Ez mutatja a kérelmezõ álláspontja szerint azt, hogy az õ ajánlata összességében, minden részszempontot vizsgálva elõnyösebb.<br>
Ajánlatkérõ álláspontja szerint a kérelmezõ jogorvoslati kérelme megalapozatlan. Az értékelés összegezésében az ajánlatkérõ a szempontokat határozta meg, míg a mûszaki tartalom konkrét értékelése az ajánlatkérõ értékelési dokumentációjában, jegyzõkönyvekben tételesen megtörtént.<br>
A 1.9 pontos különbség fejezi ki a nyertes és a kérelmezõ ajánlata között fennálló mûszaki tartalmi különbséget.<br>
A Hajduflex Kft. észrevételében elõadta, hogy ajánlatát a felhívásnak megfelelõen készítette el és mint összességében a legelõnyösebbet szabályos eljárást követõen hirdették ki nyertesnek.<br>
Bejelentette, hogy 2001. május 10-én a szerzõdéskötés megtörtént.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A KIPKERSZOLG Kft. észrevételében egyrészt arra hivatkozott, hogy az õ ajánlatát jelentõsen alulértékelték, azonban emiatt nem nyújtott be jogorvoslati kérelmet. Ugyanakkor sérelmezte, hogy az ajánlati dokumentáció vételára 300 E Ft volt és ez részére nem került visszautalásra.<br>
A Döntõbizottság az alábbi indokokra tekintettel a jogorvoslati kérelmet alaptalannak találta.<br>
A benyújtott iratokból az értékelés helyessége állapítható meg.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmai elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A fentiekben idézett írásbeli értékelés a kérelmezõnél tartalmaz általános megfogalmazásokat is pl. "kiviteli tervdokumentációban megfogalmazott igényeket nem minden esetben vette figyelembe". Azonban ezen értékelés is tartalmaz konkrétumokat. Megállapítja, hogy a többletvállalások és a kimaradt tételek egyenlege negatív, amely közel 1 M Ft-ot jelent a belsõépítészet tekintetében. Kifogásolja az épületvillamosságra vonatkozó részen belül 500 E Ft-ot meghaladó telephelyen kívüli költség feltüntetését figyelemmel arra, hogy a kérelmezõ székhelye és a kivitelezés helyszíne azonos helyiségben található. Kifogásolja azt is, hogy 5 630 805 Ft generál költséget, valamint 300 E Ft felvonulási költséget jelöl meg általánosan, nem pedig az egyes költségfajták tételeibe építi be.<br>
Míg ajánlatkérõ a nyertes értékelésénél kiemeli, hogy a mûszaki leírásnak megfelelõen készítette el ajánlatát, mind az építõmesteri munkáknál, mind az épületgépészeti munkáknál, mind az épületvillamosságnál, mind a belsõépítészetnél a dokumentációt a kiegészítõ tájékoztatásokat figyelembe véve tette meg az ajánlatát és ehhez viszonyítva még az árajánlata is a legkedvezõbb. Az nyertes ajánlatának vagyonvédelemre vonatkozó részét az irodaépületek közötti átjárhatóságot is biztosító megoldást is tekintve a legelõnyösebbnek minõsítette.<br>
Az ajánlatkérõ írásbeli összegezését a benyújtott iratok közt lévõ értékelési jegyzõkönyvek alátámasztják. Így kérelmezõ ajánlata nem tartalmazza a belsõépítészeti kiírásban lévõ 324., 325., 332., 333. tételeket. Az is kedvezõtlenebb a kérelmezõ ajánlatában, hogy a mûszaki ütemezésében nem határozta meg, hogy a folyamatosan üzemelõ épületben a munkákat milyen ütem szerint kívánja elvégezni, így nem tudható ajánlatkérõ számára, hogy az épületben (földszint bal és jobboldali szárny, tetõtér) mikor, melyik részen kell munkaterületet biztosítania, illetve számára mikor biztosított az épület részleges használata.<br>
Így megállapítható, hogy ajánlatkérõ megalapozottan folytatta le az értékelési eljárást a fentebb hivatkozott törvényhelyre figyelemmel. A nyertes és a kérelmezõ ajánlata között a mûszaki tartalom vonatkozásában tényleges és konkretizálható különbségek vannak és a nyertes árajánlata is kedvezõbb, így a nyertes javára az 1.9 pont különbség alappal nem kifogásolható. A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a Kbt. 34. § (1) bekezdésben meghatározott elbírálási szempontok egyike szerint a legkedvezõbb ajánlatot tette. A vitatott részszempont értékelését helyesen végezte el ajánlatkérõ és a Kbt. 59. § (1) bekezdésére figyelemmel hozta meg a nyertesre vonatkozó eljárást lezáró döntését.<br>
A fenti indokok alapján a Döntõbizottság a jogorvoslati kérelmet alaptalannak ítélte és ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott jogkörében eljárva a Kbt. 88. § (1) bekezdés a) pontja alapján elutasította.<br>
A Döntõbizottság jogsértést nem állapított meg, erre figyelemmel a költségek viselésérõl a rendelkezõ részben foglaltak szerint határozott.<br>
A bíróság elõtti jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. június 1.<br>
<br>
Dr. Nagy Gizella s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Deli Betty s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>