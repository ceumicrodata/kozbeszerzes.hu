<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5892)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.320/14/2001.<br>
<br>
Tárgy: az Integrál Építõ Rt. jogorvoslati kérelme Szarvas Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (továbbiakban Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Integrál Építõ Rt. (5540 Szarvas, Árpád út 10., továbbiakban: kérelmezõ) Szarvas Város Önkormányzata (5540 Szarvas, Szabadság út 25–27., képviseli: dr. Melis János jogi elõadó, továbbiakban: ajánlatkérõ) "Szarvas, Vágóhíd út 18. sz. alatt építendõ 20 lakásos önkormányzati bérlakás kivitelezése" tárgyú közbeszerzési eljárása ellen benyújtott jogorvoslati kérelmének a Döntõbizottság helyt ad és megállapítja, hogy az ajánlatkérõ megsértette a Közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és a 61. § (1) bekezdését, ezért a Döntõbizottság az ajánlatkérõ közbeszerzési eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézbesítésétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. augusztusában határozott arról, hogy – többek között – Szarvas, Vágóhíd u. 18. sz. alatt 20 lakásos önkormányzati bérlakás építésére pályázatot nyújt be a Gazdasági Minisztérium Állami Támogatású Bérlakás Programjára. A pályázat megnyerését követõen kezdõdött meg a közbeszerzési eljárás elõkészítése. Ajánlatkérõ képviselõ-testülete a 2001. január 25-i ülésen fogadta el az ajánlati felhívás tervezetét, ezen az ülésen a kérelmezõ vezetõ tisztségviselõje, aki egyben a képviselõ-testület tagja nem vett részt. A következõ, 2001. február 16-i képviselõ-testületi ülésen a kérelmezõ vezetõ tisztségviselõje részt vett. Ezen az ülésen a képviselõ-testületi tagok részére kiosztásra kerültek az alábbi okiratok: az elõzõ ülésen elfogadott ajánlati és részletes ajánlati felhívás, valamint a tervezõi szerzõdés. Ezen az ülésen hozta meg a képviselõ testület az 59/2001. sz. határozatát a tervezõ szerzõdés megkötésére vonatkozóan. Az ülésen 15 tag vett részt, míg a határozatot 13 tag igen szavazatával fogadták el.<br>
A Közbeszerzési Értesítõ 2001. március 14-i, 11. számában (1643) jelent meg az ajánlatkérõ ajánlati felhívása nyílt eljárás keretében építési beruházásra. Ebben ajánlatkérõ egyváltozatú, teljeskörû ajánlatok benyújtását kérte. Részletesen elõírta a pénzügyi, gazdasági és mûszaki alkalmasság igazolására kért adatokat és tényéket. Az ajánlati felhívás 13. a) pontjában meghatározta, hogy az ajánlatokat az összességében legelõnyösebb ajánlat szempontja alapján bírálja el.<br>
A felhívás 13. b) pontjában a következõ részszempontokat és súlyszámokat határozta meg:<br>
részszempontok	súlyszámok<br>
– ajánlati ár	5,0<br>
– vállalt garancia, szavatosság és feltételei	1,5<br>
– kötbér mértéke	1,0<br>
– teljesítési határidõ	1,2<br>
– helyi munkaerõ foglakoztatása	1,3<br>
Az adható pontszámot 1–100-ig állapította meg.<br>
Ajánlatkérõ a Közbeszerzési Értesítõ 2001. március 21-i 12. számában (2055) módosította az ajánlati felhívását. A felhívás 6. a) pontjában a teljesítési határidõt 2002. március 14-ében állapította meg.<br>
Helyszíni bejárást tartottak 2001. április 10-én.<br>
Az ajánlattételi határidõ 2001. május 2-a volt. A kérelmezõn kívül ajánlatot nyújtott be a Herma Építõipari Kft. és a Békés Megyei Általános Építõipari és Vállalkozási Rt. Az ajánlatok felbontásakor készített jegyzõkönyvben rögzítették az egyes ajánlatoknak az ajánlati árra, a munkaterület átvételére, a teljesítési határidõre, a szavatosságra, a garanciára, a kötbérre és a helyi munkaerõ foglalkoztatására vonatkozó adatait.<br>
Az ajánlatokat elõzetesen a Szarvas Városterv Kft. értékelte és õ készített egy eljárást lezáró döntéstervezetet. Ezt a tervezetet valamennyi képviselõ-testületi tagnak kézbesítették. Ajánlatkérõ képviselõ-testülete 2001. május 9-én zárt ülésen hozta meg az eljárást lezáró döntését. Ezen az ülésen a kérelmezõ vezetõ tisztségviselõje nem vett részt. Ajánlatkérõ a 179/2001 sz. alatt az alábbi határozatot hozta: "közbeszerzési eljárását eredményesnek nyilvánítja és a benyújtott három pályázó közül a BÁÉV Rt. pályázatát fogadja el, a BÁÉV Rt.-vel kívánja a kivitelezõi szerzõdést megkötni egyösszegû bruttó 96 625 E Ft-os ajánlati ár mellett a pályázati kiírásnak megfelelõ mûszaki tartalommal. A benyújtott három pályázat közül második helyezettként a HERMA Kft.: ajánlatát fogadja el bruttó 96 262 035 Ft-os vállalási ár mellett".<br>
Az eredményhirdetés 2001. május 17-én volt, ezen ajánlatkérõ megbízásából a Szarvas Városterv Kft. hirdette ki az eredményt. Az eredményhirdetés az ajánlatkérõ határozatának felolvasásából állt.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú mellékletének megfelelõ írásbeli összegezést nem készített, többek között az érvényes ajánlatok részszempontok szerinti tartalmi elemeit, az azokra adott értékelési pontszámokat, továbbá a pontszámok indokolását nem ismertette.<br>
A kérelmezõ – a tárgyaláson módosított – jogorvoslati kérelmében kérte ajánlatkérõ eljárást lezáró döntésének a megsemmisítését és ajánlatkérõ költségekben marasztalását. Ideiglenes intézkedésként a szerzõdéskötés megtiltása iránt terjesztett elõ kérelmet.<br>
Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, mert az ajánlatokat nem az értékelési szempontok alapján bírálta el, továbbá a Kbt. 61. § (1) bekezdését, mert nem készített az eljárásról írásbeli összegezést.<br>
A kérelmezõ – az ajánlati árra és a kötbérre vonatkozó ajánlati részt kivéve – nem fogadta el ajánlatkérõnek az egyes ajánlatok részszempontok szerint értékelését és pontozását. Arra hivatkozott, hogy ezekben is õ tette a legkedvezõbb ajánlatot és ajánlatkérõ tévesen, nem a valós tartalmi elemek szerint végezte az értékelést.<br>
A vállalt garancia, szavatosság és feltételei részszempont vonatkozásban kérelmezõ egyrészt kifogásolta, hogy a két különbözõ jogintézmény – a jótállás és a szavatosság -nem értékelhetõ azonosan. A BÁÉV Rt. ajánlatában nem elfogadható, hogy a szavatosságot a jótállási határidõ leteltétõl számítja és a jogszabály alapján kötelezõ alkalmassági idõnél csak annyiban tett kedvezõbb ajánlatot, hogy kétféle, az ötéves alkalmassági idõbe tartozó épületi elemet áttett a tízéves alkalmassági idõtartamba. Álláspontja szerint ennél a részszempontnál õ tette a legkedvezõbb ajánlatot azzal, hogy mindenre 10 év szavatosságot vállalt.<br>
A teljesítési határidõ részszempont vonatkozásában kifogásolta, hogy különbözõ ajánlatokat tettek, azonban az ajánlatkérõ semmilyen értékelést nem végzett. A legkedvezõbb határidõt vállaló részére 100 pontot kellett volna adni, míg a többi ajánlatra idõarányosan kevesebbet.<br>
A helyi munkaerõ foglalkoztatása részszempont tekintetében szintén arra hivatkozott, hogy különbözõ ajánlatokat tettek, így egységes pontozásuk nem helyes. Egyedül õ, a kérelmezõ tette a felhívásnak mindenben megfelelõ ajánlatot, mivel ténylegesen munkaerõt jelölt meg és igazolta is, hogy helyi munkaerõre vonatkozik ajánlata. A BÁÉV Rt. ezzel szemben csak 10% alatti alvállalkozókat jelölte meg, ez pedig nem fogadható el helyi munkaerõnek. Míg a HERMA Kft. vonatkozásában a 20%-os alvállalkozói igénybevétel szintén nem felel meg a részszempontnak, csak a kifejezetten a munkaerõre tett 23%-os ajánlat, amely így 23 pontot kaphatna.<br>
Ajánlatkérõ a kérelmezõ jogorvoslati kérelmének, mint alaptalannak az elutasítását kérte.<br>
Írásbeli észrevételében taglalta az ajánlatok értékelését, pontozását, az észrevételéhez egy pontozásos táblázatot is csatolt.<br>
Eszerint az ajánlati árra, a teljesítési határidõre és a helyi munkaerõ foglalkoztatására vonatkozó részszempontnál minden ajánlattevõ részére a maximális 100 pontot adta.<br>
Az ajánlati árnál a minimális nagyságrendi eltéréssel és az eltérõ számlázási ütemezés folytán elérhetõ kamatmegtakarítással magyarázta az azonos pontszámot. A teljesítési határidõ vonatkozásában elõadta, hogy az õszi- téli idõjárási viszonyok csökkenthetik a befejezõ munkák minõségét, illetve a 2001. évi teljesítés azért kedvezõtlenebb, mert a kifizetést át kell ütemezni. Ezen indokokra hivatkozással értékelt egységesen maximális pontszámmal. A helyi munkaerõ foglalkoztatása vonatkozásában arra hivatkozott, hogy magának a részszempontnak a megfogalmazása sem volt pontos, értelmezési problémákat vetett fel. Az egyértelmû volt az ajánlatokból, hogy minden ajánlattevõ számottevõ helyi munkaerõt von be, azonban pontosan ez nem tisztázható, ezért – az esélyegyenlõség elvének biztosítása érdekében – szintén egységesen maximális pontszámot adtak.<br>
A garancia- és szavatosságvállalás feltételeinél az értékelés során ajánlatkérõ csak az idõtartamot vette figyelembe és a kétféle jogintézményre leadott vállalási idõket összeadta. Így állapította meg a kérelmezõnél a 10 évet, a BÁÉV Rt.-nél a 20 évet, míg a HERMA Kft.-nél a 4 évet és az idõtartamok arányában osztotta szét a 100 pontot.<br>
Ajánlatkérõ írásbeli észrevételében foglaltak szerint a BÁÉV Rt. 932 pontot, a kérelmezõ 925 pontot, míg a HERMA Kft. 780 pontot kapott ajánlatára.<br>
Ajánlatkérõ – a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésére hivatkozással – elõterjesztette azon álláspontját, hogy a kérelmezõ vonatkozásában – mivel vezetõ tisztségviselõje egyben képviselõ-testületi tag is – megállapítható az összeférhetetlenség. Ezért kérelmezõ ajánlata a Kbt. 31. § (5) bekezdése és az 52. § (2) bekezdés b) pontja alapján érvénytelen.<br>
Azt elismerte, hogy a kérelmezõ vezetõ tisztségviselõje a közbeszerzési ügyet is tárgyaló képviselõ-testületi ülések közül csak a 2001. február 16-i ülésen vett részt és a zárt ülés jegyzõkönyvébõl nem állapítható meg, hogy a tervezõi szerzõdésre vonatkozó határozatnál szavazott- e.<br>
A kérelmezõ az ajánlatkérõnek ajánlata összeférhetetlenség miatti érvénytelenségére vonatkozó hivatkozását alaptalannak minõsítette.<br>
Írásban nyilatkozott arról, hogy a képviselõ-testületnek közbeszerzési eljárással kapcsolatos semmilyen döntéshozatalában nem vett részt a vezetõ tisztségviselõje, ezért vele szemben az összeférhetetlenség nem állapítható meg. Azt elismerte, hogy a képviselõ-testületi ülésekre az elõkészítõ anyagot, mint tag a képviselõ megkapta, de semmilyen döntés, határozat meghozatalában nem vett részt. A közbeszerzést is tárgyaló testületi ülések közül egyedül 2001. február 16-i ülésen vett részt, ennek tárgya többek között a tervezõi szerzõdés megkötésére felhatalmazás adása. Azonban álláspontja szerint a tervezõi szerzõdés megkötése nem tárgya a közbeszerzési eljárásnak, másrészt magát a határozatot nem szavazta meg.<br>
A Döntõbizottság 320/4/2001. számú határozatában ideiglenes intézkedéssel a közbeszerzési eljárást lezáró szerzõdés megkötését megtiltotta.<br>
A Döntõbizottság elõször az összeférhetetlenségre, kérelmezõ ajánlatának érvénytelenségére vonatkozó ajánlatkérõi hivatkozást vizsgálta. A Döntõbizottság az összeférhetetlenségre vonatkozó hivatkozást alaptalannak találta.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés b) pontja szerint:<br>
"Az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban érdekelt gazdálkodó szervezet), illetõleg olyan személy vagy szervezet, aki (amely) az érdekelt gazdálkodó szervezet vezetõ tisztségviselõje".<br>
A kérelmezõ vezetõ tisztségviselõje az ajánlatkérõ képviselõ-testületének a tagja és ezáltal érdekelt gazdálkodó szervezet vezetõ tisztségviselõjének minõsül.<br>
Az azonban a rendelkezésre álló okirati bizonyítékok alapján nem állapítható meg, hogy az ajánlatkérõ nevében a közbeszerzési eljárás bármely szakaszában eljárt volna. Az érintett képviselõ-testületi ülések közül egyedül a 2001. február 16-i ülésen vett részt. Azonban, mivel az ülésen a jelenléti ív tanúsága szerint 15-en voltak jelen, míg a jegyzõkönyv szerint csak 13 tag igen szavazatával fogadták el a határozatot, névszerinti szavazás vagy más bizonyíték hiányában nem állapítható meg, hogy szavazott-e. A Döntõbizottság álláspontja szerint önmagában a fentiekben megjelölt dokumentumoknak a kérelmezõ vezetõ tisztségviselõje részére történõ kézbesítése nem valósítja meg a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében meghatározott az összeférhetetlenség kimondására okot adó körülmények egyikét sem. Így Döntõbizottság megállapította, hogy a kérelmezõ vonatkozásában összeférhetetlenség nem áll fenn, így ajánlata nem tekinthetõ emiatt érvénytelennek.<br>
Megjegyzi a Döntõbizottság, hogy kérelmezõ érdekeltsége ismeretében az ajánlatkérõnek nagyobb körültekintéssel kell a közbeszerzési eljárásokat elõkészíteni, lefolytatni (pl. vonatkozik ez közbeszerzéssel kapcsolatos iratok kézbesítése is).<br>
A Döntõbizottság a kérelmezõ jogorvoslati kérelmét alaposnak találta az alábbiak szerint.<br>
Az ajánlatok értékelésének menetét a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése kógensen az alábbiak szerint határozza meg:<br>
"Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja… Az az ajánlat az összességében legelõnyösebb, amelynek összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni."<br>
Ajánlatkérõnek a közbeszerzési jogorvoslati eljárás során benyújtott észrevétele tartalmaz részszempontonként értékelést az ajánlatokra, így a Döntõbizottság ajánlatkérõ eljárást lezáró döntésének vizsgálata során ezt vette figyelembe.<br>
Két részszempont – az ajánlati ár és a kötbér mértéke – vonatkozásában az értékelést a kérelmezõ nem vitatta és azt a Döntõbizottság is helyesnek találta.<br>
A garancia, szavatosság és feltételei részszempont vonatkozásában az ajánlattevõk különbözõ vállalásokat tettek.<br>
A kérelmezõ ajánlata 10 év garanciára és ezáltal egységesen 10 év szavatosságra vonatkozott. A BÁÉV Rt. 40 hónap jótállást vállalt, továbbá " a jótállási idõ lejártától számítva" az alábbi szavatossági határidõket vállalta: a létesítmény teherviselõ szerkezeti elemeiért 10 évet, a tetõfedõ munkáért, az épületgépészeti munkáért az érvényben lévõ jogszabályoknak megfelelõ mértékû + 5 évet. Míg a HERMA Kft. 4 év jótállást vállalt, a szavatosságra külön nem tett ajánlatot.<br>
A jótállásra a Polgári Törvénykönyvrõl szóló 1959. évi IV. törvény (továbbiakban Ptk.) 248. §-a határozza meg az alaprendelkezést és ezen kívül vagy jogszabály vagy a felek megállapodása állapíthat meg konkrét idõre, tárgyra stb. jótállás vállalást.<br>
A szavatosságra a Ptk. 306–310. § alaprendelkezésein kívül, több jogszabály, köztük az egyes épületszerkezetek és azok létrehozásánál felhasználásra kerülõ termékek kötelezõ alkalmassági idejérõl szóló 11/1985. (VI. 22.) ÉVM–IpM–KM–MEM–BkM együttes rendelet határoz meg alapvetõ szabályokat. Ezen együttes rendelet a szavatosság vonatkozásában állapítja meg az egyes épületszerkezetekre, illetve termékekre, a Ptk.-ban meghatározott 3 évnél hosszabb 5, illetve 10 éves kötelezõ alkalmassági idõt.<br>
A Döntõbizottság álláspontja szerint ajánlatkérõnek ezen részszempontra vonatkozó értékelése nem felel meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének.<br>
A szavatosság és a jótállás két különbözõ jogintézmény, így nem fogadható el, hogy minden különbséget félretéve ajánlatkérõ az idõtartamokat összeadta. (Megjegyzi a Döntõbizottság, hogy a BÁÉV Rt. még az idõtartamokat összeadva sem vállalt 20 évet.) Magát a részszempontot ajánlatkérõ úgy határozta meg, hogy mindkét jogintézményt feltüntette. Ennek megfelelõn külön-külön kell értékelni a jótállási és a szavatossági vállalásokat. Jótállásnál az ajánlattevõk által tett vállalásokat kell sorrendbe állítani, itt az értékelés egyértelmû. Míg szavatosságnál a hivatkozott jogszabályi rendelkezések és az ajánlatokban tett konkrét vállalások alapján együttesen kell meghatározni a sorrendet. Ezen részszempontra adott pontszámnak a kiírásnak megfelelõen tükrözni kell mind a jótállásra, mind a szavatosságra tett vállalások közötti tartalmi különbségeket.<br>
A teljesítési határidõ vonatkozásában az ajánlatkérõ nem tett eleget a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében meghatározott értékelési kötelezettségének. Az ajánlatok között számottevõ különbségek vannak. A kérelmezõ 2001. december 14-ét, a HERMA Kft. 2001. december 31-ét, míg a BÁÉV Rt. 2002. január 30-át jelölte meg ajánlatában vállalt befejezési határidõnek. Az ajánlatkérõ által adott egységes 100 pont nem tükrözi az ajánlatok közötti tartalmi különbségeket. Nem lehet alappal hivatkozni arra, hogy a teljesítési határidõ különbsége nem bír jelentõséggel ajánlatkérõ számára, ugyanis az általa meghatározott szempontrendszerben ezt feltüntette, jelentõségét pedig súlyszámmal meghatározta. Az értékelés során felhívásához kötve van.<br>
A helyi munkaerõ foglalkoztatása részszempont vonatkozásában a Döntõbizottság szintén azt állapította meg, hogy ajánlatkérõ értékelése nem felel meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltaknak.<br>
A kérelmezõ 76 fõ állandó helyi lakos, továbbá a munkaközvetítõn keresztül még 49 fõ építõipari szakképzettségû munkanélküli helyi lakos foglalkoztatására tett ajánlatot. Így kérelmezõ részére ennél a részszempontnál a 100 pont megadása helyes volt. Azonban ehhez viszonyítottan a másik két ajánlattevõ jelentõsen eltérõ ajánlatot tett. A BÁÉV Rt. úgy nyilatkozott, hogy a közbeszerzés értékének 10%-át meg nem haladóan kíván bevonni helyi alvállalkozókat és megjelölt öt szarvasi székhelyû céget és egy helyi vállalkozót. Míg a HERMA Kft. e vonatkozásban a foglalkoztattak 20%-ban szarvasi lakosú egyéni vállalkozóknak és további 23%-ban munkanélkülieknek alkalmazását vállalta. A kérelmezõ ajánlatától nagymértékben eltérõ másik két ajánlat tekintetében a Döntõbizottság álláspontja szerint nem elfogadható a szintén maximális 100 pontos értékelés.<br>
A Döntõbizottság a kérelmezõ jogorvoslati kérelmének a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének megsértésére vonatkozó részét is alaposnak találta.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése értelmében:<br>
"Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
Ajánlatkérõ maga is elismerte, hogy a közbeszerzési eljárást lezáró képviselõ-testületi döntéskor, illetve azt követõen írásbeli összegezést nem készítettek, az eredményhirdetésen csak a testületnek – a nyertes és az õt követõ ajánlatevõre személyére – vonatkozó határozatát ismertették. A törvény alapelvi rendelkezéseit, így különösen a nyilvánosság biztosítását szolgáló követelmény az eljárás résztvevõinek szóbeli tájékoztatása és az 5. számú melléklet megküldése, ettõl ajánlatkérõ semmilyen indokkal nem térhet el.<br>
A Döntõbizottság így megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését is.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott hatáskörében eljárva a fentiekben részletezett indokok alapján megállapította, hogy ajánlatkérõ megsértette a Kbt. 55. § (6) bekezdését és a 61. § (1) bekezdését, ezért a Kbt. 88. § (1) bekezdés c) pontja alapján megsemmisítette ajánlatkérõ eljárást lezáró döntését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bíróság elõtti jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. június 21.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s, k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>