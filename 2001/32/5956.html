<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5956)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.387/12/2001.<br>
<br>
Tárgy: a PC Studio 2000 Kft. jogorvoslati kérelme a Budapest Fõvárosi Önkormányzat közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Palásthy Julianna ügyvéd (1051 Budapest, Vigyázó Ferenc u. 6.) által képviselt PC Studio 2000 Kft. (1184 Budapest, Kubinyi u. 17., továbbiakban: kérelmezõ) jogorvoslati kérelmének – melyet dr Pap L. Tamás ügyvéd (1133 Budapest Pannónia u. 66.) által képviselt Budapest Fõváros Önkormányzata (1052 Budapest Városház u. 9–11., továbbiakban: ajánlatkérõ) nyomdatechnikai berendezések beszerzése tárgyú közbeszerzési eljárása ellen indított – a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 59. § (1) bekezdését, ezért ajánlatkérõ eljárást lezáró döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2001. március 14-én megjelent számában 4 fajta nyomdatechnikai berendezés beszerzése tárgyában. A felhívás 3. a) pontja szerint az 1. számú beszerzési tárgy volt 2 db 2 × 12 állomásos lerakóasztalos lapösszehordó gép, 1 db brosúratûzõ és -hajtogató kiegészítõ egységgel, az itt megadott mûszaki specifikáció egyik követelményeként szerepelt, hogy a garnitúrák kirakása oszlopozva, vagy garnitúránként eltolva történjen.<br>
A felhívás 11. b) pontjában ajánlatkérõ kikötötte, hogy alkalmatlan a szerzõdés teljesítésére az az ajánlattevõ, aki nem rendelkezik a beszerzés tárgyával azonos referenciával.<br>
Ajánlatkérõ az ajánlatok elbírálására a legalacsonyabb összegû ellenszolgáltatás elbírálási szempontot választotta.<br>
A 2001. április 10-i ajánlattételi határidõre a szóban forgó beszerzési tárgyra a Texus Bt. és a kérelmezõ tett az ajánlatkérõ által érvényesnek minõsített ajánlatot, a Texus Bt. ajánlati ára 19 862 500 Ft, a kérelmezõé 24 998 750 Ft volt.<br>
Ajánlatkérõ a június 7-re halasztott eredményhirdetésen a Texus Bt. ajánlatát hirdette ki nyertesnek.<br>
Kérelmezõ a június 12-én kelt levelében indokolást kért ajánlatkérõtõl arra nézve, hogy milyen okból döntött a mûszaki specifikációnak nem megfelelõ berendezés nyertessége mellett. Közölte, hogy amennyiben a kiírás rázógépes felszereltségû lapösszehordóra vonatkozott volna, úgy õ a nyertesnél kedvezõbb, 18 625 001 Ft-os árral tudott volna ajánlatot tenni.<br>
Kérelmezõ június 18-án jogorvoslati kérelmet terjesztett elõ a Döntõbizottsághoz. Sérelmezte ajánlatkérõ eljárást lezáró döntését, álláspontja szerint ajánlatkérõ érvénytelen ajánlatot minõsített nyertesnek. Állítása szerint a nyertes ajánlata nem felel meg a mûszaki specifikációnak. További érvénytelenségi és alkalmatlansági okokra is hivatkozott, nevezetesen:<br>
– a nyertes pénzügyi, gazdasági alkalmasságát megkérdõjelezi, hogy indulóvagyona 25 ezer Ft a 20 millió Ft értékû beszerzési értékhez képest;<br>
– a nyertes egyszerûsített mérlege szerint az utóbbi években csak 1 millió Ft/év személyi ráfordítást eszközölt, ami legfeljebb 2-3 fõ alkalmazott bérezését teszi lehetõvé;<br>
– az 1998. évi bevétele 47,2 millió Ft, az 1999. évi 48,9 millió Ft, a jelen közbeszerzési eljárásban összesen 42,475 millió Ft összegû ajánlatot tett;<br>
– nem tárta fel ajánlatkérõ, hogy a nyertes rendelkezik-e saját referenciával;<br>
– hiányzik a nyertes ajánlatából a gyártó nyilatkozata a folyamatos alkatrészellátás biztosításáról;<br>
– a cégkivonata szerint a nyertes tevékenységi körei között nem szerepel a beszerzés tárgya szerinti tevékenység végzésére jogosító TEÁOR szám.<br>
Kérte a jogsértés megállapítását, ajánlatkérõ eljárást lezáró döntésének megsemmisítését és ideiglenes intézkedésként a szerzõdéskötés megtiltását.<br>
A Döntõbizottság a D. 387/3/2001. számú határozatával a szerzõdéskötést megtiltotta.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a nyertes által megajánlott berendezés mûszakilag megfelelõ volt számára és árban kedvezõbb, mint a kérelmezõ által ajánlott berendezés.<br>
A további kifogásokra nézve közölte, hogy a gazdasági alkalmasság nem függ a cégformától, a nyertes csatolt referenciát, valamint nyilatkozott a szervízszolgáltatásról és az alkatrészellátásról. Közölte továbbá, hogy a nyertes cégjegyzékében szereplõ 5269 TEÁOR számú tevékenységi kör alapján végezheti a beszerzés tárgya szerinti tevékenységet.<br>
A nyertes ajánlattevõ magyarországi importõre, a PRSC Kereskedelmi és Szolgáltató Bt. a Döntõbizottsághoz július 9-én érkeztetett levelében szakmai ismertetést közölt a nyertes által ajánlott berendezésrõl.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlatkérõnek az ajánlati felhívásban illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja szerint érvénytelen az ezen kritériumnak nem megfelelõ ajánlat, mely ajánlatot az (1) bekezdése alapján ajánlatkérõnek érvénytelenné kell nyilvánítania. Az 59. § (1) bekezdése értelmében csak érvényes ajánlat lehet az eljárás nyertese.<br>
A Döntõbizottság megvizsgálta a nyertes ajánlatát a mûszaki specifikációnak való megfelelés szempontjából.<br>
Ajánlatkérõ a felhívás 3. a) pontjában 1. sz. beszerzési tárgyként 2 db 2 × 12 állomásos lerakóasztalos lapösszehordó gép szállítására kért ajánlatot, ami az e pontban közölt mûszaki specifikáció szerint a nyomdai termék garnitúráit oszlopozva, vagy garnitúránként eltolva rakja ki a lerakóasztalra.<br>
A nyertes ajánlat csak a vezérlõ- és bõvítõ torony típusjelét adta meg ajánlatában, a lerakóasztalét nem. Ebbõl következik, hogy csak feltételezhetõ, hogy a leszállításra kerülõ berendezés lerakóasztalt is fog tartalmazni, ennek a feltételezett lerakóasztalnak a típusa, mûszaki jellemzõi, stb. azonban az ajánlat alapján nem állapíthatók meg. Ajánlatkérõ és a nyertes ajánlattevõ a jogorvoslati eljárásban tartott tárgyaláson bemutatták a berendezés prospektusát, utalva arra, hogy azon a tornyok mellett látható egy lerakó asztal is. Csatolt ajánlatkérõ továbbá egy június 21-én keltezéssel ellátott "Szakmai állásfoglalás"-t is, amivel bizonyítani kívánta a nyertes berendezés megfelelõségét.<br>
Ajánlatkérõ által felhozott indokok nem alkalmasak annak bizonyítására, hogy a nyertes megfelel a felhívás mûszaki specifikációjában foglaltaknak, azaz a berendezés lerakóasztalos lapösszehordós kivitelben kerül leszállításra.<br>
A nyertes ajánlat rázó- és nem lerakó-asztalos kivitelt jelölt meg, arról, hogy ahhoz valamilyen típusú lerakóasztal is fog tartozni, az ajánlatban nem történik említés.<br>
Az ajánlatkérõ által csatolt "Szakmai állásfoglalás" a következõket tartalmazza:<br>
– "Pályázatunkban olyan, az alapvetõ lapösszehordó funkcióhoz szükséges berendezést kértünk, melynek lerakóasztala oszlopozva, vagy eltolva rakja el az íveket."<br>
– "A TEXUS Bt. ajánlata a kiírásnak megfelelõ volt, a mellékelt gépprospektus jól mutatta a gép összeállított modelljét a kiegészítõ egységekkel együtt és a hátoldalon a lerakóasztal is látható. A leírt mûszaki paraméterek a lapösszehordó alapadatai voltak, ezek az adatok hasonlíthatók össze más ajánlatokkal."<br>
– "Hasonló feladatra gyártott gépek minõsége eltérõ lehet, ennek vizsgálata azonban számunkra szakismeret és mérõeszközök hiánya miatt nem lehetséges. Ezért a kiírás feltételeit teljesítõ pályázók sorrendje a legalacsonyabb ár alapján lett megállapítva."<br>
Az állásfoglalásból egyértelmûen csak az olvasható ki, hogy a legalacsonyabb ár volt a meghatározó a döntésnél.<br>
Kétségtelen, hogy a Kbt. preambuluma a törvényalkotó egyik céljaként az államháztartás kiadásainak ésszerûsítését határozza meg és ajánlatkérõ elbírálási szempontként a legalacsonyabb összegû ellenszolgáltatást választotta. A legalacsonyabb összegû ellenszolgáltatást tartalmazó ajánlatot ajánlatkérõ azonban csak az általa meghatározott kritériumoknak megfelelõ ajánlatok közül választhatja ki.<br>
Ajánlatkérõ szabadon dönthet közbeszerzései során arról, hogy mi legyen a beszerzés tárgya, melyik ajánlat számára a legmegfelelõbb, stb. Ezen döntésekben ajánlatkérõt csak a Kbt. alapelvi, vagy azok hatályosulását szolgáló rendelkezései, vagy a saját maga által a kiírásban megszabott kritériumok korlátozzák.<br>
Ajánlatkérõ saját maga kötötte ki a kiírásban, hogy lerakóasztalos lapösszehordógépet kér, a saját maga által szabott korlátozástól még akkor sem térhetett el, ha ezen mûszaki követelményétõl eltérõ ajánlat árban kedvezõbb, mint a követelménynek megfelelõ berendezésre tett ajánlat.<br>
Ezáltal ugyanis sérti az ajánlattevõk esélyegyenlõségét. Amennyiben a kiírásban a nyertes ajánlata szerinti rázógépes lapösszehordó gép szerepelt volna, úgy a többi ajánlattevõ – adott esetben a kérelmezõ – is tehetett volna ilyen felszereltségû gépre lerakóasztalos gép áránál kedvezõbb árban ajánlatot. Utalva a kérelmezõnek az ajánlatkérõ részére írt levelére, a kérelmezõ ajánlati ára ez esetben a nyertesnél alacsonyabb összegû, 18 625 000 Ft lett volna.<br>
A Döntõbizottság megállapítja, hogy ajánlatkérõ az ajánlati felhívásban foglaltak mûszaki feltételtõl eltérõ ajánlatot hirdetett ki nyertesnek, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésére figyelemmel az 59. § (1) bekezdését. A jogsértés csak ajánlatkérõ eljárást lezáró döntésének megsemmisítése által orvosolható, ezért a Döntõbizottság a Kbt. 88. § (1) bekezdés d) pontjának megállapítása mellett a c) pontja szerinti jogkövetkezményt alkalmazta ajánlatkérõvel szemben. Ajánlatkérõnek a jogorvoslati eljárás költségeiben való marasztalása a 88. § (1) bekezdés h) pontjában foglalt rendelkezésen alapul.<br>
A Döntõbizottság nem adott helyt a kérelem további részében szereplõ érvénytelenségi kifogásnak, e körben elfogadta az ajánlatkérõ által elõadottakat.<br>
A Döntõbizottság felhívja ajánlatkérõ figyelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében foglalt rendelkezésre, miszerint: "Ha a bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni."<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2001. július 12.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterré s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>