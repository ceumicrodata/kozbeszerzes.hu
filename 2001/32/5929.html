<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5929)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.316/11/2001.<br>
<br>
Tárgy: dr. Kardkovács Kolos a Közbeszerzések Tanácsa tagja kezdeményezõ indítványa, a Wiedemann Rt. I. sz. és Dunaszentgyörgy Község Önkormányzat és Gerjen Község Önkormányzat II. sz. kérelmezõk jogorvoslati kérelmei Fadd Nagyközség Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság dr. Kardkovács Kolos a Közbeszerzések Tanács tagja (1037 Budapest, Viharhegyi dûlõ 16498 hrsz.) kezdeményezésére, valamint Wiedemann Rt. (7100 Szekszárd, Ybl Miklós u. 3. képviseli: dr. Hargitai László ügyvéd 1114 Budapest, Bartók B. u. 15/B., továbbiakban : kérelmezõ I.) és dr. Nemes Árpád ügyvéd (7100 Szekszárd, Dózsa Gy. u. 1.) által képviselt Dunaszentgyörgy Község Önkormányzata (7135 Dunaszentgyörgy, Rákóczi u.) és Gerjen Község Önkormányzata (7134 Gerjen, Béke tér. 1.) – továbbiakban kérelmezõ II. – kérelmei alapján, melyet Fadd Nagyközség Önkormányzata (7133 Fadd, Dózsa Gy. u. 12., a továbbiakban: kérelmezett) "Fadd és társult községeiben szennyvízcsatorna beruházás és szennyvíztisztító telep bõvítése" tárgyú közbeszerzési eljárás ellen nyújtottak be, a Közbeszerzések Tanácsa tagja által kezdeményezett eljárást megszünteti, I. számú és II. számú kérelmezõ jogorvoslati kérelmét elutasítja.<br>
Az eljárással felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ Fadd, Gerjen, Dunaszentgyörgy települések szennyvízcsatorna hálózatának megépítésére és Tolna város szennyvíztisztító telepének 400 m3/nap nagyságú kapacitás bõvítésére kért ajánlatokat.<br>
A tárgyi beruházás megvalósítása érdekében a szennyvízcsatorna beruházás megvalósításában érdekelt 3 önkormányzat 2000. március 30. napján a beruházás közös megvalósítására megállapodást kötöttek egymással. A megállapodás 4. pontja értelmében a gesztori feladatok ellátásával Fadd Nagyközséget bízták meg a társult önkormányzatok. A megállapodás 6. pontjában az önkormányzatok rögzítették, hogy a társberuházó köteles a tõle elvárható módon és mértékben közremûködni az elõkészítésben, a döntések meghozatalában és a megvalósításban.<br>
A megállapodás 7. pontja tartalmazta az alábbiakat:<br>
"A gesztori feladat a közbeszerzési eljárás megindításakor veszi kezdetét és a beruházás pénzügyi lebonyolításáig tart. Jelen megállapodás alapján az együttmûködés részletes szabályait külön megállapodásban kell rögzíteni a késõbbiek során."<br>
Az önkormányzatok az együttmûködésükre vonatkozó részletes szabályokat a késõbbiek során írásba foglaltan nem rendezték.<br>
A társult önkormányzatoknak a beruházás lebonyolítása tárgyában megkötött és fent idézett megállapodása értelmében a közbeszerzési eljárásban a társult Önkormányzatok képviseletében Fadd Nagyközség Önkormányzata járt el, mint ajánlatkérõ. A nyílt elõminõsítéses eljárásra szóló részvételi felhívását a Közbeszerzési Értesítõ (K. É.) 2000. október. 25-i számában tette közzé.<br>
Ajánlatkérõ a közbeszerzési eljárást lefolytatta, s 2001. február 5. napján nyilvánosan kihirdette az eljárás eredményét, amely során a Bau-Team Kft.-t hirdette ki nyertesnek.<br>
A szennyvízcsatorna – beruházás teljes lebonyolítására társult önkormányzatok az ajánlatok tartalmi és formai szempontú vizsgálatát, az ajánlatok értékelését a lebonyolítással megbízott szervezet elõkészítõ anyaga alapján az önkormányzatok együttes képviselõ-testületi ülésen hozták meg, s a közös képviselõ-testületi ülések a három társult önkormányzat hozott eljárást lezáró döntése került nyilvánosan kihirdetésre.<br>
Ajánlatkérõ eljárást lezáró döntése ellen a Közbeszerzések Tanácsa elnöke kezdeményezett jogorvoslati eljárást, valamint több ajánlattevõ is jogorvoslattal élt a döntés ellen.<br>
A Döntõbizottság a kezdeményezés és a kérelmek alapján – az ügyek egyesítését követõen egy eljárásban – D/76/2001. sz alatt jogorvoslati eljárást folytatott le, s D.76/27/2001 számú határozatával ajánlatkérõ eljárást lezáró döntését megsemmisítette.<br>
Ajánlatkérõ által a közbeszerzési eljárás lebonyolításával megbízott CETASO NOVA Kft. 2001. április 17-én faxon továbbított levélben kérte a Bau-Team Kft.-t, Wiedemann Rt.-t és az Alterra Kft. ajánlattevõt, hogy erõsítsék meg, hogy fenntartják-e ajánlatukat, és amennyiben igen, úgy bocsássák rendelkezésre az ajánlati biztosítékot ajánlati felhívás szerint. A nyilatkozattételre határidõként 2001. április 27. napjának 9. óráját jelölte meg. A levélben meghatározásra került, hogy a biztosíték rendelkezésre bocsátásának kezdõ napja a Döntõbizottság határozatának ajánlatkérõ általi kézhezvételét követõ napja 2001. április 6-a. Ezen túl a hivatkozott levél tartalmazta az arra vonatkozó tájékoztatást, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésben foglalt lehetõséggel élve az ajánlatok újraértékelése mellett új döntést kíván hozni.<br>
A lebonyolító 2001. április 22. napján fax útján továbbítva ismételten nyilatkozatételre hívta fel a Bau-Team Kft.-t, Wiedemann Rt.-t és az Alterra Kft. ajánlattevõket. Ajánlattevõktõl az alábbi tartalmú nyilatkozatok megtételét kérte:<br>
– Nyilatkozat arra vonatkozóan, hogy a részvételi szakasz lezárását követõen nem következett be olyan – a részvételi szakaszban vizsgált adatok és tények vonatkozásában – változás ajánlattevõvel kapcsolatban, amely ajánlattevõ szerzõdés teljesítésére való alkalmatlanná minõsítését vonja maga után.<br>
– Nyilatkozat ara vonatkozóan, hogy nem következett be olyan esemény amelynek következtében a Kbt. elõírásai szerint nem lenne jogosult ajánlatot tenni.<br>
– Nyilatkozatot arra vonatkozóan, hogy a felhatalmazzák ajánlatkérõt, a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ban szabályozottak ellenõrzésére, és e körben akár adótitoknak minõsülõ adatokat is kiszolgáltassanak az illetékes szervek.<br>
A fenti tartalmú nyilatkozatok közül az ajánlat fenntartására a Wiedemann Rt. I. számú kérelmezõ május 9-én nyilatkozott, hogy a bankgaranciát 2001. július 31-ig meghosszabbítja. Az egyéb fent hivatkozott tartalmú nyilatkozatok határidõben érkeztek meg minden felhívott ajánlattevõtõl.<br>
Idõközben a három társult önkormányzat 2001. április 20. napjára közös képviselõ-testületi ülést tartott, amelyen a Fadd Község Önkormányzat a közbeszerzési eljárás nyertese kérdésében nem tudott határozni, Dunaszentgyörgy Község Önkormányzat és Gerjen Község Önkormányzata a nyertesre vonatkozó döntését meghozta. Mindkét önkormányzat a Wiedemann Rt. ajánlattevõt jelölte meg nyertesnek elfogadni.<br>
Ezt követõen az önkormányzatok képviselõ-testületei több alkalommal külön-külön testületi ülést tartottak a nyertes kiválasztása érdekében.<br>
A döntés meghozatala érdekében a gesztor Fadd Község Önkormányzata 2001. május 4. napjára ismételt közös képviselõ-testületi ülést hívott össze, azonban döntés nem született.<br>
Ezt követõen Fadd Község Önkormányzat képviselõ-testülete 2001. május 14. napján képviselõ-testületi ülést tartott, ahol döntött arról, hogy a Wiedemann Rt. I. számú kérelmezõ ajánlata érvénytelen, a nyertesnek pedig a Bau-Team Kft.-t javasolja kihirdetni.<br>
Ajánlatkérõ olyan az eljárást lezáró végleges döntést, melyet nyilvánosan a Kbt. szabályai szerint eljárva kihirdetett volna nem hozott. Ajánlatkérõ új döntést a Döntõbizottság megsemmisítõ határozatának kézhezvételétõl számított 60 napon belül jogosult meghozni a Kbt. 88. § (6) bekezdése alapján. Ez azt jelenti, hogy – az ajánlatkérõ nyilatkozata alapján – a határozat 2001. április 6. napján történt kézhezvételétõl számított 60 napon belül, tehát legkésõbb 2001. június 5. napjáig hozhat a Kbt. szabályainak megfelelõ döntést ajánlatkérõ.<br>
A Közbeszerzések Tanácsa tagja dr. Kardkovács Kolos 2001. május 17. napján kezdeményezett jogorvoslati eljárást a Döntõbizottságnál.<br>
Kérte, hogy a Döntõbizottság vizsgálja meg az önkormányzatok döntését, azoknak a Kbt. szabályainak való megfelelõségét. Indítványozta, hogy állapítsa meg a Döntõbizottság, hogy a társult önkormányzatok közül Dunaszentgyörgy Község Önkormányzata és Gerjen Község Önkormányzata döntése, mivel a Kbt. 52. § (2) bekezdés c) pontjának és a Kbt. 53. § (2) bekezdésének ellenére kívánta az eljárásba bevonni a Wiedemann Rt.-t jogsértõ. Kérte továbbá annak megállapítását, hogy a Wiedemann Rt. ajánlata érvénytelen az ajánlati biztosíték késedelmes rendelkezésre bocsátása okán, valamint kérte személyi bírság kiszabását jogsértõen eljárt önkormányzatok képviselõ-testületi tagjaival szemben. Ideiglenes intézkedésként a szerzõdéskötés megtiltását kérte.<br>
I. számú kérelmezõ 2001. május 18. napján nyújtott be jogorvoslati kérelmet a Döntõbizottsághoz. Sérelmezte, hogy ajánlatkérõ megbízásából eljáró CETASO NOVA Kft. nem igazolta részére, hogy a nyilatkozattételre való felhívó leveleknek a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerinti egyidejû értesítése a többi ajánlattevõ felé megtörtént-e.<br>
Nyilatkozott, hogy a 2001. április 17-én kelt felszólítást az ajánlat fenntartására vonatkozóan nem kapta meg, így nem volt olyan kérdés, amelyre válaszolnia kellett volna. Elõadta, hogy mindennemû külön felszólítás nélkül észlelte, hogy hamarosan le fog járni az ajánlathoz csatol bankgarancia érvényessége, így azt meghosszabbította és errõl tájékoztatta az ajánlatkérõt, azzal, hogy rögzítette – a további viták elkerülése végett –, hogy a nyilatkozat nem minõsül az ajánlat módosításának, csak azt kívánják elkerülni, hogy a bankgarancia lejárta miatt kizáró ok álljon fenn vele szemben.<br>
Ajánlatkérõ 2001. április 22. napján kelt felhívására határidõben még 2001. április 23. napján megtette nyilatkozatát az ajánlatra vonatkozóan.<br>
A fentiekben elõadottak álláspontja szerint alátámasztják azt, hogy Fadd Község Önkormányzat által 2001. május 14. napján megtartott képviselõ-testületi ülésen ajánlatának érvénytelenségét megállapító határozata, valamint a nyertes ajánlattevõre vonatkozó javaslatát meghatározó határozat jogsértõ. Kérte a Döntõbizottságot, hogy semmisítse meg Fadd Község Önkormányzata által hozott döntéseit, mint az ajánlatkérõnek a közbeszerzési eljárás során hozott döntéseket és kötelezze ajánlatkérõt a költségek viselésére, továbbá ideiglenes intézkedés alkalmazásaként a szerzõdéskötés megtiltását kérte.<br>
II. számú kérelmezõk közösen 2001. május 21. napján nyújtottak be jogorvoslati kérelmet. Kérték a Döntõbizottságot, hogy semmisítse meg a Fadd Község Önkormányzat képviselõ-testülete által 2001. május 14. napján tartott képviselõ-testületi ülésen hozott azon határozatait, amelyekben egyrészt megállapítják a Wiedemann Rt. ajánlatának érvénytelenségét, másrészt a nyertes ajánlattevõjének a BAU-TEAM Kft.-t jelöli meg.<br>
Álláspontjuk szerint a Wiedemann Rt. 2001. április 23-án tett nyilatkozataival a kért felhívásnak eleget tett és önként meghosszabbította az ajánlati biztosítékra vonatkozó bankgarancia érvényességét, így a bankgarancia megerõsítésének hiányára hivatkozással nem lehet jogszerûen kizárni a Wiedemann Rt.-t az eljárásból. Álláspontja szerint, mivel a három társult önkormányzat közül kettõ egyetért a nyertes személyében a gesztor önkormányzatnak kötelezettsége – véleményeltérésére tekintett nélkül – a két önkormányzat által megjelölt nyertest nyilvános eredményhirdetésen kihirdetni.<br>
Ideiglenes intézkedésként a szerzõdéskötés megtiltását kérte.<br>
Fadd Község Önkormányzat érdemi észrevételében elõadta, hogy I. számú kérelmezõ tévesen hivatkozik arra, hogy az ajánlatkérõnek igazolási kötelezettsége lenne az eljárásban résztvevõk felé a kérdések nyilatkozatok megküldésével kapcsolatosan a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján. A 2001. április 17. és 22. napján kért nyilatkozatok sem hiánypótlásnak nem tekinthetõek, sem pedig kérdésfeltevésrõl szólnak.<br>
Fenntartotta, hogy 2001. április 17. napján fax útján mind I. számú kérelmezõ, az Alterra Kft., és a BAU-TEAM Kft. ajánlattevõk részére megküldték a felhívást arra vonatkozóan, hogy nyilatkozzanak az ajánlat fenntartásáról és ajánlati biztosítékot bocsássák rendelkezésre. Ennek alátámasztására csatolta a fax által kiadott igazolást a levél elküldésérõl, valamint a Magyar Posta Rt.-tõl kért hívásrészletezést 2001. április 17. napjáról annak igazolására, hogy mind a három ajánlattevõ felé a telefonos kapcsolat létrejött.<br>
Álláspontja szerint megalapozatlan az, miszerint a Fadd Község Önkormányzat nem hozott jogszerû döntést, csak a másik két testület döntése jogszerû. A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése kifejezetten rendelkezik az ajánlatok elbírálásáról. Ezen szabályok szerint nincs lehetõség arra, hogy "közfelkiáltással" döntsünk a nyertes személyérõl és a döntést megalapozó pontozásos értékelést, majd azt követõen végezzük el.<br>
Álláspontja szerint I. számú kérelmezõ tévesen hivatkozik az ajánlati kötöttség fennállására, hiszen a Döntõbizottság a korábbi eljárást nem függesztette fel, tehát a határidõk folytak az eredményhirdetéstõl. Nem fogadja el továbbá I. számú kérelmezõ hivatkozását, hogy a 2001. április 23. napján kelt megküldött levél az ajánlat fenntartására is tartalmaz tartalmilag nyilatkozatot. Álláspontja szerint ajánlati kötöttség hiányában nincs értékelhetõ ajánlat.<br>
Fenntartja azon álláspontját, hogy az I. számú kérelmezõ a megadott határidõre nem nyilatkozott az ajánlati kötöttség fenntartásáról és nem bocsátotta rendelkezésre az ajánlati biztosítékot, kizárta magát abból, hogy ajánlatát az ajánlatkérõ értékelje. A tárgyaláson elõadta, hogy miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése a Döntõbizottság eljárást lezáró döntést megsemmisítõ határozata esetén az ajánlatok újraértékelés lehetõségének biztosításán túl egyéb szabályokat nem állapít meg, így ajánlatkérõnek a Kbt. egyéb szabályait kellett segítségül hívnia annak érdekében, hogy abba a helyzetbe hozza magát, hogy az ajánlatokat elbírálhassa. Miután a jogorvoslati eljárás következtében az eredeti ajánlati kötöttség ideje lejárt, így az ajánlatok fenntartására vonatkozó nyilatkozatok hiányában nincs elbírálható ajánlat, szükségvolt arra, hogy nyilatkoztassa a feleket.<br>
II. számú kérelmezõ észrevételében elõadta, hogy az I. számú kérelmezõ kérelmében foglaltakkal egyetért, álláspontja szerint is jogsértõk a Fadd Község Önkormányzat képviselõ-testülete által meghozott határozatok az érvénytelenség és a nyertes személyérõl. A kezdeményezõ irat álláspontja szerint megalapozatlan, határozataik nem jogsértõek. Az I. számú kérelmezõ ajánlata nem érvénytelen, mivel egyrészt a Cetaso Nova Kft. lebonyolító 2001. április 22-i felhívására a nyilatkozattétel megtörtént, másrészt az ajánlati biztosítékra vonatkozó 2001. május 10. napjáig érvényes bankgaranciát a lejáratot megelõzõen meghosszabbította minden felhívás nélkül, önként.<br>
A fentiek szerint álláspontja, hogy jogszerûen hoztak döntés a nyertes személyérõl, hiszen ajánlata érvényes volt, és az általuk felkért szakértõk véleménye szerint az összességében legelõnyösebb ajánlatot I. számú kérelmezõ tette.<br>
Egyéb érdekelt Alterra Kft. érdemi észrevételében elõadta, hogy még nem került sor eredményhirdetésre, az ajánlatkérõ döntésérõl hivatalos értesítés nincs, ajánlatkérõ eljárási cselekményei mégis mindenki elõtt ismeretesek és nyílt vita tárgyát képezik. Álláspontja, hogy az eljárásra vonatkozó egyes információk nyilvánossága sérti a Kbt. által megfogalmazott esélyegyenlõség elvét. Egyebekben egyetért az I. számú kérelmezõ kérelmében foglaltakkal.<br>
A Döntõbizottság megállapította, hogy a kezdeményezõ irat és a kérelmezõk jogorvoslati kérelmei alaptalanok az alábbiak szerint:<br>
A Döntõbizottság elsõdlegesen azt vizsgálta meg, hogy a jogorvoslati eljárást kezdeményezõ felek rendelkeznek-e a az eljárás megindításához szükséges ügyfélképességgel.<br>
A jogorvoslati kérelmet elõterjesztõk közül Dunaszentgyörgy Község Önkormányzat és Gerjen Község Önkormányzata közös kérelmet nyújtott be, melyben Gerjen Község Önkormányzata nevében Ürmösy Sándor önkormányzati képviselõ járt el, és képviseleti jogosultságát a tárgyaláson arra alapította, hogy a képviselõ-testület 46/2001 (IV. 26.) Kt. számú határozattal a beruházással kapcsolatban a gesztor megbízására, a szerzõdések és megállapodások aláírására vonatkozó megbízást a polgármester kérésére visszavonja, ezen feladatok ellátásával Ürmösy Sándor képviselõt bízza meg.<br>
A Döntõbizottság megállapította, hogy Ürmösy Sándor önkormányzati képviselõ nem igazolta, hogy a Gerjen Község Önkormányzata nevében jogorvoslati eljárást indíthat a jelen közbeszerzési eljárásban.<br>
A helyi önkormányzatokról szóló 1991. évi LXV. tv. (továbbiakban Ötv.) 9. § (1) bekezdése kimondja, hogy az önkormányzat jogi személy. Az önkormányzati feladat és hatáskörök a képviselõ testületet illetik meg. A képviselõ-testületet a polgármester képviseli.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése értelmében jogorvoslati kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
A fent idézett jogszabályhelyek értelmében a Döntõbizottság elõtt jelen közbeszerzési eljárás ellen Gerjen Község Önkormányzat képviseletében jogorvoslati eljárás kezdeményezésére a polgármester jogosult. Természetesen a polgármester a jogorvoslati eljárás kezdeményezésére vonatkozó jogosultságát meghatalmazással másra ruházhatja át.<br>
A Döntõbizottság álláspontja szerint a jogorvoslati eljárást kezdeményezõ Ürmösy Sándor a jogorvoslati eljárásban való képviseletre a polgármestertõl nem kapott meghatalmazást, az önkormányzat képviselõ-testület jogorvoslati eljárás megindítására felhatalmazó határozatát sem csatolta. A hivatkozott képviselõ-testületi határozatot a Döntõbizottság nem fogadta el annak bizonyítására, hogy az önkormányzat képviseletében eljárhat a jelen jogorvoslati eljárásban. A hivatkozott képviselõ-testületi 46/2001 (IV. 26.) Kt. számú határozat az önkormányzati képviselõ részére kifejezett felhatalmazást csak a szennyvízberuházással összefüggõ szerzõdések és megállapodások önkormányzat nevében történõ aláírására ad felhatalmazást, ami viszont nem terjed ki a jogorvoslati eljárás megindítására, illetve az abban való képviseletre. A jogorvoslati tárgyaláson jelen lévõ polgármester nyilatkozott, hogy jogorvoslati eljárás megindítására nem adott meghatalmazást Ürmösy Sándor képviselõnek, ilyen tartalmú képviselõ-testületi határozatról sincs tudomása.<br>
A fentiek szerint Ürmösy Sándor önkormányzati képviselõ dr. Nemes Árpád ügyvéd részére sem adhatott meghatalmazást az önkormányzat nevében a jogorvoslati eljárásban való képviseletre.<br>
A fentiek alapján Ürmösy Sándor önkormányzati képviselõ ügyfélképességét nem igazolta a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdés alapján, így jogorvoslati kérelmet a Döntõbizottság elõtt elõterjeszteni nem jogosult, erre tekintettel a továbbiakban a Döntõbizottság a közös kérelmet Dunaszentgyörgy Község Önkormányzata önálló kérelmeként vizsgálta.<br>
A Döntõbizottság a továbbiakban a kezdeményezõ iratot és a jogorvoslati kérelmeket megvizsgálta, s megállapította, hogy azok egyrészt idõ elõtt kerültek benyújtásra, másrészt az azokban foglalt kérelmek elbírálására a Döntõbizottság nem rendelkezik hatáskörrel.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az államigazgatási eljárás általános szabályairól szóló 1957. évi IV. törvény (továbbiakban Áe.) 7. § (1) bekezdése szerint a közigazgatási szerv a hatáskörét és az illetékességét az eljárás minden szakaszában hivatalból köteles vizsgálni.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése meghatározza, hogy a közbeszerzésekkel kapcsolatos jogorvoslat körében a Bizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontja kimondja, hogy a törvény hatálya alá tartoznak, tehát a közbeszerzési törvény értelmében ajánlatkérõnek tekinthetõ a települési önkormányzatok társulásának Kbt. 2. § (1) bekezdése szerinti beszerzései.<br>
A jelen jogorvoslati eljárás alapját képezõ közbeszerzési eljárás megindítását megelõzõen a három önkormányzat megállapodott arról, hogy a szennyvízcsatorna és szennyvíztelep megvalósítására a Kormány által odaítélt 2000. évi céltámogatási összegbõl a beruházást közösen valósítják meg, s erre tekintettel 2000. március 30. napján társulási megállapodást kötöttek, melyben a gesztori feladatok ellátásával a Fadd Nagyközség Önkormányzatát bízták meg.<br>
A Döntõbizottság álláspontja szerint az eljárásban tehát ajánlatkérõnek a három önkormányzat társulása tekinthetõ, külön-külön nem minõsülnek ajánlatkérõnek.<br>
Az önkormányzatok társulásainak és a társulások mûködésének kérdéseit az Ötv. és egyéb jogszabályok határozzák meg.<br>
Az Ötv. 41. § (1) bekezdése kimondja, hogy a települési önkormányzatok képviselõ-testületei feladataik hatékonyabb, célszerûbb megoldására szabadon társulhatnak. A társulásnak a 42–44. §-ban foglaltakon kívül más formái is lehetnek. A központi költségvetés pénzügyi kedvezményekkel ösztönözheti társulás létesítését és mûködését.<br>
(2) A társulás nem sértheti az abban résztvevõk önkormányzati jogait.<br>
(3) Törvény a társulási megállapodás egyes feltételeit meghatározhatja.<br>
(4) A települési önkormányzatok képviselõ-testületei között a társulások mûködése során felmerülõ vitás kérdésekben a bíróság dönt. A társuló képviselõ-testületek megállapodhatnak abban, hogy a vitás kérdésben bármelyik képviselõ-testület kérheti a megállapodásban megjelölt önkormányzati érdekszövetség által felkért tagokból álló egyeztetõ bizottság állásfoglalását, továbbá abban, hogy a kereset benyújtása elõtt a képviselõ-testület kéri az egyeztetõ bizottság állásfoglalását.<br>
A helyi önkormányzatok társulásairól és együttmûködésérõl szóló 1997. évi CXXXV. törvény 2. §-a kimondja, hogy a helyi önkormányzatok képviselõ-testületei (a továbbiakban: képviselõ-testület) önkéntes és szabad elhatározásukból, egyenjogúságuk tiszteletben tartásával, a kölcsönös elõnyök és az arányos teherviselés alapján írásbeli megállapodással hozhatnak létre társulást.<br>
A társulás mûködésének részletes szabályait a társulási szabadság, az errõl való megállapodás önkéntességét és szabadságát szem elõtt tartva sem az Ötv. sem a társulási tv. nem írja elõ, megadva ezzel a lehetõséget az önkormányzatoknak, hogy ezeket a megállapodásban maguk határozzák meg a törvény keretei között.<br>
A jelen ügyben a társult önkormányzatok írásban nem rendezték a mûködésükre vonatkozó szabályokat, s a közbeszerzési eljárásban eljárást lezáró döntést azért nem tudnak hozni, mert vita van a felek között abban, hogy egyhangúság hiánya esetén milyen döntéshozatalban állapodtak meg szóban.<br>
Fentiek szerint a társulásban részt vevõ önkormányzatoknak írásbeli megállapodásukban kell rendezni többek között azt, hogy a társulással elérni kívánt cél elérése és a feladat megvalósítása érdekében döntéseiket milyen formában hozzák meg.<br>
Amennyiben a társulás tagjai között a mûködésük során felmerült vitás kérdésekben a fent idézett Ötv. 41. § (4) bekezdése érdekében a bíróság dönt.<br>
A Kbt. nem határozza meg, hogy ajánlatkérõ az eljárást lezáró döntését milyen folyamat eredményeként hozza meg A végleges döntést megelõzõ lépései során hozott javaslataival, elõkészítõ anyagokban tett megállapításaival, a döntést megelõzõen végzett munkaanyagaiban foglaltakkal nem sérti meg a Kbt. rendelkezéseit, mindaddig, míg ezen anyagokban tett megállapítások, döntési javaslatok nem válnak a végleges eljárást lezáró döntés részévé, melyet ajánlatkérõ a Kbt. szabályainak megfelelõen nyilvános eredményhirdetésen ismertet ajánlattevõkkel.<br>
A Döntõbizottság álláspontja, hogy a jelen ügyben társult önkormányzatok tagjai által külön-külön meghozott döntések nem tekinthetõk a Kbt. szerinti ajánlatkérõ, tehát az önkormányzat társulásának a közbeszerzési eljárást lezáró döntésének, így felülvizsgálatára a Döntõbizottságnak a Kbt. 76. § (1) bekezdésében foglaltak szerint nincs hatásköre.<br>
A fentieken túl a Döntõbizottság megállapította, hogy a kezdeményezõ és a kérelmezõk jogorvoslati kérelmei idõ elõttiek az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése kimondja, hogy ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni.<br>
A fentiekben már megállapításra került, hogy a Döntõbizottság eljárást lezáró döntést megsemmisítõ D/76/27/2001 sz. határozatát ajánlatkérõ 2001. április 6. napján vette kézhez. Ezen idõponttól számított 60 nap áll rendelkezésre az ajánlatok újra bírálására, mely 2001. június 5. napján jár le.<br>
2001. június 5. napjáig ajánlatkérõ jogosult új döntést hozni, és annak eredményét kihirdetni, tehát ha arról tájékoztatta korábban a feleket, hogy élni kíván az újraértékelés lehetõségével, késõbb ezen álláspontját akár meg is változtathatja, így mindaddig, míg az újraértékelésre megadott határidõ le nem telik, ajánlatkérõ szabadon dönthet arról, hogy a Kbt. szabályainak megfelelõen, hogy kívánja befejezni a közbeszerzési eljárást.<br>
Ezen határidõt megelõzõen nincs olyan cselekménye, döntése az ajánlatkérõnek amely felülvizsgálható lenne.<br>
A Döntõbizottság a rendelkezésére álló iratok megvizsgálása során tapasztaltakra tekintettel szükségesnek látja ismertetni álláspontját felekkel az újraértékelés körében.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése azon túl, hogy lehetõséget biztosít ajánlatkérõnek arra, hogy a döntést megalapozó tényezõket ismételten mérlegelve új döntést hozzon, nem határoz meg egyéb szabályokat az e körben tehetõ cselekményekre.<br>
Ajánlatkérõ azonban a törvény céljával és alapelveivel összhangban járhat el az újraértékelés esetén is. A Kbt. szabályai kogens rendelkezéseket tartalmaznak, amelyektõl csak annyiban lehet eltérni, amennyiben azt a törvény megengedi.<br>
A Kbt. általános szabályaiból következõen az ajánlattevõk számára érvénytelenséget, illetve alkalmatlanságot megalapozó feltételeket kizárólag csak az ajánlati felhívásban és az a dokumentációban határozhat meg. Az eljárás során szükségessé váló nyilatkozatok – amelyek nem minõsülhetnek az ajánlat módosításának – formai követelményekhez, ha nem kerültek az ajánlati felhívásban meghatározásra és a Kbt. kifejezetten nem írja elõ, nem fûzhetõ hozzá ajánlatkérõ által sem érvénytelenségi sem alkalmatlansági feltétel.<br>
Ilyen esetekben az esetlegesen szükségessé váló nyilatkozatok értékelésénél ajánlatkérõnek azok tartalmából kell kiindulni, s ez alapján elbírálni, hiszen ajánlati felhívás, dokumentáció, vagy a törvény kifejezett rendelkezése nélkül ajánlatkérõnek nincs alapja formai szempontú vizsgálatra.<br>
Nem tekinthet el attól sem ajánlatkérõ, hogy az eredeti ajánlatokban megkért nyilatkozatok, dokumentumok milyen tartalommal kerültek csatolásra, mert támpontot adhatnak arra, hogy ajánlatkérõ a Kbt.-nek megfelelõen járjon el.<br>
A fentiek alapján a Döntõbizottság a rendelkezõ részben foglaltak szerinti döntést hozta, s a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a hatáskörének hiánya okán kezdeményezõ irat alapján indult eljárást megszüntette a jogorvoslati kérelmeket elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 6.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>