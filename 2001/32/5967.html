<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (5967)
</b></h2><FONT size=3><i><u></i></u><br>
Kf.VI.38.774/2000/3.<br>
<br>
A Magyar Köztársaság Legfelsõbb Bírósága a Simon, Bûrös és Társai Ügyvédi Iroda, ü.i.: dr. Bûrös László ügyvéd (1135 Budapest, Tahi u. 59.) által képviselt Egészségügyi Készletgazdálkodási Intézet (1037 Budapest, Bécsi út 324/7.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott határozat bírósági felülvizsgálata iránt indult perben, a Fõvárosi Bíróság 2000. október 12-én kelt 3.K.31.585/2000/3. számú ítélete ellen, az alperes részérõl 4. sorszám alatt elõterjesztett fellebbezés elbírálása folytán az alulírott napon megtartott tárgyaláson meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi az alperest, hogy fizessen meg a felperesnek 15 nap alatt 5000 (ötezer) Ft másodfokú eljárási költséget.<br>
A le nem rótt fellebbezési illetéket az állam viseli.<br>
Ez ellen az ítélet ellen további fellebbezésnek helye nincs.<br>
<br>
INDOKOLÁS<br>
<br>
A felperes – mint ajánlatkérõ – 1999. október 27-én ajánlati felhívást tett közzé maximum 10 db altatóberendezés és esetleg az ezekhez kapcsolódó, az ajánlati dokumentációban specifikált opciós termékként megjelölt kiegészítõ eszközök megvásárlására, az ajánlati dokumentációban meghatározott kétféle minõségben.<br>
Ajánlatot a Dutchmed Kft., a Medaqua Kft. (a továbbiakban: nyertes pályázó), a Picovent Kft. és a Dräger Hungary Kft. (a továbbiakban: kérelmezõ) nyújtott be.<br>
A felperes a nyertes ajánlattevõ által megjelölt altatógépet hirdette ki nyertesnek, míg a többi ajánlattevõ ajánlatát érvénytelennek nyilvánította.<br>
A kérelmezõ jogorvoslati kérelmet nyújtott be, amelyben elõadta, hogy az ajánlatkérõ a közbeszerzésekrõl szóló 1995. évi XI. törvény (a továbbiakban: Kbt.) elõírásait megsértve mûszakilag és gazdaságilag kevésbé megfelelõ készüléket jelölt meg nyertesként, amely sem ORKI-, sem pedig MEEI-engedéllyel nem rendelkezik, ami a belföldi forgalmazás alapvetõ feltétele.<br>
A kérelmezõ álláspontja szerint a nyertes ajánlattevõ a közbeszerzési eljárásban ezért részt sem vehetett volna. Ezzel szemben állította, hogy az általa megjelölt altatógépek minden szempontból megfelelnek a kiírásnak, tehát az ajánlatkérõ pályázati értékelése szakmai szempontból nem meggyõzõ, megalapozatlan.<br>
Az alperes jogorvoslati eljárása során, 2000. január 18-án tárgyalást tartott, és a felpereshez kérdést intézett arról, hogy az ajánlott termék prospektusának, illetve a származási ország minõségtanúsítási intézményének tanúsítása magyar nyelven, vagy magyar nyelvû fordításban rendelkezésre állott-e. A kérdésre a felperes nemleges választ adott.<br>
Az alperes határozatában megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 59. § (1) bekezdését, ezért kötelezte 3 000 000 Ft bírság megfizetésére. A határozat indokolása szerint a nyertes ajánlata érvénytelen, mert a származási ország minõségtanúsítási intézményének tanúsítását és a termékismertetõt csak angolul, hiteles magyar fordítás nélkül csatolta. Megállapította azonban, hogy a nyertes ajánlattevõ által megjelölt készüléknek az ajánlattétel idõpontjában nem kellett ORKI- és MEEI-engedéllyel rendelkeznie, mert a felhívás ehelyett lehetõvé tette a származási ország illetékes minõségtanúsítási intézménye tanúsítványának csatolását, illetve nyilatkozattételt arról, hogy a hatósági engedélyeket az ajánlattevõ saját költségére és kárveszélyére beszerzi. A határozati indokolás szerint a kérelmezõ, illetõleg a többi ajánlattevõ ajánlata is érvénytelen.<br>
A felperes keresetében az alperes határozatának megváltoztatását és a közbeszerzési eljárás jogszerûségének megállapítását, illetve a bírság kiszabására vonatkozó rendelkezés hatályon kívül helyezését kérte, hivatkozással arra, hogy az alperes a jogorvoslati kérelemben elõadottakat alaptalannak találta, ugyanakkor azon túlterjeszkedve mégis arra az álláspontra helyezkedett, hogy a nyertes ajánlattevõ ajánlata érvénytelen.<br>
Az elsõfokú bíróság ítéletével az alperes határozatát megváltoztatta és a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 59. § (1) bekezdés sérelmének kimondását, valamint a 3 000 000 Ft bírság megfizetésére kötelezõ rendelkezést mellõzte. Az ítélet indokolása szerint az alperes a nyertes ajánlattevõ ajánlatának érvényességét – a jogorvoslati kérelmen túlterjeszkedve – hivatalból vizsgálta, a hivatalból vizsgált jogsértésre vonatkozó tényeket azonban nem hozta a felek és az érdekeltek tudomására, és nem szerezte be erre vonatkozó álláspontjukat.<br>
Az elsõfokú bíróság álláspontja szerint nem felel meg ennek az eljárási rendnek az, ha az alperes a jogsértést megalapozó tényekre vonatkozóan a feleknek kérdést tesz fel. Önmagában a kérdés irányultsága nem helyettesítheti egy további jogsértés érdemi vizsgálatára vonatkozó eljárás megindulásának közlését. Utalt arra, hogy a hivatalból megállapított jogsértéshez kapcsolódó alperesi rendelkezés megváltoztatása mellett nem érintette az alperes határozatát a jogorvoslati kérelmet elutasító részében.<br>
Az elsõfokú bíróság ítélete ellen az alperes nyújtott be fellebbezést, amelyben annak megváltoztatását és a kereset elutasítását kérte. Elõadta, hogy a jogorvoslati kérelem a kérelmezõ ajánlatának érvénytelenné nyílvánítását sérelmezte, ezért az alperesnek az ajánlatkérõi döntést teljeskörûen, minden ajánlat érvényessége vonatkozásában felül kellett vizsgálnia. Hivatkozott arra, hogy a jogorvoslati kérelem egy példányát minden ügyfélnek megküldte, ezért a vizsgálat irányáról az eljárás résztvevõi tudomást szereztek.<br>
A felperes ellenkérelmében az elsõfokú ítélet helybenhagyását kérte.<br>
A fellebbezés nem alapos.<br>
A Pp. 253. § (3) bekezdése értelmében – amennyiben a Pp. 252. § (1), illetve (2) bekezdésében meghatározott feltételek nem állnak fenn – a másodfokú bíróság az elsõfokú bíróság ítéletét csak a fellebbezési kérelem és a fellebbezési ellenkérelem korlátai között változtathatja meg. Az alperes fellebbezésében az elsõfokú bíróság ítéletének megváltoztatását a keresetnek helyt adó részében kérte. A megváltoztató ítéleti rendelkezés indoka az volt, hogy az alperes megsértette a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdésében elõírt eljárási szabályokat. Eszerint, ha a bizottság a (3)–(4) és (7) bekezdésnek megfelelõen kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, a 86. § (4) bekezdése szerinti határozat meghozatala elõtt ezek vonatkozásában is eljárhat hivatalból. Az újonnan tudomásra jutott jogsértésre vonatkozó tényeket írásban, vagy a tárgyaláson a felek és az érdekeltek tudomására kell hozni, és azokkal kapcsolatban is be kell szerezni álláspontjukat.<br>
A fenti jogszabályi rendelkezésbõl megállapíthatóan az alperesnek törvényes lehetõsége van arra, hogy a jogorvoslati kérelemben nem hivatkozott jogsértést hivatalból vizsgálja. A hivatalbóli eljárás megindítása azonban – amint arra az elsõfokú bíróság ítélete indokolásában helytállóan rámutatott – csak az újabb jogsértésre vonatkozó tényeknek a felekkel és érdekeltekkel való közlésével történhet, továbbá be kell szerezni az ezzel kapcsolatos álláspontjukat is.<br>
Az elsõfokú bíróság helyes jogi álláspontot foglalt el, amikor úgy ítélte meg, hogy a döntõbizottsági tárgyaláson az ajánlatkérõhöz intézett kérdésfeltevés a jogsértésre vonatkozó tény közlését nem helyettesítheti, az érdekeltek álláspontjának beszerzésére pedig nem került sor.<br>
Mindezek alapján a Legfelsõbb Bíróság a Pp. 253. § (2) bekezdése értelmében az elsõfokú bíróság ítéletét helybenhagyta.<br>
A Legfelsõbb Bíróság a Pp. 239. §-a folytán alkalmazandó Pp. 78. § (1) bekezdése alapján úgy rendelkezett, hogy az alperes köteles megfizetni a felperes másodfokú eljárási költségét, míg a le nem rótt fellebbezési illetéket az alperes személyes illetékmentessége folytán az állam viseli [6/1986. (VI. 26.) IM rendelet 14. §].<br>
<br>
Budapest, 2001. április 5.<br>
<br>
Dr. Buzinkay Zoltán s. k.,	Dr. Darák Péter s. k.,<br>
tanácselnök	elõadó bíró<br>
<br>
Dr. Fekete Ildikó s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>