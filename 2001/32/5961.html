<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5961)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.378/7/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás Budapest Fõváros VIII. Kerület Józsefvárosi Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által Budapest Fõváros VIII. Kerület Józsefvárosi Önkormányzat (1082 Budapest, Baross u. 65–67., a továbbiakban: ajánlatkérõ) "Budapest VIII. Kerületi Önkormányzat tulajdonában lévõ belterjes kezelésû parkok, zöldfelületek 115 259 m2 területen, 3318 db fasori fa fenntartási, növényvédelmi feladatainak ellátása" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény, (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõnek a Kbt. 70. § (1) bekezdés c) pontjára alapított közbeszerzési eljárást indító és azt követõ döntéseit megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett, a rendelkezésére álló iratok, a tárgyaláson tett nyilatkozatok alapján az alábbi tényállást állapította meg:<br>
Ajánlatkérõ 2001. február 14-én ajánlati felhívást tett közzé a Közbeszerzési Értesítõ 7. számában nyílt eljárás megindítására, amelynek a tárgya a következõ volt: Budapest, VIII. Kerületi Önkormányzat tulajdonában lévõ belterjes kezelésû parkok, zöldfelületek 115 259 m2 területen, 3318 db fasori fa fenntartási, növényvédelmi feladatainak ellátása a mûszaki dokumentáció mennyiségei alapján. A szerzõdés idõtartama annak megkötésétõl 2002. június 30-ig szólt.<br>
Két ajánlattevõ nyújtott be ajánlatot, a LIÁN Kertészeti Kht. és a Fõkert Parkfenntartó Kft.<br>
Ez az eljárás ajánlatkérõ 2001. április 23-i döntése alapján eredménytelen lett, mivel nem érkezett érvényes ajánlat, ennek kihirdetése 2001. április 26-án történt meg.<br>
Ajánlatkérõ 2001. május 22-én kelt levelében arról tájékoztatta a Döntõbizottság elnökét, hogy hirdetmény közzététele nélküli tárgyalásos eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján a fenti tárgyban. Az eljárásfajta választása indokaként hivatkozott az ugyanebben a tárgyban lefolytatott eredménytelen nyílt közbeszerzési eljárásra, amelyet követõen megállapították, hogy a Kbt. 70. § (1) bekezdés c) pontja szerinti rendkívüli sürgõsség fennáll, tekintettel arra, hogy a közterületek fenntartása ajánlatkérõ alapfeladata, a beszerzés elmaradásával visszavonhatatlan károk keletkeznének. Ez a rendkívüli sürgõsség nem ajánlatkérõ mulasztásából ered, mivel a fedezet rendelkezésre állását követõen haladéktalanul megindította a nyílt eljárást, amely eredménytelen lett. A tájékoztatás szerint a közbeszerzés tárgya, mennyisége és feltételei változatlanok. Ajánlatkérõ a tájékoztatóval megküldte az ajánlati felhívást is a Döntõbizottság elnöke részére.<br>
Ajánlatkérõ a tárgyalásos eljárásban a Fõkert Parkfenntartó Kft.-t és a LIÁN Kertészeti Kht-t kérte fel ajánlattételre.<br>
Az ajánlati felhívás szerint a szerzõdés idõtartama a szerzõdéskötéstõl 2002. június 30-ig tart.<br>
Az elsõ tárgyalás idõpontja 2001. május 28., ekkor vehetik át az ajánlattevõk az ajánlati dokumentációt, amelyet a második tárgyalási napra beárazva kell benyújtaniuk.<br>
Ajánlatkérõ az összességében a legelõnyösebb ajánlatot kívánta kiválasztani. Az ennek megítélésére szolgáló részszempontokat, azok súlyszámait és az adható pontszámokat az ajánlati felhívásban meghatározta.<br>
Ajánlatkérõ 2001. május 28-án, június 6-án és június 11-én tárgyalásokat folytatott az ajánlattevõkkel, majd 2001. június 14-én meghozta és ki is hirdette a döntését, amely szerint a nyertes ajánlattevõ a LIÁN Kertészeti Kht. lett.<br>
A Döntõbizottság elnöke 2001. június 12-én jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból a Kbt. 70. § (1) bekezdés c) pontja feltételeinek fennállása nem állapítható meg egyértelmûen. Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát. A jogsértõ cselekmény tudomásra jutása idõpontjaként 2001. május 29-ét az ajánlati felhívás részére történõ megküldésének idõpontját jelölte meg.<br>
Ajánlatkérõ az eljárás során írásban érdemi észrevételt nem tett, a jogorvoslati eljárás során tartott tárgyaláson elõadta, hogy jogszerûen folytatták le a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti eljárást, mivel csak a költségvetés elfogadása után indíthatták el a nyílt eljárást, arra nem számíthattak, hogy az eredménytelen lesz. 2001. március 31-én járt le a szerzõdésük a korábbi parkfenntartóval, ezért is sürgõs a beszerzés.<br>
A Döntõbizottság 2001. június 15-én kelt D.378/3/2001. számú határozatával a közbeszerzési eljárást lezáró szerzõdés megkötését megtiltotta.<br>
A Döntõbizottság megállapította, hogy a Döntõbizottság elnökének kezdeményezése megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a hirdetmény közzététele nélküli tárgyalásos eljárást a Döntõbizottság elnöke részére megküldött tájékoztatás szerint <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapozta. E rendelkezés szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottságnak abban kellett állást foglalnia, hogy az ajánlatkérõ által indított tárgyalásos eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételei fennállnak-e. Egyetlen feltétel hiánya esetén ez az eljárás már nem alkalmazható.<br>
A Döntõbizottság megállapította, hogy nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában meghatározott feltételek a következõk szerint:<br>
Elõre nem látható helyzet elõállásáról nem lehet szó, hiszen ajánlatkérõ több év óta csak egy-egy éves idõtartamra kötött szerzõdést a beszerzés tárgyát képezõ munkák elvégzésére, és tudta, hogy az elõzõ évben parkfenntartásra megkötött szerzõdés 2001. március 31-én lejár. Már a nyílt eljárás indításakor tudta azt is, hogy azt az eljárást a korábbi fenntartóval kötött szerzõdése lejárta után fejezi be.<br>
Ajánlatkérõ maga is hangsúlyozta, hogy a parkok, játszóterek, zöldfelületek, fasori fák fenntartása az önkormányzat alapfeladata. Ez is azt támasztja alá, hogy nem beszélhetünk elõre nem látható helyzetrõl, hiszen ajánlatkérõ az eljárást olyan szolgáltatás beszerzésére folytatta le, amelyet folyamatosan el kell látnia.<br>
Ajánlatkérõ a szerzõdés idõtartamát annak megkötésétõl 2002. június 30-ig határozta meg.<br>
A szerzõdés tárgya, annak idõtartama ellentmond a rendkívüli sürgõsségnek, hiszen az legfeljebb a 2001. júniusi júliusi munkák tekintetében állapítható meg, figyelembe véve a nyílt eljárás lefolytatásához szükséges idõtartamot.<br>
A fentiek alapján tehát a beszerzés teljés tárgyára vonatkozóan nem állt fenn a rendkívüli sürgõsség, ami miatt a nyílt vagy a meghívásos eljárásra a Kbt.-ben elõírt határidõk nem lettek volna betarthatóak.<br>
Ajánlatkérõ már 2001. április 26-án olyan helyzetben volt, hogy az eredménytelen, nyílt eljárást követõen megindíthatta volna az újabb közbeszerzési eljárást. Ennek ellenére egy hónapot várt az újabb eljárás megindításával, holott a beszerzés tárgya, mennyisége, feltételei az elõzõ eljáráshoz képest változatlanok voltak. Ajánlatkérõ mulasztása vezetett tehát oda, hogy rendkívül sürgõs lett számára a beszerzés.<br>
A Döntõbizottság a fentiek alapján megállapította, hogy ajánlatkérõ jogsértõ módon alapította a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva, a Kbt. 88. § (1) bekezdés c) és d) pontja szerinti jogkövetkezményeket alkalmazta.<br>
A Döntõbizottság nem alkalmazott bírságot a jogsértõ ajánlatkérõvel szemben, mivel az érintett eljárást indító és azt követõ ajánlatkérõi döntések megsemmisítésével a jogsértés orvosolható, tekintettel arra, hogy ajánlatkérõ a Döntõbizottság ideiglenes intézkedése alapján nem kötötte meg a nyertes ajánlattevõvel a közbeszerzési eljárást lezáró szerzõdést.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 10.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>