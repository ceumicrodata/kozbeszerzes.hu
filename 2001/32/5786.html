<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5786)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.143/10/2001.<br>
<br>
Tárgy: a Közbeszerzések Tanácsa tagja által kezdeményezett és a Ganz Transelektro Közlekedési Kft. kérelmére indult jogorvoslati eljárás a BKV Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság dr. Varga Zs. András legfõbb ügyész helyettese a Közbeszerzések Tanácsa tagja (1055 Budapest, Markó u. 16.) által a Budapesti Közlekedési Rt. (1980 Budapest, Akácfa u. 15., képviseli dr. Sz. Szabó Sándor ügyvéd, 1065 Budapest, Bajcsy-Zs. u. 55. III/1., a továbbiakban: ajánlatkérõ) "76 db Siemens TW 6000 típusú használt hannoveri villamos jármû beszerzése" tárgyú közbeszerzési eljárása ellen kezdeményezett jogorvoslati eljárását megszünteti.<br>
A Ganz Transelektro Közlekedési Kft. (1108 Budapest, Venyige u. 3., képviseli: dr. Georgi Kornél ügyvéd, 1052 Budapest, Váci u. 22., a továbbiakban: kérelmezõ) jogorvoslati kérelmét, melyet ajánlatkérõ fenti tárgyú közbeszerzési eljárása ellen indított, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek írásban tett beadványai és tárgyaláson tett nyilatkozatai alapján az alábbi tényállást állapította meg:<br>
Az ÜSTRA Hannoversche Verkehrsbetriebe AG. Hannover tömegközlekedésének nagy részét biztosító cég, amely az EXPO 2000 kiállítás után 75 db TW 6000 típusú (1975–77. között gyártott) jármû eladását tervezte. Eladási szándékát, illetve eladási ajánlatát Interneten közzétette. Ezen jármûvek további várható üzemeltethetõségi élettartama 15 év.<br>
Az ÜSTRA AG. 2000. október 31-én kelt levelében a Ferrostaal AG. céget bízta meg kizárólagos joggal, hogy ezeket a villamos jármûveket Magyarországon értékesítse.<br>
A Ferrostaal AG. magyarországi képviselete az értékesítés érdekében 2000. június 30-án megkereste a Budapest Fõváros Fõpolgármesteri Hivatalát is írásos bemutatkozással.<br>
A 2000. november 27-i Fõpolgármesteri Kabinet ülésére elõterjesztés készült a villamosok megvásárlása tárgyában. A 736/2000. sz. fõpolgármesteri döntés alapján a javaslat a gazdasági-pénzügyi fõpolgármester helyettes irányítása mellett elvégzett pontosítás és kiegészítés után kerülhetett újból a Kabinet napirendjére.<br>
Ennek során 2000. december 1-én pénzügyi, szakmai konzultáció megtartására került sor a beszerzés tárgyában. Az errõl készült összefoglaló jelentés a 2000. december 11-i Fõpolgármesteri Kabinetülésen ismét megtárgyalásra került, ahol a következõ 746/b/2000. számú fõpolgármesteri döntés született:<br>
"A BKV Rt. – a Profil Kft.-vel szoros együttmûködésben – kezdjen az ajánlattevõvel mind a beszerzési árat, mind az egyéb feltételeket illetõ kereskedelmi tárgyalásokat, amelyek eredményét az eladó által legalább egy hónapig érvényesnek tekintett kötelezõ ajánlatban kell rögzíteni".<br>
Ajánlatkérõ a fenti döntésre tekintettel 2000. december 15-én hirdetmény közzététele nélküli tárgyalásos közbeszerzési eljárást indított a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés d) pontja alapján.<br>
A Döntõbizottság elnöke részére megküldött ajánlati felhíváshoz mellékelt tájékoztatóban ajánlatkérõ az eljárásfajta választását azzal indokolta, hogy a hannoveri ÜSTRA közlekedési vállalat az EXPO kiállítás bezárását követõen nyilvánosan meghirdette a használt, jó állapotú villamos jármûveinek eladását, amelyre több érdeklõdõ város közlekedési vállalata is jelentkezett.<br>
Ajánlatkérõt Budapest Fõváros Önkormányzata 2000. december 11-én felhatalmazta a kereskedelmi tárgyalások lefolytatására.<br>
Az ajánlati felhívásban "76 db Siemens TW 6000 típusú használt hannoveri villamos jármû"-ként határozta meg a beszerzés tárgyát. A szerzõdés teljesítésének határideje 2001. június 30-a, részajánlattétel nem lehetséges. Az ajánlattevõ alkalmassága igazolására az 1999. évi mérlegbeszámolót kérte, valamint a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti igazolásokat és nyilatkozatokat. Az ajánlat elbírálásának szempontjaként az "ajánlati ár megfelelõségét" jelölte meg. Az ajánlattételre a Ferrostaal AG-t hívta fel. Többváltozatú ajánlatot nem kívánt elfogadni.<br>
Az ajánlattevõ 2001. január 3-án nyújtotta be ajánlatát, melyet 2001. január 19-én módosított. Ajánlattevõ 68 db használt villamos eladására tett ajánlatot. Ajánlatkérõ a beszerzéshez pénzügyi támogatást kért a Fõvárosi Önkormányzattól.<br>
Budapest Fõváros Közgyûlése részére 2001. február 19-én elõterjesztés készült, mely szerint a Közgyûlés kötelezettséget vállal 68 db jó állapotú TW 6000 típusú, használt hannoveri villamos megvásárlásához és beszerzéséhez szükséges 7011,3 M Ft-nak a BKV Rt. részére történõ biztosítására és azt a 2001–2002. évi költségvetésében szerepelteti. Felelõs: dr. Demszky Gábor fõpolgármester. Jóváhagyja és megköti a BKV Rt. részére 2001–2002. években összesen 7011,3 M Ft felhalmozási célú, végleges tõketartalékba helyezendõ pénzeszközátadásról szóló átadás-átvételi megállapodást és felhatalmazza a fõpolgármestert annak aláírására.<br>
A Közgyûlés 2001. február 22-én az elõterjesztést jóváhagyta.<br>
Az ajánlatkérõ a közbeszerzési eljárását ennek alapján befejezte és 2001. március 7-én azt eredményesnek nyilvánította, majd a szerzõdést 2001. március 13-án megkötötte.<br>
Miközben ajánlatkérõ a fenti közbeszerzési eljárását folytatta, 2001. január 18-án (mely dátum kérelmezõ állítása szerint helyesen 2001. február 18.) a Ganz Holding Rt., amelynek tagvállalatai kérelmezõ és a Ganz Vagon Kft., a Budapest Fõváros fõpolgármestere részére írásos ajánlatot tett több változatban közúti villamosok gyártására. Ezt az ajánlatát 2001. március 5-én kiegészítette, illetve kibõvítette, ekkor már ajánlatkérõt kereste meg ajánlatával.<br>
A Siemens Rt. 2000. december 14-én szintén ajánlatot tett használt, jelenleg Frankfurtban üzemelõ villamosok eladására, azonban az ajánlata nem volt gazdaságilag és mûszakilag megfelelõ ajánlatkérõ számára, illetve a Siemens Rt. ajánlatát idõközben visszavonta.<br>
Kérelmezõ 2001. március 7-én nyújtott be jogorvoslati kérelmet a Döntõbizottsághoz, melyben kérte annak megállapítását, hogy ajánlatkérõ jogsértõ módon folytat közbeszerzési eljárást, ideiglenes intézkedésként kérte a szerzõdéskötés megtiltását.<br>
Indoklásként elõadta, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (4) bekezdését, mert nem küldött ajánlati felhívást még legalább két ismert ajánlattevõ részére, így társaságuk, mint a magyar ipar képviselõje sem kapott ajánlattételre felkérést.<br>
Az ajánlatkérõ által folytatott közbeszerzési eljárásban a beszerzés tárgyának meghatározása is jogsértõ, mert az úgynevezett régi UV villamosok cseréjének beszerzését leszûkítette a Hannoverbõl történõ használt villamosok beszerzésére. Kérelmezõ álláspontja szerint jelen jogorvoslati eljárásban ügyfélképességgel rendelkezik, mert fõvállalkozóként vagy társvállalkozás vezetõjeként a közbeszerzési eljárás részese lehetne. Tárgyaláson tett nyilatkozatában elismerte, hogy használt villamosok beszerzésével jelenleg nem foglalkozik, de használt villamos beszerzésére külkereskedelmi kapcsolatai révén képes. A használt villamosok beszerzése esetén azok felújítását is el tudja végezni, minden hónapban hat villamos felújítására kapacitással rendelkezik, mely szükség esetén a havi húsz villamos felújítását is elérheti. Kérelmezõ elismerte, hogy használt villamosok beszerzése tárgyában ajánlatkérõt nem kereste meg, ilyen ajánlati javaslattal ajánlatkérõ felé nem élt.<br>
A jogsértõ esemény tudomásra jutásának pontos idõpontját kérelmezõ meghatározni nem tudta, elõadta, hogy a médiákból értesült az ajánlatkérõ közbeszerzési eljárásáról. A Fõvárosi Önkormányzat 2001. február 22-i Közgyûlését megelõzõen körülbelül 2001. február 18-án jutott tudomására a jogsértõ esemény.<br>
A Közbeszerzések Tanácsa tagja 2001. február 10-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a hirdetmény közzététele nélküli tárgyalásos eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjában meghatározott jogalapja nem áll fenn, továbbá ajánlatkérõ a beszerzés fedezetével nem rendelkezett az eljárás megindításakor és bizonytalan, hogy a teljesítésekor fedezettel rendelkezik-e majd. A beszerzés tárgyának meghatározásával ajánlatkérõ megsértette a Kbt. 24. § (1) és (2) bekezdésében foglalt verseny nyilvánossága és az esélyegyenlõség alapelveit, miután a beszerzés egyfelõl használt villamosok egyetlen típusának megvásárlására irányult, másfelõl meghatározta, hogy ezeknek melyik városban kellett üzemelniük. Továbbá nincs megnyugtató adat arra nézve, hogy akár a felkért ajánlattevõ, akár a jármûvek tulajdonosa a beszerzés feltételeit nyilvánosan közzétette, illetve ajánlatkérõ további két ajánlattevõt sem hívott fel ajánlattételre.<br>
Ajánlatkérõ a beszerzés feltételét nem egyéb használt villamosok vásárlásához, hanem a régebbi jármûveinek megtartásához, felújításához, illetve új jármûvek beszerzéséhez képest minõsítette kedvezõnek, ez a körülmény pedig a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja alkalmazása szempontjából aggályos.<br>
Ajánlatkérõ a kérelmezõ jogorvoslati kérelmét egyrészt ügyfélképesség hiánya, másrészt elkésettség címén kérte elutasítani. Indoklásként elõadta, hogy kérelmezõ ügyfélképességgel nem rendelkezik. Az ajánlatkérõ a beszerzés tárgyát Siemens TW 6000 típusú használt villamos beszerzésében jelölte meg, kérelmezõ pedig kizárólag új, még ki nem fejlesztett villamos gyártására rendelkezik kapacitással, így jelen közbeszerzési eljárás potenciális ajánlattevõje nem lehet. Továbbá kérelmezõ jogorvoslati kérelme elkésett, mert a Ganz Holding Rt. már 2001. január 18-án kereskedelmi javaslatot tett villamos beszerzése tárgyában a Budapest Fõváros Fõpolgármesteri Hivatalának, amelybõl következtetni lehet, hogy tudott ajánlatkérõ közbeszerzési eljárásáról. A kérelmezõ tárgyaláson a tudomásszerzés idõpontjaként – elírásra hivatkozva – a 2001. február 18-i idõpontot jelölte meg, de a 2001. március 7-én elõterjesztett jogorvoslati kérelem így is elkésett.<br>
Ajánlatkérõ álláspontja szerint a jogorvoslati kérelem megalapozatlan is, hiszen kérelmezõ figyelmen kívül hagyja, hogy az ajánlatkérõi igények meghatározására kizárólag az ajánlatkérõ jogosult. A közbeszerzési eljárásban valóban egy ajánlattevõt hívott fel ajánlattételre. Ennek oka, hogy a felkért ajánlattevõn kívül sem a közbeszerzési eljárás megindításakor, sem az azt megelõzõ két évben, sem az eljárás megindítása óta nincs olyan ajánlattevõ a piacon, aki a közbeszerzés tárgyának és mennyiségének megfelelõ – azaz jó minõségû használt villamosok "flottájának" eladása tárgyában – ajánlat benyújtására képes. Ajánlatkérõ álláspontja szerint annak megítélésében, hogy ki minõsül ismert ajánlattevõnek a tárgybani közbeszerzési eljárás tekintetében, nem a kérelmezõ szubjektív véleményalkotása, hanem a közbeszerzés tárgyának és mennyiségének megfelelõ ajánlat megtételére való képesség, mint objektív mérce az irányadó.<br>
Ajánlatkérõ a hivatalból kezdeményezett jogorvoslati eljárást, mint megalapozatlant kérte elutasítani.<br>
Ajánlatkérõ álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjára alapított ajánlatkérõi eljárás jogszerû volt.<br>
A beszerzés feltételei nyilvánosan közzétettek és bárki által igénybe vehetõek voltak. A beszerzés feltételei kedvezõek, amelyet a független szakértõi vélemények alátámasztanak. A kedvezõ feltételek rövid ideig állnak fenn, hiszen a beszerzés tárgyát képezõ villamosok iránt több város közlekedési vállalata is érdeklõdik. Ezt támasztja alá, hogy az ajánlattevõ az ajánlatát 2001. február 28-ig tartotta fenn, mely határidõ kizárólag a két város (Hannover és Budapest) fõpolgármestereinek megállapodása eredményeként került meghosszabbításra 2001. március 14-ig.<br>
Ajánlatkérõ nem vitatta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja alkalmazása esetén ajánlati felhívást legalább két ismert ajánlattevõnek is meg kell küldeni, azonban erre azért nem került és kerülhetett sor, mert számára nem volt ismert az eljárás megindításának pillanatában olyan ajánlattevõ a piacon, aki a beszerzés tárgyának és mennyiségének megfelelõ ajánlat benyújtására képes lett volna. E tárgyban végeztek felmérést, amely alapján egyértelmûen megállapítást nyert, hogy nincs a piacon olyan cég, amely ajánlatkérõ elvárásainak megfelelõ életkorú, darabszámú, mûszaki paraméterû használt villamos eladására képes. Kérelmezõvel korábban szerzõdéses kapcsolatban állt, azonban használt villamosok értékesítõjeként õt nem ismerte. Kérelmezõ gyártásra, illetve meglévõ villamosok felújítására jöhetett volna szóba, azonban ajánlatkérõ jelen beszerzésében villamosokat sem gyártani, sem felújítani nem szándékozott. Ajánlatkérõ elõadta továbbá, hogy a közbeszerzési eljárás megindítását követõen tárgyalt a Siemens Rt.-vel, aki megkereste a Fõpolgármesteri Hivatalt és ajánlatkérõt a frankfurti villamosok eladása tárgyában, azonban ezen villamosok sem darabszámban, sem mûszaki paraméterekben nem feleltek meg a közbeszerzés tárgyának és mennyiségének, továbbá a vételár sem lett volna elfogadható. Egyébként a Siemens Rt. – ajánlata pontos tartalmának tisztázását megelõzõen – tájékoztatta ajánlatkérõt, hogy mégsem kívánja Frankfurt város villamosait értékesíteni, ezért ezek után már a közbeszerzési eljárásba a Siemens Rt.-t nem vonta be.<br>
Ajánlatkérõ álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésben foglaltakat nem sértette meg, hiszen e szakasz szerint a teljesítés idõpontjában kell az anyagi fedezetnek rendelkezésre állnia.<br>
Ajánlatkérõ 2000. november 9-én tárgyalta a hannoveri villamosok beszerzését és döntött arról, hogy ezt a programot az üzleti tervben szerepeltetni kell. Ajánlatkérõ rendelkezett azzal a biztosítékkal, hogy a teljesítés idõpontjában a szükséges fedezet rendelkezésre áll, és akár önerõbõl is képes a teljesítésre.<br>
Ajánlatkérõ saját forrásán túl a Fõvárosi Közgyûlés 2001. február 22-én hozott döntése értelmében a fedezet átadott pénzeszközök formájában is biztosított.<br>
A Ferrostaal AG. érdemi észrevételében az ajánlatkérõ eljárását törvényesnek minõsítette.<br>
A Döntõbizottság a hivatalból kezdeményezett és a kérelemre indult jogorvoslati eljárást a D.143/2001. szám alatt egyesítette.<br>
A Döntõbizottság elsõdlegesen azt vizsgálta, hogy kérelmezõ rendelkezik-e jelen közbeszerzési eljárásban ügyfélképességgel, illetve, hogy jogorvoslati kérelme határidõben került-e elõterjesztésre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint ugyanis a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
Kérelmezõ tevékenységi körébe tartozik vasúti, kötöttpályás jármû gyártása. Kérelmezõ tehát új villamos gyártására kétségkívül alkalmas. Kérelmezõ tárgyaláson nyilatkozott arra vonatkozóan, hogy használt villamosok beszerzésére is szükség esetén képes külkereskedelmi kapcsolatai alapján, amelyeket felújítás után forgalomképes állapotban ajánlatkérõ részére biztosítani tudna.<br>
A fentiekbõl következõen a Döntõbizottság arra a megállapításra jutott, hogy kérelmezõ felújított, használt villamos eladására alkalmas lehet, így ügyfélképességgel rendelkezik.<br>
Ezt követõen a Döntõbizottság vizsgálta, hogy a jogorvoslati kérelem határidõben érkezett-e.<br>
Kérelmezõ a jogorvoslati kérelmében a tudomásszerzés idõpontjaként 2001. február 22-ét jelölte meg, majd a tárgyaláson nyilatkozott, hogy ezt megelõzõen már a médiákból értesült az ajánlatkérõ használt villamos vételi szándékáról, azonban pontos idõpontot megjelölni nem tudott, a tudomásszerzés idõpontjaként 2001. február<br>
18-át valószínûsítette. Az eljárás során sem merült fel adat arra vonatkozóan, amely alapján a korábbi tudomásszerzés idõpontját valószínûsíteni lehetett volna.<br>
A Döntõbizottság eljárására a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint mögöttes jogszabályként az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni. E törvény figyelembevételével kétség esetén a határidõt betartottnak kell tekintetni, ennek alapján a Döntõbizottság megállapította, hogy a jogorvoslati kérelem határidõben került beterjesztésre.<br>
Ezt követõen a Döntõbizottság a kezdeményezõ iratban és a jogorvoslati kérelemben foglaltakat érdemben vizsgálta, melynek alapján megállapította, hogy azok nem megalapozottak.<br>
A Döntõbizottság elsõdlegesen azt vizsgálta, hogy ajánlatkérõ a közbeszerzési eljárást jogszerûen indította-e.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt – a szerzõdés megkötéséhez szükséges engedélyek megléte esetén – akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
E rendelkezés alapján tehát az ajánlati felhívás akkor tehetõ közzé, ha rendelkezik azzal a biztosítékkal, hogy a teljesítés idõpontjában az anyagi fedezet rendelkezésére áll.<br>
Ajánlatkérõ a közbeszerzési eljárását 2000. december 15-én a Ferrostaal AG. részére megküldött ajánlati felhívással indította meg. Ajánlatkérõ a közbeszerzési eljárás megindítását megelõzõen már foglalkozott a tárgybani villamosok beszerzésének témakörével, ennek alapján határozott arról 2000. november 9-i vezetõi értekezletén, hogy a társaság üzleti tervében a beszerzést szerepeltetni kell.<br>
Ajánlatkérõ önmagában a gazdasági társaság saját vagyoni helyzetére tekintettel, továbbá a nem vitathatóan éves szinten több milliárd forint értékben lefolytatott közbeszerzési eljárásai alapján a beszerzés tárgyát képezõ villamosok értékéhez szükséges fedezettel rendelkezett.<br>
Ajánlatkérõ becsatolta továbbá az OTP Rt. és az ABN AMRO Bank által kiadott akkreditív nyitásra vonatkozó indikatív ajánlatokat annak alátámasztásául, hogy ajánlatkérõt hitelképesnek ítélték meg – tulajdonosi döntés nélkül is – a beszerzés értékére vonatkozóan.<br>
A Döntõbizottság álláspontja szerint ez megfelelõ biztosíték arra nézve, hogy teljesítéskor a forrás rendelkezésre áll majd. Ezek a körülmények alátámasztják a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdés törvényi elõírásának teljesülését.<br>
A közbeszerzési eljárás megindítását a fentieken kívül az alapozta meg, hogy a 2000. december 11-i 746/b/2000. számú fõpolgármesteri döntés felhatalmazta ajánlatkérõt kereskedelmi tárgyalások folytatására. E felhatalmazás alapján joggal bízhatott abban, hogy a tulajdonos Fõvárosi Önkormányzat a beszerzéshez anyagi támogatást biztosít.<br>
Ezen túlmenõen a Fõvárosi Önkormányzat Közgyûlése 2001. február 22-i ülésén pedig megszavazta a beszerzéshez szükséges anyagi fedezetet.<br>
Ajánlatkérõ tehát a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdését nem sértette meg.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a beszerzés nyilvánosan közzétett és bárki által igénybe vehetõ kedvezõ feltételei csak rövid ideig állnak fenn, és a kedvezõ feltételek igénybevétele más típusú eljárás alkalmazása esetén meghiúsulna.<br>
E törvényhely alkalmazhatóságára a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (4) bekezdése további feltételként az alábbiakat írja elõ: A 70. § (1) bekezdésének d) pontja szerinti, hirdetmény közzététele nélküli tárgyalásos eljárásban az ajánlatkérõ a kedvezõ feltételekrõl való tudomásszerzést követõen haladéktalanul ajánlati felhívást küld telefaxon a kedvezõ feltételeket felajánlónak és még legalább két ismert ajánlattevõnek. A felhívottakkal a kedvezõ feltételek fennállásának idõtartamán belül kell tárgyalni, és a nyertessel írásban szerzõdést kötni. A kedvezõ feltételt felajánló dokumentumot is a 61. § (5) bekezdése szerint kell megõrizni.<br>
A Döntõbizottság vizsgálta, hogy ezen feltételek jelen közbeszerzési eljárásban fennálltak-e.<br>
Ajánlatkérõ a beszerzés tárgyát 76 db Siemens TW 6000 típusú használt hannoveri villamos jármû beszerzéseként határozta meg. Nem vitathatóan az ajánlatkérõ saját döntési kompetenciája a beszerzés tárgyának meghatározása. Az ajánlatkérõ maga dönti el, hogy használt vagy új villamosokat kíván-e beszerezni, esetleg meglévõket korszerûsíteni. E tekintetben ajánlatkérõt sem a Döntõbizottság, sem más hatóság nem befolyásolhatja, nem korlátozhatja.<br>
A rendelkezésre álló iratokból megállapítható volt, hogy ajánlatkérõ körültekintõen járt el, hiszen még a közbeszerzési eljárás megkezdése elõtt (és azután is) összehasonlító szakvélemények készültek az elhasználódott UV típusú villamosok kiváltásának optimális megoldási módjairól többféle közelítésben. A vizsgálatok egybehangzóan a használt hannoveri villamosok megvásárlása mellett szóltak.<br>
Ennek alapján nem lehet jogsértõnek minõsíteni azt, hogy ajánlatkérõ a beszerzés tárgyaként használt villamosok megvásárlását jelölte meg.<br>
A kezdeményezõ irat és a jogorvoslati kérelem is jogsértõnek ítélte meg, hogy a Kbt. rendelkezéseivel ellentétben ajánlatkérõ további két ismert ajánlattevõt ajánlattételre nem hívott fel.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (4) bekezdése szerint két ismert ajánlattevõt kell ajánlattételre felhívni.<br>
A Döntõbizottság vizsgálta, hogy ajánlatkérõ számára volt-e ismert jelen eljárásban még felhívható ajánlattevõ.<br>
Ajánlatkérõ nyilatkozott, hogy sem a közbeszerzési eljárás megindításakor, sem az azt megelõzõ két évben, sem az eljárás megindítása óta nincs olyan általa ismert ajánlattevõ a piacon, aki a közbeszerzés tárgyának és mennyiségének megfelelõ ajánlat benyújtására képes.<br>
Ajánlatkérõ e tény állításának igazolására becsatolta a Fõvárosi Önkormányzat Közlekedési Ügyosztálya 2001. március 2-án kelt nyilatkozatát, mely szerint 1999. és 2000. évben nem érkezett be olyan – a tárgytani ajánlaton kívüli – ajánlat, amely mûszaki és gazdasági szempontok alapján további vizsgálatra alkalmas lett volna és idõközben nem vonták vissza.<br>
A Siemens Rt. – a médiákból értesülve – 2000. december 14-én ajánlatot tett 37 db 9 éves frankfurti villamos eladására, amelyek mûszaki, mennyiségi és ár szempontból nem feleltek meg ajánlatkérõ részére, tehát õt sem lehet jelen ügy tárgyában "ismert" ajánlattevõnek tekinteni.<br>
Kérelmezõ a tárgyaláson tett nyilatkozatában maga sem vitatta, hogy használt villamos értékesítésével ez idáig a piacon nem jelentkezett, ilyen ajánlattételi szándékkal ajánlatkérõt soha nem kereste meg. Így nyilvánvaló, hogy a beszerzés tárgyaként megjelenõ használt villamos értékesítésével foglalkozó cégként ajánlatkérõ elõtt nem volt és nem is lehetett ismert.<br>
Fentiek alapján a Döntõbizottság megállapította, hogy ajánlatkérõ számára használt villamosok értékesítésével foglalkozó olyan ismert ajánlattevõ nem volt, aki a beszerzés tárgyát – annak mennyiségére is tekintettel – teljesíteni tudta volna, így ajánlattételre történõ további felkérésnek objektív akadálya volt. Ennek alapján ajánlatkérõ azon magatartása, hogy másik két ajánlattevõt ajánlattételre nem hívott fel, jogsértõnek nem tekinthetõ. A Döntõbizottság azért nem tudta kérelmezõ álláspontját elfogadni, mert az ajánlatkérõ kívánalma használt villamosok beszerzése, nem pedig használt villamosok felújítása volt, márpedig kérelmezõ saját nyilatkozata szerint is havi 6–20 villamos felújítására lett volna képes ajánlatot tenni.<br>
Tekintettel arra, hogy további két ismert ajánlattevõ részére ajánlati felhívás küldésének objektív akadálya volt a közbeszerzési eljárásba, az kizárólag egy ajánlattevõ felhívásával folyt. A beszerzés tárgyának meghatározásánál ajánlatkérõ valóban használta a "hannoveri" jelzõt és a gyártmány megjelölést, hiszen a kedvezõ feltételekrõl szóló hirdetmény jelölte meg ily módon a beszerzés tárgyát, amely adaptálásra került az ajánlatkérõi eljárásba. Erre tekintettel a beszerzés tárgyának konkrét megjelölése (utalás a villamosok típusára, származási helyére) sem minõsülhet jogsértõnek. Nem volt ugyanis az eljárásnak olyan ismert lehetséges további résztvevõje, akinek esélyeit a beszerzés tárgyának meghatározása ronthatta volna, így az alapelvek sérelme nem következhetett be.<br>
A Döntõbizottság vizsgálta továbbá, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjában foglalt egyéb feltételek fennálltak-e.<br>
Az ajánlati felhívás az interneten került közzétételre 2000. év közepén, tehát a nyilvános közzététel megvalósult, és az bárki által igénybe vehetõ volt. Ezt támasztja alá, hogy más városok (Hága, Pozsony) is jelentkezett vételi szándékkal. Ajánlatkérõ arra vonatkozóan, hogy a beszerzés feltételei valóban kedvezõek, független szakértõk bevonásával végeztetett vizsgálatokat (Budapesti Mûszaki Egyetem, Profil Pénzügyi Tanácsadó), mely szakértõi vélemények alátámasztották, hogy a beszerzendõ jármûvek mûszaki paraméterei megfelelõek, az UV jármûvek lecserélésére alkalmasak, vételi áruk elõnyös. A kedvezõ feltételek rövid ideig álltak fenn, a felkért ajánlattevõ ajánlatát 2001. február 28-ig tartotta fenn, mely határidõ kizárólag a Hannover város és Budapest fõpolgármestereinek megállapodása eredményeként került meghosszabbításra 2001. március 14-ig.<br>
A fentiekbõl következõen megállapítható, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjában foglalt feltételek fennálltak, ajánlatkérõ eljárása jogszerû volt.<br>
A Döntõbizottság az eljárása során ideiglenes intézkedést nem alkalmazott, mert annak jogszabályi feltételei nem álltak fenn.<br>
A hivatalból kezdeményezett jogorvoslati eljárást az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése alapján megszüntette, mivel e szakasz rendelkezése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasította.<br>
A Döntõbizottság az eljárása során jogsértést nem állapított meg, így a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján az eljárás során felmerült költségeiket a felek maguk viselik.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 9.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>