<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5957)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.697./12/2000. <br>
<br>
Tárgy: a Betonút Szolgáltató és Építõ Rt. jogorvoslati kérelme Cserháthaláp és Társai Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Betonút Szolgáltató és Építõ Rt. (1133 Budapest, Pannónia út 59–61. a továbbiakban: kérelmezõ) Cserháthaláp Község Önkormányzata (2694 Magyarnándor, Fõ út 88. a továbbiakban: ajánlatkérõ) "szennyvízelvezetõ-hálózat építése" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, a tárgyaláson tett szóbeli nyilatkozatok, ajánlatkérõ érdemi észrevétele, ajánlatkérõ közbeszerzési eljárása során keletkezett iratai alapján az alábbi tényállást állapította meg:<br>
Az ajánlatkérõ, mint gesztor önkormányzat elõminõsítéssel indított nyílt eljárásra szóló részvételi felhívást tett közzé a Közbeszerzési Értesítõ 2000. október 20. napján megjelent 43. számában.<br>
A részvételi felhívásban a beszerzés tárgyát és mennyiségét az alábbiak szerint határozta meg:<br>
– NÁ 200 gravitációs csatorna	31 542 fm<br>
– NÁ 150 házi bekötõvezetékkel	13 218 fm<br>
– Külterületi szennyvíznyomócsõ (NÁ 50-80)	17 432 fm<br>
– Közterületi szennyvízátemelõ	13 db<br>
– Házi szennyvízbeemelõ	59 db<br>
– Szennyvíztisztító telep: új, 5500 m3/d kapacitású biológiai szennyvíztisztító telep építése, biológiai foszfor, nitrogén eltávolítással, iszapkezeléssel.<br>
– Teljes szennyvízelvezetõ és tisztítórendszer kivitelezési terveinek elkészítése, létesítmények próbaüzeme.<br>
A teljesítés helyeként a következõ településeket jelölte meg: Cserháthaláp, Magyarnándor, Mohora, Csesztve, Cserhátsurány, Debercsény.<br>
Az ajánlatkérõ a pénzügyi, gazdasági és mûszaki alkalmasság igazolására adatokat és nyilatkozatokat kért, melyet részletesen szabályozott a részvételi felhívás 9-es összefoglaló pontjában. Ezek között a 9.6. pontban ajánlatkérõ elõírta, hogy az elõzõ 3 év legjelentõsebb a beszerzés tárgyához hasonló munkáinak ismertetése történjen meg a következõk szerint:<br>
– ellenszolgáltatás összege,<br>
– részvétel az adott beruházásban, %-os formában,<br>
– megépített csatornahálózat hosszának bemutatása,<br>
– megépített szennyvíztisztító-telep teljesítményének bemutatása,<br>
– a minõségre vonatkozó információk,<br>
– teljesítés ideje,<br>
– szerzõdést kötõ másik fél megnevezése,<br>
– 10% feletti alvállalkozók megnevezése.<br>
Továbbá a 10. b) 6. pontban meghatározta az alkalmatlanná minõsítés szempontjait. Ezek között szerepel az a szempont, miszerint alkalmatlan az a részvételi jelentkezõ, aki nem rendelkezik az elõzõ 3 évben legalább három a tárgyi munkához hasonló szennyvízcsatorna-hálózat és/vagy tisztítótelep-, értékében együttesen a tárgyi beruházás értékének legalább 50%-át meghaladó referenciával.<br>
Az ajánlatkérõ az eljárásban való részvételhez elõminõsítési dokumentációt is készített, melyben részletesen meghatározta a benyújtandó jelentkezések tartalmi és formai követelményeit.<br>
A részvételi jelentkezési határidõig 2000. november 21. napján az alábbiak nyújtották be jelentkezésüket: Mélyépítõ Budapest Kft., Alterra Kft., Penta Kft., Mélygép Szolgáltató Kft., WE-GÁZ Építõipari és Kereskedelmi Kft., Erforex Közmûépítõ és Üzemeltetõ Rt. ERRO 96 Kft., Strabag Építõ Kft., SADE Magyarország Kft. és a Stabil Konzorcium, melynek tagja a kérelmezõ, illetõleg a Tolna Megyei Környezetvédelmi Kft.<br>
Az ajánlatkérõ a beérkezett jelentkezéseket értékelte és 2000. december 8-án hozott döntést az alkalmas, illetõleg az alkalmatlan jelentkezésekrõl, mely döntését 2000. december 11-én hirdette ki. Ezen döntése szerint teljesítésre hat jelentkezõ volt alkalmas: az Alterra Kft., a Penta Kft., a Mélygép Szolgáltató Kft., az Erforex Közmûépítõ és Üzemeltetõ Rt., az ERRO 96 Kft., és a SADE Magyarország Kft.<br>
Kérelmezõ és a Tolna Megyei Környezetvédelmi Kft. által alkotott Stabil Konzorciumot alkalmatlannak minõsítette, mert a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdésére figyelemmel a Konzorcium tagja a Tolna Megyei Környezetvédelmi Kft. nem rendelkezett a felhívásban korábban hivatkozott 10. b) 6. pontban meghatározott mértékû referenciamunkákkal.<br>
Az ajánlatkérõ döntése ellen 2000. december 28-án a Betonút Rt. az alkalmatlanná minõsített Konzorcium egyik tagja nyújtott be jogorvoslati kérelmet. Álláspontja szerint jogszabálysértõ volt az ajánlatkérõ alkalmatlanságra vonatkozó döntése. Véleménye szerint a Közbeszerzési törvény nem írja azt elõ, hogy a Konzorcium valamennyi tagjának külön is meg kell felelnie az alkalmassági feltételeknek. Ezt az ajánlatkérõ meg kívánta volna követelni, akkor ezt elõ kellett volna írnia, a részvételi felhívásban ez azonban nem történt meg. A beruházást a Konzorcium tagjai együttesen kívánják megvalósítani. Ily módon a referenciák elõírtnak többszörösét nyújtják és éppen az a lényege a konzorciális formának, hogy egyfajta biztonságot jelentsen a teljesítés vonatkozásában. Kérte a jogsértés megállapítását, vonja be az eljárás további szakaszában, kérte az ideiglenes intézkedés alkalmazásával az eljárás felfüggesztését, valamint költségekben történõ marasztalását ajánlatkérõnek.<br>
Ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint a Konzorcium egy idõszakos üzlettársulás, ezért ebbõl következõen minden tagja együttesen és egyénileg is felelõs a szerzõdés végrehajtásáért. A Stabil Konzorcium mindkét tagja önálló ajánlattevõnek minõsül, így mind a kettõjüknek meg kellett felelniük az alkalmassági követelményeknek.<br>
A társulás egyik tagja, a Tolna Megyei Környezetvédelmi Kft. referenciáiban 12 referenciahely került felsorolásra összesen 404 000 ezer Ft értékben. Ezen belül a felhívásban a tárgyi munkához hasonló szennyvízcsatorna-hálózat és/vagy szennyvíztisztító-telep építése tárgyában összesen 280 000 ezer Ft referenciát mutatott be, ily módon nem lehetett õt alkalmasnak minõsíteni.<br>
Kérelmezõ jogorvoslati kérelme alaptalan az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint az ajánlatkérõ az elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdésére figyelemmel a részvételi szakaszt megindító részvételi felhívásban a Kbt. 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
Az ajánlatkérõ a korábban hivatkozott részvételi felhívás 10. b) 6. pontjában rögzítette pontosan, hogy alkalmatlan az az ajánlattevõ, aki nem rendelkezik az elõzõ 3 évben legalább három, a tárgyi munkához hasonló szennyvízcsatorna-hálózat és/vagy tisztító-telep értékében együttesen a tárgyi beruházás értékének legalább 50%-át meghaladó referenciával.<br>
A Döntõbizottság a becsatolt iratokból megállapította, hogy maga kérelmezõ sem vitatta, hogy a Tolna Megyei Környezetvédelmi Kft.-nek nincs a részvételi felhívásban meghatározott volumenû referenciamunkája. Megállapítható a részvételi jelentkezésbõl, hogy a kérelmezõ Konzorciuma két tagból áll a Betonút Rt., illetõleg az elõbb említett cég. A Betonút Rt. vonatkozásában valóban teljes egészében tudta igazolni a pénzügyi, gazdasági és mûszaki alkalmasságát, a Konzorcium másik tagja tekintetében azonban ez nem történt meg teljes körûen.<br>
A közbeszerzési törvény a konzorciális formában tett részvételi jelentkezés, illetõleg ajánlattétel lehetõségét nem rögzíti, külön szabályozás erre nem vonatkozik. A konzorciális formában történõ részvételi jelentkezésnek vagy ajánlattételnek az a lényege, hogy az ajánlattevõk egy meghatározott cél érdekében kötnek egyfajta megállapodást, s majd az eljárás befejezésekor nyertesek lesznek, önálló szerzõdést kötõ partnereivé válnak az ajánlatkérõnek, akik a szerzõdés teljesítéséért egyénileg is felelõsséget vállalnak.<br>
Ebbõl következik, hogy a Konzorcium tagjainak önállóan kell a pénzügyi, gazdasági és mûszaki alkalmasságot igazolniuk és e tekintetben még az sem vehetõ figyelembe, hogy esetlegesen a Konzorcium egyik tagja bármilyen részben tulajdonosa a Konzorcium másik tagjának, hiszen mindketten önálló gazdálkodó szervezeteknek minõsülnek, nincs relevanciája a tulajdonosi részesedésnek e tekintetben.<br>
Az ajánlatkérõ alkalmatlanná minõsítésre vonatkozó döntése helyes volt, hiszen a fentiekre figyelemmel kérelmezõ nem tudta megfelelõen bemutatni a Konzorcium egy tagja tekintetében a pénzügyi, gazdasági és mûszaki alkalmasságot. Önmagában egy alkalmatlanná minõsítési szempont fennállása esetén a részvételi jelentkezõt alkalmatlannak kell tekinteni a szerzõdés teljesítésére.<br>
Mindezekre tekintettel a Döntõbizottság kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján, mint alaptalant elutasította. Jogsértés megállapításra nem került, így az eljárás során felmerült költségek viselésérõl a Döntõbizottság a rendelkezõ részben foglaltak szerint határozott.<br>
A Döntõbizottság ideiglenes intézkedést nem alkalmazott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ban meghatározott törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 1.<br>
<br>
Dr. Deli Betty s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>