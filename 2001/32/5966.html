<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (5966)
</b></h2><FONT size=3><i><u></i></u><br>
<br>
3.K.31.585/2000/3.<br>
<br>
A Fõvárosi Bíróság a Simon, Bûrös és Társai Ügyvédi Iroda ü.i.: dr. Bûrös László ügyvéd (1135 Budapest, Tahi u. 59.) által képviselt Egészségügyi Készletgazdálkodási Intézet (1037 Budapest, Bécsi út 324/7.) felperesnek a dr. Eke Pekács Tibor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat felülvizsgálata iránt indult perében meghozta a következõ<br>
<br>
ÍTÉLET-et:<br>
<br>
A bíróság az alperes 2000. január 31. napján kelt D.350/12/1999. számú határozatát megváltoztatja és a közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 59. § (1) bekezdése sérelmének kimondását és a 3 M Ft bírság megfizetésére kötelezõ rendelkezést mellõzi.<br>
Kötelezi a bíróság az alperest, hogy 15 napon belül fizessen meg a felperesnek 7500 Ft perköltséget.<br>
A feljegyzett 10 000 Ft illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, melyet ennél a bíróságnál lehet írásban, 3 pld.-ban, a Magyar Köztársaság Legfelsõbb Bíróságához címezve elõterjeszteni.<br>
<br>
INDOKOLÁS<br>
<br>
A felperes a Közbeszerzési Értesítõ 1999. október 27. számában tett közzé ajánlati felhívást nyílt eljárás megindítására maximum 10 db altató berendezés és esetleg az ezekhez kapcsolódó, az ajánlati dokumentációban specifikált opciós termékként megjelölt kiegészítõ eszközök megvásárlása iránt az ajánlati dokumentációban meghatározott kétféle minõségben. Az ajánlati felhívás 6. c) pontja szerint az ajánlattétel nyelve a magyar, míg a 11. a) 5. pont alatt az ajánlattevõ pénzügyi, gazdasági és mûszaki alkalmassága igazolására kért adatok és tények között kívánalom volt az ajánlott termék ORKI (5 évnél nem régebbi) és MEEI engedélyének léte. Amennyiben az ajánlattétel idõpontjában a termék a fenti engedélyekkel nem rendelkezett, úgy csatolni kellett a termék származási országa illetékes minõségtanúsítási intézményének tanúsítványát. A felhívás 16. f) pont alatt egyéb információként elsõ francia bekezdésében az ajánlat elkészítése során az ajánlott termék prospektusát, alapvetõ orvosszakmai jellemzõinek leírását, az ajánlati dokumentációban meghatározottak szerint írta elõ csatolni, míg a 16. f) pont négyes francia bekezdése szerint a 11. a) 5. pontban rögzített esetre a felperes az ajánlattevõ nyilatkozatát kívánta meg arról, hogy az eljárás nyerteseként a teljesítési határidõre a termék ORKI és MEEI engedélyeit saját költségére és veszélyére beszerzi. Az ajánlati dokumentáció II. fejezet 6. pontja rögzítette, hogy az ajánlat nyelve a magyar nyelv, az ajánlathoz és az eljáráshoz kapcsolódó összes levelezést és egyéb anyagokat is magyar nyelven kell elkészíteni. A III. fejezet a specifikáció orvosszakmai-mûszaki feltételek kérdésével foglalkozott, 6.3. pontja szerint elõírva, hogy a készülékhez legyen magyar nyelvû (de legalább angol és német nyelvû) használati utasítás.<br>
Az ajánlatkérõ az összességében legkedvezõbb ajánlatot kívánta nyertessé minõsíteni, megadva az ajánlati felhívásban az elbírálás részszempontjait, melyeket 1–10-ig pontozott és meghatározott súlyszámokkal látott el.<br>
Az ajánlatok bontási határidejére 1999. december 7-ére a Dutchmed Kft., a Medaqua Kft., a Picovent Kft. és a jogorvoslatot elõterjesztõ Dräger Hungary Kft. (kérelmezõ) nyújtott be ajánlatot. A felperes hiánypótlást követõen 1999. december 9-én vizsgálta meg a beérkezett ajánlatokat, majd 1999. december 15-én hirdetett eredményt, amikoris a Medaqua Kft. Dameca-10970 típusú altatógépet jelölte meg nyertesnek, Innomed Innocare típusú monitorral. A többi ajánlattevõ ajánlatát a felperes a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek nyilvánította, melyet az eljárás eredményérõl készített összegzésben tévesen "eredménytelen"-ként jelölt meg. A felperes a nyertessel a szerzõdést 1999. december 23. napján megkötötte. A kérelmezõ 1999. december 22-én nyújtott be jogorvoslati kérelmet az alpereshez, melyben kifejezetten azt kifogásolta, hogy a Kbt. elõírásai akként sérültek, hogy mûszakilag és gazdaságilag kevésbé megfelelõ készüléket hozott ki a felperes nyertesnek. Információi szerint ugyanis a nyertes készülék sem ORKI-, sem pedig MEEI-engedéllyel nem rendelkezik, ami a magyarországi forgalmazás alapvetõ feltétele. Álláspontja szerint így a nyertes ajánlattevõ részt sem vehetett volna a közbeszerzési eljárásban. Sérelmezte továbbá pályázatának felperesi értékelését, melybõl azt a következtetést vonta le, hogy a felperes a pályázatok részletes, mûszaki analízisét nem végezte el.<br>
Az alperes a lefolytatott jogorvoslati eljárás során 2000. január 18. napján tartott tárgyaláson – ahol a kérelmezõ és a felperes volt félként jelen – a felperes felé kérdést intézett arra vonatkozóan, hogy a nyertes által ajánlott termék termékprospektusai, illetõleg a származási ország illetékes minõségtanúsítás intézményének tanúsítása magyar nyelven, illetve azok magyar nyelvû fordítása rendelkezésre áll-e. A felperes erre "nem"-mel válaszolt nyilatkozatát annyiban kiegészítve, hogy a dokumentáció III. fejezetében az ajánlati felhívással szemben ilyen engedmény található.<br>
Az alperes 2000. január 31. napján kelt D.350/12/1999. számú határozatában megállapította, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdés d) pontjára tekintettel az 59. § (1) bekezdését, ezért 3 M Ft bírság megfizetésére kötelezte. A határozat indokolásából kitûnõen a kérelmezõ jogorvoslati kérelmét részben megalapozottnak találta. Az alperes azt vizsgálta, hogy a kérelmezõ, illetve az egyéb ajánlattevõk érvényes ajánlatot nyújtottak-e be. Ennek kapcsán megállapította, hogy a felperes jogszerûen döntött úgy a Kbt. 52. § (2) bekezdés d) pontja alapján, hogy a kérelmezõ a Picovent Kft. és Duchmed Kft. érvénytelen ajánlatot tett. A továbbiakban a kérelmezõ ajánlatának érvénytelenségével foglalkozott, majd kifejtette, hogy álláspontja szerint a nyertes ajánlata szintén érvénytelen. Hivatkozott az ajánlati felhívásra, amely alapján a készüléknek valóban nem kellett rendelkeznie ORKI- és MEEI-engedéllyel, ugyanis a felhívás 11. a) 5. pontja erre az esetre azt írta elõ, hogy csatolni kell a származási ország illetékes minõségtanúsítási intézményének tanúsítványát, valamint nyilatkozni kellett a hatósági engedélyek saját költségre és kárveszélyre való beszerzésérõl.<br>
Az alperes megállapította, hogy a nyertes ajánlattevõ ezen kötelezettségeinek eleget tett, azonban a származási ország illetékes minõségtanúsítási intézményének tanúsítását csak angolul, hiteles magyar fordítás nélkül csatolta, mint ahogy a felhívás 14. a) 4. pontja alapján a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontja szerinti termékismertetõt. A magyar nyelvû dokumentumok hiányában az alperes arra a következtetésre jutott, hogy a felperes megsértette a Kbt. 52. § (2) bekezdés d) pontjára tekintettel a Kbt. 59. § (1) bekezdését, amikor a nyertes ajánlattevõ ajánlatát nem nyilvánította érvénytelenné, hanem nyertessé hirdette ki, hiszen a Kbt. 59. § (1) bekezdése elsõ mondata szerint az eljárás nyertese az, aki az ajánlatkérõ részére az ajánlati felhívásban (és dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A felperes keresetében a közigazgatási határozat felülvizsgálatát, annak megváltoztatását, a jogsértés kimondásának és a bírság megfizetésére kötelezés rendelkezésének mellõzését kérte elsõdlegesen arra alapítottan, hogy az alperes eljárása során a kereseti kérelmen túlterjeszkedett, mivel a kérelmezõnek a lefolytatott eljárással kapcsolatos egyetlen kifogását sem találta megalapozottnak. Másodsorban a felperes arra hivatkozott, hogy téves az az alperesi értelmezés, hogy az ajánlati felhívásban és az ajánlati dokumentációban rögzített valamennyi, az ajánlat részét képezõ dokumentumnak magyar nyelvûnek kell lennie. Nézete szerint az ajánlati dokumentáció II.6. pontjában meghatározottakat úgy kell értelmezni, hogy magyar nyelven az ajánlathoz és az eljáráshoz kapcsolódó levelezést, valamint azokat a dokumentumokat kell benyújtani, amelyeket az ajánlattevõk az ajánlathoz készítenek el. Nem értendõk ezalatt ugyanakkor azok a hatóságok, egyéb szervek tanúsító és más intézmények által kiadott igazolások, minõsítõ tanúsítványok és egyéb dokumentumok, melyeket az adott szervek mûködési körükben eljárva a konkrét közbeszerzési eljárástól teljesen függetlenül egy adott termékre állítanak ki, valamint azok a dokumentumok sem, melyeket az ajánlattevõ az adott termékre vonatkozóan nem a közbeszerzési eljáráshoz kapcsolódóan készített el. Az ajánlati dokumentáció III.6.3. pontja erre külön is utal.<br>
Az alperes a kereseti kérelem elutasítását és perköltségének megállapítását kérte. Hivatkozott arra, hogy a jogorvoslati eljárás során tartott tárgyaláson konkrét kérdést intézett az alperes nevében eljáró közbeszerzési biztos az ajánlatkérõhöz, így a vizsgálata a felperes sérelmére megállapított jogsértésre is kiterjedt. A továbbiakban hivatkozott arra, hogy az ajánlatokat a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint a felhívásban, illetve a dokumentációban meghatározott tartalmi és formai követelményeknek megfelelõen kell elkészíteni. A tartalmi és formai különbségtétel a Kbt. 52. § (2) bekezdés d) pontja szerinti érvénytelenségre vonatkozó rendelkezéseknél nem érvényesül, így tehát a formai szempontból érvénytelen ajánlat tartalmi elõírásainak megfelelõsége már nem vizsgálható.<br>
A bíróság értesítette a beavatkozás lehetõségérõl a kérelmezõt, aki azzal élni nem kívánt.<br>
A kereset az alábbiak szerint alapos.<br>
A bíróság a kereseti kérelem és ellenkérelem korlátai között kizárólag azt vizsgálhatja a közigazgatási határozat felülvizsgálata során, hogy az megfelel-e támadott rendelkezéseiben az anyagi és eljárási szabályoknak. Az eljárási szabályok megsértése eredményezte-e az anyagi jogszabályok megsértését is. A bíróság csak ilyen jogsértés esetén jogosult a határozat megváltoztatására, vagy hatályon kívül helyezésére a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése alapján a Pp. 339. § (1) és (2) bekezdés q) pontja szerint.<br>
A közbeszerzésekkel kapcsolatos jogorvoslati eljárást a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése az alperes hatáskörébe utalja. Az alperes eljárására – a törvény eltérõ rendelkezése hiányában – az államigazgatási eljárás általános szabályairól szóló 1957. évi IV. törvény (Áe.) szabályait kell alkalmazni a Kbt. 79. § (1) bekezdése rendelkezéseinek megfelelõen.<br>
A bíróság elsõdlegesen abban a kérdésben foglalt állást, hogy az alperes a jogorvoslati kérelmen túlterjeszkedett-e és amennyiben igen, az eljárása a <a href="http://net.jogtar.hu/jr/gen/getdoc.cgi?docid=99500040.tv#99">Kbt. 1999. </a>szeptember 1-jét követõ hatályos rendelkezéseinek megfelelt-e.<br>
A bíróság megállapította, hogy a jogorvoslati kérelemben a kérelmezõ azt kifogásolta, hogy a nyertes ajánlattevõ mûszakilag és gazdaságilag kevésbé megfelelõ készüléket ajánlott a felperesnek, amely állítását a kérelmezõ kifejezetten arra alapította, hogy a nyertes készülék sem ORKI-, sem pedig MEEI-engedéllyel nem rendelkezik. Az alperes eljárása során e hivatkozást nem fogadta el, figyelemmel az ajánlati felhívás és dokumentáció további feltételként meghatározott azon részére, amely az ORKI- és MEEI-engedély hiányában elfogadhatóvá tette a termék származási országa illetékes minõségtanúsítási intézményének a tanúsítványa csatolását és egy nyilatkozat megtételét az ajánlattevõ részérõl a hatósági engedélyek megfelelõ beszerzésére. Az alperes ezen túlmenõen azt is vizsgálta, hogy helytállóan történt-e meg a kérelmezõ és a másik két ajánlattevõ pályázatának érvénytelenné nyilvánítása. Az alperes a továbbiakban a nyertes ajánlattevõ ajánlatának az ajánlati felhívás 6. c) és az ajánlati dokumentáció II. fejezet 6. pontja szerinti feltételnek való megfelelõséget vizsgálta, amellyel ily módon a jogorvoslati kérelmen túlterjeszkedve járt el. A kérelmezõ ugyanis a mûszaki tartalmak összevetését és ehhez képest a téves szóhasználathoz kapcsolódóan az eredménytelenség megállapítását kifogásolta, kérelme tartalmát tekintve saját ajánlatának értékelését sérelmezve. Ekként a jogorvoslati eljárásban a nyertes ajánlattevõ ajánlatának érvényességét a kérelemben felhívottaktól eltérõ okból az alperes kizárólag hivatalból vizsgálhatta, eljárása során jutott ugyanis abba a helyzetbe, hogy észlelte a magyar nyelvû fordítások hiányát. Osztotta a bíróság a felperes azon álláspontját, hogy az alperes a jogorvoslati kérelemben felhozott kifogások egyikét sem fogadta el, ehhez képest a határozat rendelkezõ részében a jogorvoslati kérelemrõl rendelkezni is elmulasztott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint az alperes eljárása kérelemre vagy hivatalból indul. A (4) bekezdés az alperes hivatalból való eljárása szabályait tartalmazza, míg az (5) bekezdés a hirdetmény közzététele nélküli tárgyalásos eljáráshoz kapcsolódóan tartalmaz rendelkezéseket. A (6) bekezdés szerint, ha az alperes a (3)–(4) és (7) bekezdéseknek megfelelõen kérelmezett vagy kezdeményezett folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, a 86. § (4) bekezdése szerinti határozat meghozatala elõtt ezek vonatkozásában is eljárhat hivatalból. Az újonnan tudomásra jutott jogsértésre vonatkozó tényeket írásban vagy tárgyaláson a felek és az érdekeltek tudomására kell hozni és azokkal kapcsolatban is be kell szerezni álláspontjukat. A (7) bekezdés a jogorvoslati eljárás kezdeményezésének határidejét szabályozza.<br>
A bíróság megállapította, hogy az alperes a folyamatban lévõ jogorvoslati eljárás során észlelt további, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel az 59. § (1) bekezdésének sérelmét megalapozó jogsértést, így a Kbt. 79. § (6) bekezdésének szabályai szerint kellett volna eljárnia. Téves a határozat indokolásában tett, a jogorvoslati kérelemnek részben helytadó megállapítás. Nem fogadta el a bíróság az alperes érvelését, mely szerint a jogorvoslati eljárás során rögzített jegyzõkönyvben a jogsértést megalapozó tényekre irányuló alperesi kérdésfeltevés megfelelne a fentebb hivatkozott eljárási rendnek. A felvett jegyzõkönyvbõl megállapíthatóan a felperes és a kérelmezõ volt jelen a tárgyaláson, az egyéb érdekeltek nem. Ezen túlmenõen önmagában a kérdés irányultsága nem helyettesítheti egy, a jogorvoslati kérelemben meg nem határozott további jogsértés érdemi vizsgálatára vonatkozó eljárás megindulásának közlését, így a felperes ezt a tárgyalás során ilyen formán nem értékelhette. Az alperes akkor járt volna el helyesen, ha egyértelmû nyilatkozatot tesz akár a tárgyalásról felvett jegyzõkönyvben, akár külön írásban arra vonatkozóan, hogy az ajánlati felhívás és dokumentáció vonatkozó részeihez kapcsolódóan a nyertes pályázat érvénytelensége figyelmen kívül hagyása miatt is a felperessel szemben eljárást kíván kezdeményezni és ehhez képest beszerzi a szükséges nyilatkozatokat. Ekkor lett volna a felperes, a kérelmezõ és a többi egyéb érdekelt abban a helyzetben, hogy érdemi nyilatkozatait e jogsértésre figyelemmel is megtehesse. Ehhez képest a felperes a Kbt. 86. § (4) bekezdése szerinti határozatból értesült arról, hogy terhére a jogsértés megállapítása olyan okból történt, amelyre vonatkozóan korábban a jogorvoslati eljárás hivatkozást nem tartalmazott. Sérült ezáltal a Kbt. 79. § (6) bekezdése, továbbá sérültek az Áe. 2. § (6) bekezdésében foglalt alapelvek, amelyek az ügyfél nyilatkozattételhez való jogát jelentik, továbbá azt a jogosultságát, hogy jogairól és kötelezettségeirõl az eljáró szerv megfelelõ <br>
módon tájékoztassa.<br>
Mindezekre figyelemmel a bíróság az alperes határozatát a Pp. 339. § (2) bekezdés q) pontja alapján megváltoztatta és a jogsértés kimondását, valamint a bírság megfizetésére kötelezõ rendelkezést mellõzte figyelemmel arra, hogy a kereseti kérelem az alperes határozatát a jogorvoslati kérelmet elutasító részében nem érintette.<br>
Az alperes a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. §-</a>a rendelkezéseinek megsértésével vizsgálta és értékelte a felperes terhére, hogy a nyertes ajánlattevõ ajánlatát annak ellenére fogadta el érvényesnek, hogy az a minõségtanúsítványt és termékismertetõt angol nyelven tartalmazta, ezért a bíróság a továbbiakban a felperes másodlagos kereseti kérelmét érdemben nem vizsgálta, mivel a felperesi magatartás jogszerûségének vizsgálata a Kbt. hivatkozott szabályai sérelme következtében nem lehetséges.<br>
A felperes pernyertes lett, ezért a bíróság a Pp. 78. § (1) bekezdése alapján kötelezte a pervesztes alperest a perköltség viselésére, amely a felperes jogi képviseletével felmerült és a 12/1992. (IX. 29.) IM r. 1. § (1) bekezdés d) pontja szerint megállapítható ügyvédi munkadíjból állt.<br>
Az illeték viselésérõl a bíróság az illetékekrõl szóló 1990. évi XCIII. törvény 5. § (1) bekezdés c) pontja, 43. § (3) bekezdése, 56. § (1) bekezdése és 62. § (1) bekezdés h) pontja alapján határozott.<br>
<br>
Budapest, 2000. október 12.<br>
<br>
Dr. Sára Katalin s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>