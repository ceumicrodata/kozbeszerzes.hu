<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5886)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.330/13/2001.<br>
<br>
Tárgy: a Magyar Egészségügyi Mosodák Kft. jogorvoslati kérelme a Réthy Pál Kórház-Rendelõintézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magyar Egészségügyi Mosodák Kft. (2600 Vác, Argenthy Döme tér 1–3., képviseli: dr. Kimlei Zsuzsanna ügyvéd, 1064 Budapest, Rózsa u. 64., a továbbiakban: kérelmezõ) jogorvoslati kérelmének, amelyet a Réthy Pál Kórház-Rendelõintézet (5600 Békéscsaba, Gyulai út 18, a továbbiakban: ajánlatkérõ) "az ajánlatkérõ részére mosodai szolgáltatás biztosítása (szállítás is) 2001. július 1-jétõl számított 4 éves idõtartamra" tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) bekezdését, az 55. § (6) bekezdését és a 61. § (1) bekezdését, ezért az ajánlatkérõ eljárást lezáró döntését megsemmisíti, ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, kérelmezõ részére 30 000 Ft igazgatási, szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ (K. É.) 12. számában, 2001. március 21-én ajánlati felhívást jelentetett meg nyílt eljárás lefolytatására, melynek keretében az ajánlatkérõ részére mosodai szolgáltatás biztosítására kért be ajánlatokat a közbeszerzési eljárásban.<br>
A szerzõdés idõtartamát 2001. július l-jétõl számított 4 éves idõtartamban határozta meg. Az ajánlati felhívásban meghatározta, hogy a mosandó textília várható napi mennyisége 1000 kg. Az ajánlati felhívásban az ajánlatkérõ teljes körû ajánlatot várt az ajánlattevõktõl, a többváltozatú ajánlattétel lehetõségét megengedte.<br>
Az ajánlatkérõ dokumentációt is rendelkezésre bocsátott az ajánlattevõk részére a közbeszerzési eljárásban. A dokumentáció tartalmazta az ajánlattétel tartalmi és formai követelményeit, a szolgáltatással kapcsolatos elvárásokat, vállalkozásiszerzõdés-tervezetet és felolvasólapot.<br>
Az ajánlati felhívásban meghatározásra került az ajánlatok elbírálásának szempontja, mely az összességében legelõnyösebb ajánlat volt, az alábbi részszempontok, súlyszámok és a részszempontokra adható pontszámok alapján:<br>
részszempontok	súlyszámok<br>
– a szolgáltatás ára és az áremelés módja	20<br>
– az egészségügyi szakmai igényekhez igazodó minõségi jellemzõk	18<br>
– a textília, forgási sebessége (a szennyes textília átvételétõl a tiszta textília visszaadásáig eltelt idõ órában)	10<br>
– a szolgáltatás technológiai ismérvei	8<br>
A részszempontonként adható ponthatár 1–10 pontig terjedt.<br>
Ajánlatkérõ a dokumentáció I/21. pontjában részletesebben is kifejtette a bírálati szempontoknál, hogy milyen ajánlati vállalásoknál, az értékelés fõ hangsúlya miképpen fog alakulni.<br>
Az ajánlatok bontására 2001. május 2-án került sor, amelyrõl készült jegyzõkönyv megállapította, hogy ajánlatot nyújtott be a Városi Önkormányzat Orosháza Kórháza, a Miskolci Patyolat Szolgáltató Rt., és a kérelmezõ.<br>
Az ajánlatok bontási jegyzõkönyve rögzítette, hogy egyváltozatú ajánlatot nyújtott be a Városi Önkormányzat Orosháza Kórháza és a kérelmezõ. Három változatban nyújtotta be ajánlatát a Miskolci Patyolat Szolgáltató Rt.<br>
Az ajánlatkérõ Értékelõ Bizottsága az ajánlatokat megvizsgálta, majd a közbeszerzési eljárás eredményét a 2001. május 21-ei eredményhirdetésen az alábbiak szerint állapította meg. Összességében legelõnyösebb ajánlatot a Miskolci Patyolat Szolgáltató Rt. tette, I. változatú ajánlati ára 123,20 Ft/kg áfával. Érvénytelen ajánlatot nyújtott be a Városi Önkormányzat Orosháza Kórháza. Nem az ajánlati dokumentáció szerint adta meg az ajánlati árat az ajánlatában. A második legkedvezõbb ajánlatot a kérelmezõ adta 137,20 Ft/kg áfás árral.<br>
A kérelmezõ a jogvesztõ határidõn belül jogorvoslati kérelmet nyújtott be az ajánlatkérõ döntése ellen. A jogorvoslati kérelmében kérte, hogy a Döntõbizottság a jogsértés megállapítása mellett, semmisítse meg az ajánlatkérõ eljárást lezáró döntését, kötelezze a jogorvoslati eljárásban felmerült költségek viselésére, és ideiglenes intézkedésként alkalmazza a szerzõdéskötés megtiltását. Álláspontja szerint az ajánlatkérõ 1., 2. és 3. részszempontnál alkalmazott értékelése nem megalapozott, jogsértõ, a részszempontokra kiadott pontszámok nem arányosak. Az 1. részszempontnál megállapított pontszám nem arányos, álláspontja szerint a pontszámok közötti 40%-os különbség túlzott. A nyertes ajánlattevõ nem nyilatkozott az ártartás mértékére, ezért álláspontja szerint az ajánlatkérõnek érvénytelenné kellett volna nyilvánítani az ajánlatát. A 2. részszempontnál nem az ajánlati vállalásokra tekintettel határozta meg a pontszámokat az ajánlatkérõ. A 3. részszempontnál az ajánlati vállalások eltérõségére adott ajánlatkérõi pontszámok nem tükrözik a százalékos különbséget. Álláspontja szerint az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését és sérült a Kbt. 24. § (1) bekezdése is, mivel az ajánlatok értékelésérõl készült összegzés nem tartalmazza azt, hogy milyen ajánlati vállalási tartalmi elemeket hasonlított össze az ajánlatkérõ, és mely ajánlati árat hasonlította össze az ajánlatkérõ a nyertes ajánlat kiválasztása szempontjából.<br>
A Döntõbizottság ideiglenes intézkedésként a jogorvoslati eljárásban a szerzõdéskötést megtiltotta 2001. május 28-án kelt D.330/5/2001. sz. határozatával.<br>
Ajánlatkérõ érdemi ellenkérelmében hivatkozott arra, hogy az összegzést indokolta az 1-es, 2-es és a 3. részszempontnál az ajánlati vállalások eltérõségét és azokat a fõbb tényeket, amelyek alapján a nyertes ajánlattevõre esett a választása. Készített egy árvizsgálatot, mégpedig arra figyelemmel, hogy ugyan a nyertes ajánlattevõ az ártartás mértékére konkrét százalékos nyilatkozatot nem tett, ezért különbözõ inflációs ráták figyelembevételével számította ki a 4 éves idõtartamra vonatkozóan az ajánlati ár meghatározását, és ezt összehasonlította a kérelmezõ által tett ajánlati ártartás mértékével és így is a nyertes ajánlattevõ tette a legelõnyösebb árajánlatot a 4 éves idõtartamra az ajánlatkérõnek. A 2. részszempontnál a nyertes ajánlattevõ ajánlata meggyõzõbb volt a textíliák szállítására, megõrzésére, mennyiség és minõségi szempontok alapján történõ átadás-átvétel biztosítására, valamint a rendelkezett szolgáltatás felelõsségbiztosítással. További elõnyt jelent az, hogy gépi konténer fertõtlenítõ használatával kedvezõbb megoldást nyújt, mint a kérelmezõ által megadott technológia, a konténerekre védõhuzat alkalmazása többletbiztonságot jelentett. A 3. részszempontnál a felhívásban szerepelt egy maximális 30 óra szállítási ciklusidõ peremfeltételként, ezen belül tett ajánlati vállalást mind a nyertes, mind a kérelmezõ által ajánlott 18 óra/ciklusidõ tartása már többletráfordításokat eredményez az ajánlatkérõtõl, ezért számára 24 óra/szállítási ciklusidõ volt a kedvezõbb.<br>
Kérte a kérelem elutasítását.<br>
A Miskolci Patyolat Szolgáltató Rt. hivatkozott arra, hogy az ajánlat érvénytelenségét nem lehet megállapítani abban az esetben, amikor bírálati szempontra vonatkozóan nem fedi az ajánlat vállalási nyilatkozata az ajánlatkérõ igényét. Álláspontja szerint az ajánlatkérõ a közbeszerzési eljárásban nem sértette meg a közbeszerzési törvényt.<br>
Az Orosháza Városi Önkormányzat Kórháza hivatkozott saját érvénytelenségére, másrészt álláspontja szerint is az ajánlatkérõ értékelése jogsértõ volt 1-es, 2-es és a 3-as részszempontból, ezért e körben csatlakozott a jogorvoslati kérelemhez.<br>
A Döntõbizottság a beszerzett iratok, a tárgyaláson elhangzottak alapján megállapította, hogy a jogorvoslati kérelem részben alapos. A jogorvoslati kérelem alaptalan abban a körben, amely szerint az ajánlati ár és az ártartás mértéke, mint 1. részszempont esetében a nyertes ajánlattevõ ajánlatát érvénytelennek kellett volna nyilvánítani. Alapos viszont az 1-es, 2-es és 3-as részszempontra vonatkozó ajánlatkérõi értékelés körében, mégpedig a nem arányos pontszámok kiosztása és az ajánlati felhívás és dokumentáció követelményeitõl történõ eltérésre vonatkozó ajánlatkérõi értékelés körében.<br>
Ajánlatkérõ 1-es részszempont tekintetében a dokumentáció I/21. pontjában kifejtette, hogy a szolgáltatás ára és az áremelés módja bírálata során elõnyt élvez az ajánlattevõ, aki az intézménynél képzõdõ szennyes textíliák 1 kg mennyiségére vonatkoztatott mosásszolgáltatási árat és a szolgáltatási ár emelésének mértékét a szerzõdés idõtartamában az ajánlatkérõ számára a legalacsonyabb árszinten biztosítja.<br>
Ajánlatkérõ értékelésébõl vélelmezhetõen megállapítható az, hogy a nyertes ajánlattevõ ajánlati árai közül az elsõ változatú ajánlati árat, azaz 123,20 Ft/kg áfás árat vette figyelembe, mivel ez volt számára a legkedvezõbb.<br>
A kérelmezõ egyváltozatú ajánlati ára 137,20 Ft/kg áfával együtt.<br>
A Dokumentáció IV/6. pontjának elõírása szerint, az ajánlati árakat 2002. június 30-ig fixen adják meg, az áremelés 2002. július 1-jétõl vehetõ figyelembe.<br>
Az ajánlati felhívás 9. pontja is elõírta, hogy az ellenszolgáltatás pénzbeli mértéke 2002. június 30-ig nem változhat, 2002. június 30-át követõ idõtartamra az ajánlattevõ adja meg az áremelések módját. A nyertes ajánlattevõ ajánlata 12. oldalán az utolsó elõtti francia bekezdésben olyan vállalást tett, hogy 2002. június 30-ig fixnek tekinti az 1-es, 2-es és 3-as változatban meghatározott árakat, az azt követõ idõszakban minden év július 1-jei hatállyal a felek közös megegyezéssel alakítják ki az új árakat. Az árképzés során tekintetbe veszik az elõzõ év KSH által közzétett inflációját, valamint az adott év egészségügyi kormányzat által meghatározott dologi kiadás mértékét.<br>
A kérelmezõ szintén 2002. június 30-ig fixnek tekinti az általa egy változatban megajánlott ajánlati árát; 2002. július 1-jétõl pedig több lépcsõben, az inflációs ráta 50%-a erejéig érvényesíti ajánlati árában az áremelés módját.<br>
A vállalásokra, a nyertes ajánlattevõ 10 pontot, kérelmezõ 6 pontot kapott.<br>
A Döntõbizottság ajánlatkérõ e részszempontú értékelésénél megállapította, hogy a nyertes ajánlattevõ ajánlati vállalása közül az ártartás mértéke, az áremelés módjára vonatkozó nyilatkozata értékelhetetlen, mivel az áremelés módja tekintetében a felhívás 9. pontja szerint egyértelmûen az ajánlattevõnek kellett volna nyilatkoznia akár összegszerûen, akár százalékos mértékben, és nem a közös megegyezésen alapuló meghatározással a 2002. június 30-át követõ évekre vonatkozóan az ajánlati ár módosulását.<br>
Ugyancsak megállapította a Döntõbizottság, hogy az ajánlatkérõ e részszemponton belül két értékelési elemet kellett volna, hogy értékeljen, viszont nem határozta meg az arányosítás mértékét, azaz azt, hogy az összesen adható maximális 10 pontból milyen százalékos részarányban értékeli az árat és az áremelés módját.<br>
A Döntõbizottság álláspontja szerint – mivel a nyertes ajánlattevõ a két értékelési alszempontból egyikre nem tett konkrét ajánlatot, ezért ezen elemre pontot nem kaphatott volna – az ajánlatkérõ számára 10 pontot nem adhatott volna. Ajánlatkérõ az ajánlatok értékelése során csak az ajánlatban szereplõ vállalásokat értékelheti, az ajánlattevõ helyett azt nem vállalhatja át, számításokat fikcióként nem állíthat fel. Ajánlatkérõ azzal a magatartásával, hogy maga végzett számításokat, továbbá azzal, hogy nem közölte sem a dokumentációban, sem a bírálat során, hogy az elsõ bírálati szemponton belül a két alszempontot milyen arányban veszik figyelembe, megsértette a verseny tisztaságának elvét, azaz a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint: "A közbeszerzési eljárásban – az egyes eljárási cselekmények, az ajánlatok értékelése során hozott döntés és a szerzõdés megkötése tekintetében – az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát."<br>
A 2. részszempont az egészségügyi szakmai igényekhez igazodó minõségi jellemzõk – ezen belül a bírálatnál elõnyt élvez az ajánlat, amely az elszállítandó és a visszaszállítandó textíliák tisztaságának a felhasználási helyre való visszaszállításáig történõ megõrzését, mennyiségi és minõségi szempontok alapján történõ átadás-átvételét biztosítja. E részszemponton belül a nyertes ajánlattevõ ajánlati vállalását azért értékelte kedvezõbbre az ajánlatkérõ, mivel a szállítás során tiszta konténereket védõhuzattal látja el, továbbá rendelkezik szolgáltatás felelõsségi biztosítással és dokumentálta a speciális fertõtlenítõ berendezés alkalmazását. A kiosztott pontszám: kérelmezõ 9 pont, nyertes ajánlattevõ 10 pont volt.<br>
A Döntõbizottság összehasonlította az ajánlati vállalásokat, illetve a dokumentációban, ajánlati felhívásban elõírt követelményeket és arra a megállapításra jutott, hogy az ajánlatkérõnek e részszemponton belül nem tett olyan elõírást, hogy szolgáltatás felelõsségbiztosítást is értékelni fog e részszempontnál, továbbá szintén nem volt elõírás, hogy milyen konténerekkel, védõhuzattal, vagy a nélkül kívánja a szállítás teljesítését és ilyen speciális igényt a dokumentációban nem határozott meg. Így a kedvezõségi elemekre vonatkozó megállapításai, amelyre tekintettel az eltérõ pontokat adta, nem megalapozott. A két ajánlat a vállalásokra tekintettel a Döntõbizottság álláspontja szerint azonos értékû, egyébként a kérelmezõ ajánlata 6–13. oldaláig részletezi a szolgáltatás ismertetését, a 13. oldalon közli, hogy a tiszta textíliákat fertõtlenítõ tehergépjármûvekben és konténerekben szállítja ajánlatkérõ csereruharaktárába. A nyertes ajánlatának 9. oldalán részletezi, hogy a tiszta textíliát szállító konténereket szállítás alatt védõhuzattal látja el, természetesen a védõhuzatok minden szállítás után fertõtlenítõ mosásra kerülnek. Az azonos értékûségnek a pontszámok kiosztásánál is érvényesülni kell.<br>
A 3. részszempontnál a mosás teljesítés határidejére vonatkozóan az ajánlatkérõ közölte a dokumentációban, hogy a szennyes ruha átvételétõl a tiszta ruha kórházba történõ visszaszállításáig szempont bírálatánál elõnyt élvez az az ajánlat, amely rövidebb teljesítési határidõt tartalmaz. A teljesítési határidõre vonatkozóan a felolvasólap V/4-es pontja ad legközelebbi útmutatást, melyet a szennyes ruha helyi átvételétõl a tiszta ruha kórházba történõ visszaszállításáig maximálisan 30 óra idõtartamban határozott meg az ajánlatkérõ. A kérelmezõ 18 órában, nyertes ajánlattevõ 24 órában adta meg a szállítás határidejét, a pontszámok alakulása kérelmezõ esetében 10 pont, a nyertes ajánlattevõ esetében 9 pont. Az ajánlatkérõ értékelése a pontszám kiosztásánál a megállapított pontszám tekintetében nem arányos, mivel nem igazolja vissza az ajánlati vállalási idõbõl fakadó eltéréseket. Az ajánlatkérõnek az érdemi észrevételében írtak, mely szerint a kérelmezõ által ajánlott 18 órás szállítási ciklus idõ folyamatos tartása, szállítást fogadó kórház esetében második, sõt harmadik mûszakos munkarenddel dolgozó átvevõ személyt igényelhet.<br>
Ez utóbbi a kórház számára nem célszerû akkor, hogy ha egy mûszakos munkarendben is el tudja látni a textilfogadási feladatot.<br>
A Döntõbizottság ezzel összefüggésben azt állapította meg, hogy az ajánlatkérõ szintén nem határozta meg a dokumentációban az erre vonatkozó speciális igényét, nevezetesen, hogy a számára 30 órás ciklusidõn belül melyek azok a ciklusidõk, amelyek vállalása számára kedvezõbb.<br>
Egyebekben a kérelmezõ is és a nyertes ajánlattevõ is biztosította azt a lehetõségét, hogy a szennyes ruha átvételekor rendelkezésre bocsát megfelelõ személyzetet, így kérelmezõ 2 fõt, nyertes 1 fõt, aki segítséget nyújt a kórház személyzetének a szennyes ruha átvételében.<br>
Összegezve: a Döntõbizottság tehát megállapította, hogy az ajánlatkérõ az 1. részszempont körében olyan ajánlati vállalást is értékelt a nyertes ajánlattévõ esetében, amely értékelhetetlen volt a nyilatkozata az ártartásra vonatkozóan, továbbá a kiosztott pontszámok nem arányosan kerültek megállapításra, arra való hivatkozással, hogy mivel az 1. részszempont két értékelési alszempontjánál az ajánlatkérõ nem határozta meg azok százalékos részarányát ezért az ajánlati vállalásokra tekintettel e részszempontnál kiadott pontszám nem fedi azok tartalmát.<br>
A 2. részszempontnál olyan ajánlati elemeket vett figyelembe ajánlatkérõ, amelyre vonatkozóan a dokumentációban speciális igényét nem határozta meg, majd az ajánlati vállalásokra figyelemmel, nem azonos mértékben osztotta ki a pontszámokat.<br>
A 3. részszempontnál az értékelésnél figyelembe vett speciális igényeket a dokumentáció nem tartalmazta és e részszempontra vonatkozó ajánlati vállalásoknál viszont a pontszám kiosztásakor figyelembe vette.<br>
A fentiekre figyelemmel a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés megsértését is az ajánlatkérõ terhére meg kellett állapítani.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A 4. részszempontra vonatkozóan a kérelmezõ az ajánlatkérõ értékelését nem vitatta, erre figyelemmel a Döntõbizottság annak érdemi vizsgálatát mellõzte.<br>
Megalapozott továbbá a kérelem abban a részében, hogy az összegzésbõl nem derült ki az, hogy az ajánlatkérõ a többváltozatú ajánlattételre figyelemmel, melyik ajánlati vállalását vetette össze a nyertes ajánlattevõnek és értékelte azt. Ugyancsak az egyes részszempontokhoz adódó ajánlati tartalmi elemek feltüntetése sem történt meg az összegzésben, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének a megsértését is kimondta, mely szerint: "Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
A Döntõbizottság alaptalannak minõsítette a kérelmezõ azon felvetését, miszerint a nyertes ajánlattevõ érvénytelen ajánlatot tett azáltal, hogy az ártartás mértékére nem tett egyértelmû nyilatkozatot a felhívásnak megfelelõen. A Döntõbizottság álláspontja szerint e részszempontnál érvénytelenségi tényezõk nem jöhetnek figyelembe, legfeljebb csak értékelhetetlenségi tényezõk, amelyet ajánlatkérõ a pontszám kiosztásánál és az ajánlati vállalások tartalmi elemeinél vehet figyelembe.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörénél fogva, a Kbt. 88. § (1) bekezdés a), c), d) és h) pontja szerinti jogkövetkezményt alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 4.<br>
<br>
Dr. Eke Pekács Tibor s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>