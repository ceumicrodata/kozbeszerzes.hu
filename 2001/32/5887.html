<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5887)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.250/9/2001.<br>
<br>
Tárgy: a Strabag Építõ Kft. jogorvoslati kérelme Gyõr-Moson-Sopron Megyei Állami Közútkezelõ Kht. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Strabag Építõ Kft. (1135 Budapest, Szegedi út 35–37., képviseli: dr. Meskó Tamásné ügyvéd, 1241 Budapest, Pf. 229, a továbbiakban: kérelmezõ) jogorvoslati kérelmének, amelyet a Gyõr-Moson-Sopron Megyei Állami Közútkezelõ Kht. (9022 Gyõr, Battyhányi tér 8., a továbbiakban: ajánlatkérõ) "a Gyõr-Moson-Sopron Megyei Állami Közútkezelõ Kht. kezelésében lévõ országos közutakon fenntartási munkák végzése" tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#60">Kbt.) 60. §</a> (1) bekezdés d) pontját, ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül 30 000 Ft igazgatási szolgáltatási díjat kérelmezõnek fizessen meg.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ ajánlati felhívását nyílt eljárás lefolytatására a Közbeszerzési Értesítõ 50. számában 2000. december 13-án tette közzé, melyben ajánlatot kért be az 1. és a 84. sz. fõútvonalnak az ajánlati dokumentációban, illetve az ajánlati felhívásban meghatározott útszelvényre vonatkozó karbantartási munkálatainak elvégzésére vállalkozási szerzõdés keretében. Az ajánlati felhívás lehetõvé tette részajánlat tételét is, valamint többváltozatú ajánlattételt, mégpedig az ajánlati felhívás 14. pontja szerint többváltozatú ajánlatot építményenként, legfeljebb egy-egy alternatíva szerint lehetett adni. Az ajánlati felhívás meghatározta az ajánlat elbírálásának szempontját, amely az összességében legelõnyösebb ajánlat volt, a bírálati szempontok pedig a következõk voltak:<br>
részszempontok	súlyszámok<br>
– az ajánlati ár	6<br>
– az átfutási idõtartam	1,5<br>
– a jótállási idõtartam	1<br>
– kis- és középvállalkozások részvételi esélyének növelése	0,3<br>
Az adható pontszám 0 és 100 pont között terjedt.<br>
Az ajánlattételi határidõ 2001. február 21-én volt. Az ajánlattételi határidõig az 1. sz. útra a kérelmezõ alap- és alternatív ajánlatot, az EGÚT Rt. alap- és alternatív ajánlatot, a Swietelsky Kft. alap- és alternatív ajánlatot, a Hódút és az Inreco Kft. alapajánlatot nyújtott be. A 84. sz. útra ajánlatot tett a kérelmezõ, a Mélyépítõ Kft., a Dömper Rt., a Hódút Rt., az EGÚT Rt., a Hoffmann Rt. alapajánlattal, míg a Swietelsky Kft. alap- és alternatív ajánlatot nyújtott be. Az ajánlatok értékelését követõen az ajánlatkérõ az eredményhirdetés idõpontját indokolás nélkül egy esetben elhalasztotta, majd a nyilvános eredményhirdetésre a közbeszerzési eljárásban 2001. április 4-én került sor, ahol az 1. sz. fõútra vonatkozó ajánlatok közül az EGÚT Rt. ajánlatát fogadta el az összességében legelõnyösebb ajánlatnak, a 84. sz. fõútra beérkezett ajánlatokat értékelte, majd az értékelési véleményét megküldte a Közlekedési és Vízügyi Minisztérium Közúti Fõosztályához, mely jelen esetben a közbeszerzési eljárás döntéshozója volt. A Közúti Fõosztály a 84. sz. útra vonatkozó közbeszerzési eljárást eredménytelennek nyilvánította a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontjára hivatkozással. A kérelmezõ alternatív ajánlatát az ajánlatkérõ az értékelésbe nem vonta be, hanem azt nem értékelhetõ megjegyzéssel küldte el a döntést hozó Közúti Fõosztálynak.<br>
A kérelmezõ jogorvoslati kérelmet nyújtott be az ajánlatkérõ eljárást lezáró döntése ellen. Sérelmezte, hogy az ajánlatkérõ az 1. sz. fõútra vonatkozó alternatív ajánlatát az értékelésbe nem vonta be. Amennyiben ezt megtette volna, akkor a bírálati szempontokra figyelemmel összességében õ tette volna a legjobb ajánlatot. A 84. sz. fõútra vonatkozóan pedig azt sérelmezte, hogy az ajánlatkérõ minden indokolás nélkül eredménytelennek minõsítette a közbeszerzési eljárást. Kérte a Döntõbizottságtól az ajánlatkérõ eljárást lezáró döntésének megsemmisítését, a jogsértés megállapítását, bírság szankció alkalmazását a jogsértésért felelõs szervezettel szemben és az eljárási díj, valamint a felmerült költségek megfizetésére való kötelezését az ajánlatkérõnek, ideiglenes intézkedésként pedig a szerzõdéskötés megtiltását indítványozta.<br>
Az ajánlatkérõ érdemi ellenkérelmében hivatkozott arra, hogy az 1. sz. fõútra vonatkozó ajánlatok értékelésénél az EGÚT Rt. alternatív ajánlatát hirdette ki nyertesnek. A kérelmezõ alternatív ajánlatát azért nem tudta értékelni, mert az mûszaki tartalmában nem felelt meg a dokumentáció 15.1 pontjának, mely szerint a kérelmezõ alternatív ajánlata a dokumentáció 5–7 cm kopóréteg elõírása helyett 3,5 cm vastag kopóréteget tartalmazott. Ez nem felelt meg a dokumentáció mûszaki követelményének, így az értékelésbe nem vonta be. A 84. sz. fõútra vonatkozóan elõadta, hogy az ajánlatok értékelését elvégezte és a 12/1999. (III. 11.) KHVM rendelet értelmében az értékelési döntésjavaslatát felterjesztette az AKMI, illetve a Közlekedési és Vízügyi Minisztérium Közúti Fõosztályához. Az AKMI és a Közlekedési és Vízügyi Minisztérium Közúti Fõosztálya azt a döntést hozta, hogy a 84. sz. fõútra eredmény nem hirdethetõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontjára tekintettel. Az 1. sz. útra vonatkozóan a szerzõdést 2001. április 13-án megkötötte. Kérte a kérelem elutasítását.<br>
A Döntõbizottság ideiglenes intézkedést a jogorvoslati eljárásban nem alkalmazott.<br>
A Döntõbizottság a beszerzett iratok, a tárgyaláson elhangzottak és a Közlekedési és Vízügyi Minisztérium Közúti Fõosztályának megkeresésére adott válaszlevele alapján megállapította, hogy a jogorvoslati kérelem részben alapos. Alapos abban a körben, mely szerint a 84. sz. fõútra vonatkozóan az ajánlatkérõ, illetve annak döntéshozó szerve nem helyesen alkalmazta az eredménytelenné nyilvánításra vonatkozó jogszabályhelyet. Így a tárgyaláson az ajánlatkérõ már a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja helyett az (1) bekezdés e) pontjára hivatkozott, mely szerint eredménytelen az eljárás, ha az ajánlatkérõ az eljárást a szerzõdés megkötésére, vagy teljesítésére képtelenné válása miatt [51. § (4) bekezdése] eredménytelenné nyilvánítja. Hivatkozott arra, hogy az ország keleti felében tomboló tiszai árvíz miatt a kormány 2087/2001. (IV. 20.) Korm. határozat szerint elõirányzat-átcsoportosítás végrehajtását rendelte el, amely érintette a korábban a 84. sz. fõútra vonatkozó közbeszerzési eljárás pénzügyi fedezetét is. A Döntõbizottság e körben megkereste a Közlekedési és Vízügyi Minisztérium Közúti Fõosztályát annak a kérdésnek a tisztázására, hogy az elõirányzat-átcsoportosítás érintette-e a 84. sz. fõútra vonatkozó közbeszerzési eljárás pénzügyi fedezetét. A megkeresett szervezet közölte a Döntõbizottsággal, hogy az elkülönítet pénzügyi fedezet átcsoportosítása a 84. sz. fõút elkülönített pénzügyi fedezetét érintette. Az errõl szóló Korm. határozat elõkészítése során a Közlekedési és Vízügyi Minisztérium felsõ vezetése már március hónapban megfelelõ információval rendelkezett az átcsoportosítás várható összegérõl és az érintett fõközlekedési utak karbantartásának pénzügyi fedezetére való kihatásáról. A Döntõbizottság a jogorvoslati kérelemnek tehát azért adott helyt részben, mert az iratokból az volt megállapítható, hogy az ajánlatkérõ a 84. sz. fõútra vonatkozóan az eredménytelenség indokát a Kbt. 60. § (1) bekezdés d) pontjára alapozta, mely szerint egyik ajánlattevõ sem tett az ajánlati felhívásban foglaltaknak az ajánla<br>
tkérõ részére megfelelõ ajánlatot, holott a jogorvoslati eljárásban hivatkozott már a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés e) pontjának fennálltára. A Döntõbizottság megállapította, hogy a Kbt. 60. § (1) bekezdés e) pontja az eredménytelenség okaként megalapozottan fennáll, de meg kellett állapítania a Döntõbizottságnak a jogsértést a 60. § (1) bekezdés d) pontja tekintetében.<br>
A Döntõbizottság az 1. sz. fõút kérelmezõ alternatív ajánlatának értékelésével összefüggésben megállapította, hogy a kérelmezõ alternatív ajánlata nem felelt meg a dokumentáció mûszaki követelményének, a kopóréteg vastagsága tekintetében, ezért a kérelmezõ alternatív ajánlatát az ajánlatkérõnek érvénytelennek kellett volna nyilvánítania. Viszont azáltal, hogy az értékelésbe nem vonta be az alternatív ajánlatát a kérelmezõnek, az ajánlatkérõ az ajánlat érvénytelenségének meg nem állapítása körében jogsértést nem követett el. A Döntõbizottság a bírság szankció alkalmazásától a jelen jogorvoslati eljárásban eltekintett, mivel az ajánlatkérõ a 84. sz. fõútra vonatkozó eredménytelenné nyilvánító döntése mindenképpen megállt csak nem abból az okból kifolyólag, mint ahogy azt az ajánlattevõknek az eljárás összegzésérõl készült dokumentumban megjelölte. Erre figyelemmel állapította meg a Döntõbizottság a jogsértést az ajánlatkérõ terhére, más irányú szankciót, így például bírság intézkedést viszont nem alkalmazott, arra tekintettel, hogy az eredménytelenség ténye a 84. sz. fõút vonatkozásában egyértelmûen fennállt az ajánlatkérõ közbeszerzési eljárásában, a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés e) pontjára alapítottan.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörében a Kbt. 88. § (1) bekezdés d) és h) pontja szerinti jogkövetkezményt alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 25.<br>
<br>
Dr. Eke Pekács Tibor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Nagy László Gábor s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>