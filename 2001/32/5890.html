<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5890)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.282/16/2001.<br>
<br>
Tárgy: a Somogyi és Társa Építõ és Szolgáltató Kft. és a SADE Magyarország Mélyépítõ Kft. jogorvoslati kérelme Soltvadkert Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Somogyi és Társa Építõ és Szolgáltató Kft. (6000 Kecskemét, Tatár sor 6., képviseli dr. Imre András ügyvéd, 6722 Szeged, Bolyai János út 17., továbbiakban I.r. kérelmezõ) és a SADE Magyarország Mélyépítõ Kft. (1117 Budapest, Budafoki út 72., képviseli: dr. Óvári Judit ügyvéd, 6721 Szeged, Vadász u. 8. fszt. l., továbbiakban II.r. kérelmezõ) jogorvoslati kérelme ügyében, melyet Soltvadkert Város Önkormányzata (6230 Soltvadkert, Kossuth u. 6., képviseli: dr. Szentmiklósi Péter ügyvéd, 1036 Budapest, Kolosy tér 5–6., továbbiakban ajánlatkérõ), mint ajánlatkérõ "Soltvadkert város szennyvízcsatorna-hálózat építése III–IV. ütem" közbeszerzési eljárása ellen nyújtottak be a Döntõbizottság I.r. kérelmezõ jogorvoslati kérelmének részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését, ezért a Döntõbizottság az ajánlatkérõ közbeszerzési eljárást lezáró döntését megsemmisíti.<br>
A I.r. kérelmezõ ezt meghaladó és az II.r. kérelmezõ jogorvoslati kérelmét elutasítja.<br>
A Döntõbizottság kötelezi ajánlatkérõt, hogy a I.r. kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg, ezt meghaladó költségeket a felek maguk viselik.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. szeptember 27-én a Közbeszerzési Értesítõ 39. számában tette közzé részvételi felhívását nyílt elõminõsítéses közbeszerzési eljárás megindítására (5657).<br>
A részvételre jelentkezés határideje 2000. október 24-e volt.<br>
A részvételi felhívás 4. pontjában a teljesítés határidejét 2001. augusztus 30-ban állapította meg. A részvételi felhívás 8. pontjában ajánlati biztosíték nyújtási kötelezettséget írtak elõ.<br>
Az ajánlati biztosíték összegét 2 M Ft-ban állapították meg A biztosítékot mind az ajánlatkérõ számlájára történõ átutalással, mind bankgarancia nyújtásával lehetett teljesíteni. Bankgarancia esetére az ajánlatkérõ elõírta, hogy annak az ajánlati kötöttség lejártát követõ 10 napig kell érvényesnek lennie.<br>
Ajánlatkérõ a részvételi felhívás 9. pontjában határozta meg a részvételre jelentkezõk pénzügyi, gazdasági és mûszaki alkalmasságának igazolására kért adatokat, tényeket. Kötelezõen elõírta, hogy meg kell jelölni az alvállalkozói arányokat és a közbeszerzés értékének 10%-át meghaladó mértékben igénybe venni kívánt alvállalkozók vonatkozásában is kérte az alkalmasság igazolását.<br>
A részvételi jelentkezés határidejéig 12 jelentkezés érkezett a felhívásra. Az I. és II.r. kérelmezõ, a CSÕSZER Rt., a SZEVIÉP Rt., a STRABAG Kft., a DEBMUT Rt., a KÖZ-VÍZ Kft., az ÉKISZ Kft., a HOFFMANN Rt., az ALTERRA Kft., az OMS Kft. és a VÍZÉPSZOLG '94 Kft. nyújtotta be jelentkezését.<br>
Ajánlatkérõ 2000. november 3-án hozta meg a részvételi szakaszt lezáró döntését, a STRABAG Kft. kivételével valamennyi pályázatot érvényesnek és minden jelentkezõt alkalmasnak minõsített. A STRABAG Kft. részvételre jelentkezését érvénytelennek nyilvánította.<br>
A részvételi szakasz lezárását követõen ajánlatkérõ ajánlati felhívást küldött – közvetlenül – az elfogadott részvételre jelentkezõknek és 2000. november 23-án helyszíni konzultációt tartott.<br>
A STRABAG Kft. az érvénytelenné nyilvánítás miatt jogorvoslati kérelmet terjesztett elõ.<br>
A Döntõbizottság D.604/4/2000. számú határozatában ideiglenes intézkedésként a közbeszerzési eljárást felfüggesztette, majd a D.604/15/2000. számú határozatában helyt adott a jogorvoslati kérelemnek és az ajánlatkérõnek a STRABAG Kft.-re vonatkozó eljárást lezáró döntését, valamint az ezt követõ döntéseit megsemmisítette és egyben felhívta az ajánlatkérõt, hogy a STRABAG Kft.-t vonja be a közbeszerzési eljárásba.<br>
A Döntõbizottság határozatának jogerõre emelkedését követõen ajánlatkérõ 2001. január 25-én ismételten megküldte az ajánlati felhívását minden részvételre jelentkezõnek és 2001. február 6-án újabb helyszíni konzultációt tartott. Ajánlatkérõ az ajánlati felhívását 2001. február 23-án módosította.<br>
Az ajánlatkérõ az ajánlattevõk felé azt a nyilatkozatot tette, hogy ajánlati felhívásának teljes tartalma a 2001. január 25-i ajánlati felhívása (továbbiakban alap ajánlati felhívás), a 2001. február 23-i módosító ajánlati felhívása, a 2000. november 23-i elsõ és a 2001. február 6-i második konzultáció anyagából állapítható meg.<br>
Az ajánlati felhívása szerint teljes körû, a kiadott dokumentációt kielégítõ, egyváltozatú ajánlatot fogadott el.<br>
Változatlan feltételekkel fenntartotta a 2 M Ft ajánlati biztosítékadási kötelezettséget (módosító ajánlati felhívás 1. pont negyedik bekezdés).<br>
A teljesítési határidõt szintén, változatlanul 2001. augusztus 30-ban jelölte meg (alap ajánlati felhívás 4. pont és vállalkozási szerzõdés blanketta 5. pont).<br>
Az alap ajánlati felhívás 10. pontjában ajánlatkérõ elfogadta, hogy amennyiben az ajánlattevõknél a pénzügyi, gazdasági és mûszaki alkalmasság körében az elõminõsítés óta nem történt változás, nem szükséges újabb igazolása az alkalmasságnak, erre elegendõ az ajánlattevõknek nyilatkozni. Míg változás esetére elõírta, hogy az ajánlattevõ teljesítse a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdésében foglaltakat.<br>
A szerzõdés teljesítése érdekében módosító ajánlati felhívásában a vállalkozási szerzõdés 10–11. pontjában kötbérfizetési kötelezettséget állapított meg, illetve kötbér vállalására adott lehetõséget az alábbiak szerint:<br>
"Késedelmes teljesítés esetén a vállalkozó a vállalkozási díj 1 ezreléke/nap – de legalább 30 000 Ft/nap – késedelmi kötbért tartozik megfizetni, melyet a megrendelõ a vállalkozót mindenkor megilletõ bármely jogcímû juttatásból visszatarthat.<br>
Hibás teljesítés esetére a vállalkozó ......... Ft/nap hibás teljesítési kötbért vállal, amely a hibás teljesítés alapján érvényesíthetõ szavatossági (jótállási) jogok érvényesítésének megvalósulásáig számolható fel; a hibás teljesítésre számítható kötbér összegét a megrendelõ a vállalkozót bármely jogcímen megilletõ juttatásból visszatarthatja.<br>
A bármely okból történõ lehetetlenülés esetére a megrendelõ .... Ft/nap meghiúsulási kötbért számíthat fel ....... napra; a lehetetlenülés esetére számítható kötbér összegét a megrendelõ a vállalkozót bármely jogcímen megilletõ juttatásból visszatarthatja."<br>
Az ajánlatkérõ a módosító ajánlati felhívásában "Egyéb információk" címszó alatt a 10.1. pont ötödik bekezdésében az ajánlat kötelezõen elvárt részei körében elõírta, hogy az ajánlattevõnek mellékelni kell a nyilatkozatát: ".... Ft/nap és alkalmazhatósági határidõ adattartalommal – hibás teljesítés esetére, a késedelmes teljesítés esetére és a bármely okból bekövetkezõ lehetetlenülés esetére vállalt kötbér mértékérõl."<br>
Az ajánlatkérõ módosító ajánlati felhívásában, a vállalkozási szerzõdési blanketta 12. pontjában a szerzõdés biztosítására I. sz. II. sz. és III. sz. óvadéknyújtási kötelezettséget írt elõ, annak érdekében, hogy az óvadékokból a vállalkozó szerzõdésszegése esetére igényét (kötbér, kötbért meghaladó kár stb.) kielégíthesse.<br>
Az I. sz. óvadéknak a szerzõdés megkötését követõen az ajánlattevõ 2 M Ft-os ajánlati biztosítékát minõsítették. Ezen óvadék a sikeres próbaüzem lezárásáig nyújtott biztosítékot.<br>
A II. sz. óvadékot a vállalkozó a szerzõdés megkötését követõen az építési napló megnyitásáig volt köteles nyújtani. Az óvadék összege a teljes vállalkozási díj 3%-ában került megállapításra. Ez az óvadék befizethetõ volt az ajánlatkérõ elkülönített számlájára, de erre az ajánlatkérõ bankgaranciát is elfogadott. Ez az óvadék a hatósági üzemelési engedély jogerõre emelkedését követõ egy évig szolgált az ajánlatkérõ biztosítékául.<br>
A III. sz. óvadék vonatkozásában az ajánlatkérõ az alábbiakat írta elõ:<br>
"Megrendelõ jogosult a szerzõdés teljesítése során vállalkozó részére történõ részszámlák bruttó összegébõl 10%-ot visszatartani (III. óvadék). A III. óvadék bankgaranciával nem helyettesíthetõ. A III. óvadék 50%-át megrendelõ a létesítmény hatósági üzemelési engedélye jogerõre emelkedéséig, másik 50%-át a jótállási idõ lejártáig tarthatja magánál."<br>
A módosító ajánlati felhívás 4. pontjában kerültek meghatározásra az ajánlatkérõ pénzügyi ellenszolgáltatásának feltételei.<br>
".... szerzõdés folyamatos teljesítése esetén rész- és végszámlák alapján foganatosít kifizetést az igazolt mûszaki teljesítést és a rész- vagy végszámla benyújtását követõ 30 napon belül a nyertes ajánlattevõ bankszámlájára, vagy rendelkezése szerint."<br>
A számlázási ütemterv vonatkozásában ajánlatkérõ elvárása így került meghatározásra: "Számlázási ütemtervet átemelõnkénti bontásban kell elkészíteni. Részszámlázási lehetõség 2 db átemelõ + vonzáskörzetének részmûszaki átadása után lehetséges. Összesen 4 db részszámla benyújtására van lehetõség."<br>
A módosító ajánlati felhívás 10.1. pontjában – többek között – még az alábbi okiratok kötelezõ csatolását írta elõ az ajánlatkérõ:<br>
"– A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerinti nyilatkozat az ajánlati felhívás feltételére, a szerzõdés teljesítésére, a kért ellenszolgáltatás összegére és a teljesítési határidõre (csak ajánlattevõknél követelmény),<br>
– Kitöltött cégszerûen aláírt szerzõdéstervezet,<br>
– Nyilatkozat a teljesítésben való saját ajánlattevõi részvétel százalékos arányáról".<br>
Az ajánlattételi határidõ 2001. április 5-e volt. Ajánlatot kilencen nyújtottak be, az I. és a II.r. kérelmezõ, a CSÕSZER Rt., a SZEVIÉP Rt., a STRABAG Kft., az OMS Kft., HOFFMANN Rt., a VADKERT Konzorcium (az ÉKISZ Kft. és a VÍZÉPSZOLG '94 Kft. közösen), valamint az ALTERRA-DEBMUT Konzorcium (ALTERRA Kft. és DEBMUT Rt. közösen).<br>
Az ajánlatok felbontásáról készült jegyzõkönyv tartalmazza az ajánlattevõk nevét, székhelyét, az ajánlati árat és a teljesítési határidõt.<br>
Ajánlatkérõ az ajánlattal kapcsolatos nem egyértelmû kijelentések tartalmának tisztázása érdekében két ajánlattevõtõl felvilágosítást kért.<br>
Az ajánlatkérõ 2001. április 20-án – valamennyi ajánlattevõ írásbeli értesítése mellett – az eredményhirdetést április 23-ról, május 3-ra halasztotta. Döntése indokolásában elõadta, hogy a rendelkezésre álló idõ alatt az ajánlatokat kellõ alapossággal nem tudta értékelni.<br>
Az ajánlatkérõ 2001. április 28-án döntött öt ajánlat érvénytelenségérõl.<br>
Érvénytelenné nyilvánította a II.r. kérelmezõ, a CSÕSZER Rt., a SZEVIÉP Rt., a STRABAG Kft. és az ALTERRA-DEBMUT Konzorcium ajánlatát.<br>
A II.r. kérelmezõ ajánlatának érvénytelenségét három okra alapította az ajánlatkérõ: Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja alapján érvénytelen az ajánlat, mert a részvételi felhívás 8. b) pontjával ellentétben – mely szerint a bankgaranciának az ajánlati kötöttség lejártát követõ 10 napig (2001. július 2-ig) kell érvényesnek lenni, az ajánlattevõ bankgaranciája csak 2001. július 2-án déli 12.00 óráig marad hatályban.<br>
Ajánlattevõ eltért az ajánlati dokumentációtól, a szerzõdéstervezet 10. pontjában, így egyben az is megállapítható, hogy ajánlata az ajánlati felhívás 10.1. alpontjával ütközik. Emiatt ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján is érvénytelen.<br>
Szintén az elõbbi pontot jelölte meg érvénytelenségi oknak a vonatkozásban, hogy ajánlattevõ a részvételi felhívás 4. pontjában meghatározottakkal szemben 2001. október 31-ben jelölte meg a teljesítési határidõt.<br>
A 2001. május 3-i eredményhirdetésen ajánlatkérõ megállapította, hogy a közbeszerzési eljárás eredményes volt. Négy ajánlattevõ – az I.r. kérelmezõ, a HOFFMANN Rt., az OMS Kft. és VADKERT Konzorcium – ajánlatát fogadta el érvényesnek. Nyertes ajánlattevõnek a VADKERT Konzorciumot hirdették ki, míg a nyertest követõ legkedvezõbb ajánlatot tevõnek az I.r. kérelmezõt választották. Az összegezés írásbeli elkészítése rövid technikai szünet után megtörtént. Ajánlatkérõ felolvasta az eljárás eredményérõl készített összegezést, mely tartalmazta az értékelést, a részszempontokra adott pontszámokra vonatkozóan is. Ajánlatkérõ az eredményhirdetési jegyzõkönyvbe foglalta az ajánlatok egyes tartalmi elemeinek értékelését.<br>
Az I.r. kérelmezõ kérte ajánlatkérõ közbeszerzési eljárást lezáró döntésének megsemmisítését [<a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pont] és ajánlatkérõi jogsértés megállapítását [Kbt. 52. § (2) bekezdés d) pontja, az 53. § (2) bekezdés, 55. § (5)–(6) bekezdései, az 59. § (1) bekezdés és a 61. § (1) bekezdés, 88. § (1) bekezdés d) pontjai], továbbá ajánlatkérõ kötelezését az eljárási költségek viselésére.<br>
Ideiglenes intézkedésként a szerzõdéskötés megtiltása iránt terjesztett elõ kérelmet.<br>
Az I.r. kérelmezõ jogorvoslati kérelmét egyrészt az eljárás nyertese, a VADKERT Konzorcium ajánlatának érvénytelenségére alapította, másrészt több szempontból vitatta az ajánlatkérõ értékelését, elbírálásának, pontozásának helyességét.<br>
A nyertes ajánlata érvénytelenségét arra hivatkozással kérte megállapítani, hogy az ajánlati felhívás ellenére a kötbért nem ..... Ft/nap-ban és alkalmazhatósági idõtartammal határozta meg.<br>
Kifogásolta, hogy az ajánlatkérõ késõbbre halasztotta az eredményhirdetést, az eredményhirdetés "felfüggesztésre" került, nem hirdette ki szabályosan az összegezést, nem hívta fel a nyertes ajánlattevõt a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. §.</a> (4) bekezdése szerint nyilatkozattételre. Hivatkozott arra, hogy a lebonyolító másként értékelte az ajánlatokat (többek között a VADKERT Konzorcium ajánlatát érvénytelennek nyilvánította és az ajánlatkérõ részére, kérelme ellenére, nem nyújtott tájékoztatást. A jogorvoslati eljárásban ajánlatkérõ által az I.r. kérelmezõ ajánlatával kapcsolatosan felvetett észrevételekre elõadta, hogy az ajánlati felhívás nem jelölt meg részszámlázási kötelezettséget, így részérõl csak végszámla benyújtása nem kifogásolható. A III. sz. óvadék álláspontja szerint egyrészt levonható a végszámlából, másrészt a végszámla benyújtásáig az ajánlatkérõ az ellenérték teljes birtokában van, mindezekre tekintettel ajánlata érvényes volt.<br>
A II.r. kérelmezõ jogorvoslati kérelmében kérte az ajánlata érvénytelenségét megállapító ajánlatkérõi döntés megsemmisítését a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján, a Kbt. 88. § (1) bekezdés d) pontja alapján annak megállapítását, hogy jogszabálysértõ a részvételi felhívás 4. pontja és az ajánlati dokumentáció 4. pontja, egyben az ajánlatkérõ kötelezését kérte a költségek viselésére.<br>
Ideiglenes intézkedésként az eljárás felfüggesztése iránti kérelmet terjesztett elõ.<br>
A II.r. kérelmezõ álláspontja szerint a részvételi felhívás közzétételekor helyes volt a felhívás 4. pontjában a 2001. augusztus 30-i teljesítési határidõ megállapítása. Azonban az eltelt hosszú idõ miatt, az ajánlati dokumentáció 4. pontjában már nem lehetett volna ezt az idõpontot feltüntetni. A beruházást lehetetlen teljesíteni erre az idõpontra, ha pedig a szerzõdéskötés idõpontjában fennáll a lehetetlenség, akkor az a szerzõdés a Ptk. 227. § (2) bekezdése értelmében semmis.<br>
A II.r. kérelmezõ jogorvoslati kérelmében elõadta, hogy ajánlati biztosíték nyújtása is megfelelt az ajánlati felhívásban foglaltaknak, az 2001. július 2-ig hatályban volt. Annak a körülménynek, hogy ezen a napon csak déli 12 óráig, nincs jelentõsége, ugyanis a bankok nyitvatartási idejéhez alkalmazkodni kell és a bankgarancia benyújtását a bank általános szerzõdési feltételei között szabályozza.<br>
A II.r. kérelmezõ álláspontja szerint a lehetetlenülési kötbérnél eltért ugyan az ajánlati felhívástól, ez azonban nem kifogásolható, ugyanis a bármely okból történõ lehetetlenülésre alapított kötbért a Ptk. nem ismeri, a Ptk. szabályozásának megfelelõen javította csak a szerzõdés erre vonatkozó pontját.<br>
A Döntõbizottság a két jogorvoslati kérelmet, mivel ugyanazon közbeszerzési eljárás felülvizsgálatára irányultak egyesítette.<br>
Ajánlatkérõ mind az I.r., mind a II.r. kérelmezõ jogorvoslati kérelmét alaptalannak ítélte, kérte azok elutasítását.<br>
Ajánlatkérõ visszautasította az I.r. kérelmezõnek az eredményhirdetési eljárás lefolytatása jogszerûségét vitató nyilatkozatait. Álláspontja szerint a Kbt. alapján jogszerûen halasztotta el és folytatta le az eredményhirdetést, az írásbeli összegezés is rövid technikai szünet után elkészült.<br>
Álláspontja szerint nem tárgya az eljárásnak a bonyolító elõkészítõ anyagainak vizsgálata, az eljárást lezáró döntést az ajánlatkérõ maga hozta meg.<br>
Az ajánlatkérõ álláspontja szerint a VADKERT Konzorcium ajánlata érvényes. Ajánlatkérõ azt elismerte, hogy a késedelmi kötbért és a meghiúsulási kötbért a nyertes ajánlattevõ ugyan nem az ajánlati felhívás szerinti ..... Ft/nap és alkalmazhatósági idõtartam megjelöléssel adta meg, ennek ellenére elfogadta az ajánlatot. Elfogadásának indoka pedig az volt, hogy a meghiúsulási kötbér természeténél fogva csak %-os mértékben adható meg, míg a hibás teljesítési kötbér a megadott mérték alapján lebontható napokra és így az ajánlatok összehasonlíthatók.<br>
Ajánlatkérõ a II.r. kérelmezõ jogorvoslati kérelmére írásbeli észrevételében elsõdlegesen arra hivatkozott, hogy a jogorvoslati kérelem a részvételi felhívásban és az ajánlati felhívásban foglaltakat támadó részében (teljesítési határidõ 2001. augusztus 30.) elkésett, a 15 napos jogvesztõ határidõ letelte után nyújtották be. Másrészt kiemelte, hogy a megadott teljesítési határidõre az ajánlattétel idõpontjában lehetséges volt a teljesítés. Ennek alátámasztására tételes mûszaki elemzést csatolt. Ajánlatkérõ álláspontja szerint a bankgarancia vonatkozásában is helyes volt a II.r. kérelmezõ ajánlatának érvénytelenné nyilvánítása. Ugyanis az ajánlattevõk ajánlati kötöttsége 2001 július 2-án 24.00 óráig áll fenn. A II.r. kérelmezõ bankgaranciája pedig ezt megelõzõen már 12.00 órakor lejár. Nem várható el a bankonként teljesen változó nyitvatartási feltételek tanulmányozása, gondos eljárással, a következõ napi lejáratú bankgaranciával ez a probléma kiküszöbölhetõ.<br>
Ajánlatkérõ álláspontja szerint nem kifogásolható a bármely okból bekövetkezõ lehetetlenülés esetére vonatkozó kötbérvállalás lehetõvé tétele az ajánlati felhívásban. Ugyanis ez egy többletvállalás a Ptk. szabályozásához képest.<br>
A VADKERT Konzorcium írásbeli észrevételt nyújtott be, álláspontja szerint ajánlata érvényes.<br>
A késedelmi kötbérre az ajánlati felhívásnak megfelelõen adta meg ajánlatát, a meghiúsulási kötbér pedig nem határozható meg Ft/nap mértékegységgel, mivel, egy beruházás vagy elkészül, vagy nem.<br>
A hibás teljesítési kötbér vonatkozásában arra hivatkozott, hogy a beruházás tárgya speciális, csatorna. A jelentéktelen "zöld hibákat" ténylegesen nem javítják, míg feltétlenül javítandó "piros hibák" esetén a csatorna üzeme nem biztosított vagy késõbbi üzemzavar fokozott kockázata áll fenn, ebben az esetben a csatorna ilyen hibával nem adható át. A feltételesen javításra szoruló "kék hiba" esetén vizsgálható álláspontja szerint igazán a hibás teljesítés és annak jogkövetkezményei. Az ajánlatkérõ dönti el, hogy ebben az esetben kijavítást kér vagy árleszállítást. Észrevételében ezt így határozta meg: "ajánlatunkat elsõ osztályú kivitelezésre adtuk, amennyiben azt nem tudjuk biztosítani és a csatornamû leminõsítésre kerül ezért a beruházó árleszállítást alkalmazhat, amelynek maximális értékére az ajánlati ár 26%-os mértékben azaz 136 487 000 Ft ajánlatot adunk".<br>
Az I.r. kérelmezõ észrevételében a II.r. kérelmezõ jogorvoslati kérelmének elkésettségére hivatkozott.<br>
A Döntõbizottság helyt adott az ideiglenes intézkedés iránti kérelemnek, és a 282/3/2001. számú határozatában az eljárást lezáró szerzõdés megkötését megtiltotta. Az ajánlatkérõ a szerzõdést nem kötötte meg.<br>
Az I.r. kérelmezõ kérelme részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A (2) bekezdés szerint érvénytelen az ajánlat, ha<br>
a) azt az ajánlati felhívásban meghatározott ajánlattételi határidõ lejárta után nyújtották be;<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre;<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A Döntõbizottság a fenti jogszabályhelyekre tekintettel elõször a nyertes ajánlattevõ ajánlatának érvényességét vizsgálta, figyelemmel az I.r. kérelmezõ jogorvoslati kérelmében foglaltakra. E vizsgálat során az ajánlatkérõ eljárást lezáró döntését vette figyelembe, tekintettel arra, hogy az ezt megelõzõ dokumentumok – így a lebonyolító javaslatai – csak elõkészítõ, közbensõ jellegûek és a döntés joga, valamint felelõssége az ajánlatkérõé.<br>
A VADKERT Konzorcium a kötbérekre az ajánlatát az alábbiak szerint adta meg az ajánlata 14. oldalán:<br>
"Késedelmes teljesítés esetére 600 000 Ft/naptól indul és a mellékelt táblázat szerint adjuk, felsõ határ nélkül.<br>
Hibás teljesítésre vállalt kötbér mértéke: a vállalási ár 26%-a.<br>
Bármely okból bekövetkezõ lehetetlenülés esetére vállalt kötbér: a vállalási ár 30%-a.<br>
Késedelmes teljesítés esetére naponta 0,5%-kal emelte a késedelmi kötbért a hivatkozott táblázatában.<br>
A késedelmi kötbér ajánlata ........... Ft/nap megjelölést tartalmaz, és alkalmazhatósági idõt is: "korlátlan". Így az érvényességi feltételnek megfelel.<br>
A meghiúsulási kötbér vonatkozásában az ajánlatkérõ a fentiekben már hivatkozott módosító ajánlati felhívás "Egyéb információk" címszó alatt 10.1. ötödik bekezdésében lehetetlenülés esetére a kötbér "mértékére" kért nyilatkozatot, és ekként is adta meg a nyilatkozatát a nyertes ajánlattevõ, tehát ez is megfelelõ volt.<br>
A Döntõbizottság álláspontja szerint azonban a VADKERT Konzorcium ajánlata a hibás teljesítési kötbérre tett, az ajánlati felhívásnak meg nem felelõ ajánlat miatt érvénytelen.<br>
Ajánlati felhívás szerint (módosító ajánlati felhívásban vállalkozási szerzõdés 10–11. pont, és "Egyéb információk" 10.1. ötödik bekezdése) mint már fentiekben idéztük ........ Ft/napban és alkalmazhatósági idõtartammal kellett ajánlatot tenni a hibás teljesítési kötbérre. Ezzel szemben a VADKERT Konzorcium a vállalási ár 26%-ra tett ajánlatot (ajánlata 14. oldal).<br>
Az így megadott kötbér mérték alapján a napi kötbér összege nem állapítható meg (erre a tárgyaláson sem tudott az ajánlatkérõ képviselõje elfogadható, egzakt, egyértelmû számítási módot javasolni), ennek hiányában pedig az ajánlatok nem összehasonlíthatóak.<br>
Így ajánlata, mivel az ajánlati felhívásnak nem felel meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen. Erre tekintettel sértette meg ajánlatkérõ a Kbt. 52. § (1) bekezdését.<br>
A Döntõbizottság eljárása során a becsatolt iratokból és az ajánlatkérõ, a VADKERT Konzorcium észrevételébõl, de magának az I.r. kérelmezõnek a nyilatkozatából is megállapítható volt, hogy az I.r. kérelmezõ ajánlata sem felel meg maradéktalanul az ajánlati felhívásban és a dokumentációban foglaltaknak.<br>
Az I.r. kérelmezõ ugyanis nem nyújtott III. sz. óvadékot és ezt pótlandó egyéb formában sem vállalta ajánlatában a III. sz. óvadék nyújtását, amelyet pedig az ajánlattevõknek a részszámlák terhére volt kötelezõ nyújtaniuk.<br>
Miután a Döntõbizottság I.r. kérelmezõ elsõdleges kérelmének helyt adott és a közbeszerzési eljárásban csak érvényes ajánlatok hasonlíthatóak össze, erre tekintettel az ajánlatkérõ értékelésre vonatkozó döntését a Döntõbizottság érdemben nem vizsgálta. A döntés megsemmisítésére tekintettel az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése alapján módja van az érvényes ajánlatok ismételt elbírálására.<br>
A Döntõbizottság álláspontja szerint I.r. kérelmezõ jogorvoslati kérelme az alábbiakat tekintve megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdése szerint az ajánlatkérõ az eredményhirdetés idõpontját – indokolt esetben – egy alkalommal, legfeljebb harminc nappal elhalaszthatja. Az ajánlatkérõ az eredeti határidõ lejárta elõtt köteles a halasztásról és annak indokáról az összes ajánlattevõt egyidejûleg, közvetlenül, írásban tájékoztatni.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(4) bekezdése alapján az eredményhirdetésen az eljárás nyertese nyilatkozik arról, hogy a kis- és középvállalkozásokról, fejlõdésük támogatásáról szóló törvény szerint mikro-, kis-, vagy középvállalkozásnak minõsül-e.<br>
Ajánlatkérõ a szabályosan meghosszabbított eredményhirdetési idõpontban – a kérelmezõ által sem vitatottan – az eredményhirdetést megkezdte, megnevezte az érvénytelen ajánlatokat, az eljárás nyertesét, az õt követõ második legkedvezõbb ajánlatot tevõt, és az ajánlattevõk által elért összesített pontszámot. Tény, hogy az összegzés részletes ismertetését szünet után folytatta, azonban a törvény nem tiltja az egyes eljárási cselekmények – így az eredményhirdetés során – szünet elrendelését, ily módon az eredményhirdetés a törvény szabályának megfelelõen megtörtént. A nyertes ajánlattevõ a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(4) bekezdése szerinti nyilatkozatának beszerzése nincs kihatással az ügy érdemére, a döntés megsemmisítésére tekintettel jogsértést e tekintetben a Döntõbizottság nem állapított meg.<br>
A Döntõbizottság megállapította, hogy a II.r. kérelmezõ jogorvoslati kérelme részben elkésett, részben megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, e határidõk elmulasztása jogvesztéssel jár. A (8) bekezdés a) pontja szerint a határidõ lejártának kiszámításakor a jogsértõ esemény bekövetkezésénék kell tekinteni a jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
A II.r. kérelmezõnek a részvételi felhívás és az ajánlati dokumentáció 4. pontja (a 2001. augusztus 30-i teljesítési határidõ meghatározása) jogellenességének megállapítására irányuló jogorvoslati kérelme elkésett. Az ajánlattételi határidõ 2001. április 5-e volt, így ettõl számítva, a 15 napos jogvesztõ határidõ letelt a kérelem 2001. május 16-i postára adási idõpontjához képest.<br>
II.r. kérelmezõ ajánlatában egyértelmûen 2001. október 31-i teljesítési határidõt vállalt. Ily módon nem felelt meg az ajánlata a 2001. augusztus 30-i teljesítési határidõ követelményének, így az ajánlatkérõ helyesen nyilvánította a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek az ajánlatot.<br>
Miután a fenti okból a II.r. kérelmezõ ajánlata kétség kívül érvénytelen volt, ajánlatkérõ további érvénytelenségre vonatkozó indokait a Döntõbizottság nem tartotta szükségesnek vizsgálat tárgyává tenni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján állapította meg a jogsértést, a c) pont alapján határozott az eljárást lezáró döntés megsemmisítésérõl és az a) pont alapján a megalapozatlan kérelemrészeket részben elkésettségre, részben megalapozatlanságra tekintettel elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett a költségek viselésérõl.<br>
A bíróság elõtti jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. május 31.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>