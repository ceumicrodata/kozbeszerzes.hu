<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5821)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.231/9/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás Tiszaföldvár Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által Tiszaföldvár Város Önkormányzata (5430 Tiszaföldvár, Bajcsy-Zs. u. 2–4., a továbbiakban: ajánlatkérõ) "Tiszaföldvár Város Önkormányzata tulajdonában lévõ ivóvíztároló torony külsõ-belsõ rekonstrukciója a rendelkezésre bocsátott tervdokumentáció szerint" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, és ajánlatkérõ írásban és a tárgyaláson tett nyilatkozata alapján az alábbi tényállást állapította meg:<br>
Ajánlatkérõ 2001. március 29-én hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján, amelynek tárgya Tiszaföldvár Város Önkormányzata tulajdonában lévõ ivóvíztároló torony külsõ-belsõ rekonstrukciója a rendelkezésre bocsátott tervdokumentáció szerint. Az ivóvíztároló torony magassága 44 méter, jelenlegi víztároló kapacitása 500 m3, a rekonstrukció során 200 m3 tároló kapacitású szénacél belsõ tartály alakítandó ki.<br>
Az ajánlati felhívás 4. pontja szerint a teljesítés határideje: 2001. július 31. Ajánlatkérõ meghatározta, hogy az összességében a legelõnyösebb ajánlat szempontja alapján bírálja el az ajánlatokat, megjelölte az értékelési részszempontokat, a súlyszámokat és az adható pontszámokat.<br>
Az ajánlati felhívás 12. pontjában meghatározta ajánlatkérõ azt is, hogy a következõ ajánlattevõknek küldi meg az ajánlati felhívást: Mezõgazdasági Öntözõvíz Szolgáltató Egyesülés, LANA '91 Kft., Általános Vállalkozási Mûhely Kft., Vass és Társa Kft., ÉPVILLSZER Kft., Szabados és Társa Kft., Építõ-Társak 94 Kft., SÁMA Építõ, Szerelõ és Szolgáltató Kft., BAU-VERTIKÁL Kft., Generál-Bau Koop Kft., KUN-TRADE Kereskedelmi és Szolgáltató Kft.<br>
Az ajánlatok felbontása és a nyitó tárgyalás idõpontjaként 2001. április 23-át jelölte meg ajánlatkérõ, az ajánlati felhívás szerint az eredményhirdetés az ajánlattételi határidõ lejártát követõ harminc napon belül történik, a nyertes ajánlattevõvel szerzõdést az eredményhirdetéstõl számított tizenöt napon belül köti meg.<br>
Ajánlatkérõnek a Döntõbizottság elnökéhez 2001. április 2-án érkezett tájékoztatása szerint az ivóvíztároló torony állapotában hirtelen bekövetkezett állagromlás miatt haladéktalanul szükségessé vált annak rekonstrukciója, amelyhez az állami vis maior keretbõl kapott ajánlatkérõ támogatást. Ennek felhasználását 2001. július 30-ig kéri a területfejlesztési tanács. A munkálatokat sürgeti az is, hogy 12 ezer ember ivóvíz-ellátása a nyári csúcsfogyasztásra biztosított legyen. A tájékoztatáshoz mellékelte az ajánlati felhívást és a tervdokumentációt.<br>
A Döntõbizottság elnöke 2001. április 13-án jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból a Kbt. 70. § (1) bekezdés c) pontja feltételeinek fennállása nem állapítható meg egyértelmûen. Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát. A jogsértésrõl történõ tudomásszerzés idõpontjaként 2001. április 2-át, az ajánlati felhívás részére történõ megküldésének napját jelölte meg.<br>
Ajánlatkérõ észrevételében elõadta, hogy kb. 3-4 évvel ezelõtt kaptak olyan jelzést a Víz- és Csatornamûvek szakembereitõl, hogy a víztorony mûszaki állapotában jelentõs károsodások következtek be. Ennek tisztázására elvégeztették a torony mûszaki felülvizsgálatát. Megállapítást nyert, hogy a víztorony felújításra szorul.<br>
A felújítást ajánlatkérõ 1999-ben pénzügyi fedezet hiányában nem tudta elkezdeni, mivel 1999-ben jelentõs belvízkárok keletkeztek a településen, amely az ajánlatkérõ szabad pénzeszközeit teljes egészében felemésztette. A fedezet elõteremtése érdekében 2000-ben a Jász-Nagykun-Szolnok Megyei Területfejlesztési Tanácshoz nyújtott be pályázatot ajánlatkérõ és a vis maior keretbõl 61 millió Ft támogatást kapott. Ezt követõen 2001. januárjában megtörtént a tervezõ kiválasztása, majd a szükséges tervdokumentáció elkészültével megkezdõdhetett a kivitelezõk pályáztatása.<br>
A rendelkezésre álló mûszaki dokumentáció és szakhatósági vélemények azt támasztották alá, hogy a vízellátás biztonságának megteremtése érdekében a rekonstrukciót rendkívüli sürgõsséggel el kell végezni, azért választották a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti eljárást. Észrevételéhez mellékelte a korábbi mûszaki felülvizsgálatot végzõ szakértõ rövid véleményét, az ÁNTSZ szakvéleményét és a Közép-Tisza-vidéki Vízügyi Igazgatóság nyilatkozatát, amelyek alátámasztják ajánlatkérõ döntését és a rendkívüli sürgõsséget.<br>
Ajánlatkérõ a tárgyaláson bejelentette, hogy a közbeszerzési eljárást a jogorvoslati eljárásra tekintettel felfüggesztette, az ajánlattételi határidõt elhalasztotta.<br>
A Döntõbizottság megállapította, hogy az ajánlatkérõ jogsértést nem követett el.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a hirdetmény közzététele nélküli tárgyalásos eljárást a Döntõbizottság elnöke részére megküldött tájékoztatása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapozta. E rendelkezés szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottságnak azt kellett vizsgálnia, hogy az ajánlatkérõ által indított tárgyalásos eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételei fennállnak-e.<br>
A jogorvoslati eljárás során megállapítást nyert, hogy 1999 februárjában készült el a víztorony mûszaki felülvizsgálata, amelyben a tervezõ rögzítette, hogy a torony felújításra szorul, meghatározta, hogy mely munkálatokat kell sürgõsen elvégezni, és melyek azok, amelyek 1-2 év múlva esedékesek. Ezt követõen ajánlatkérõ folyamatosan végzett munkálatokat a víztoronyban keletkezett hibák kijavítása érdekében. Az 1999. évi állapothoz képest azonban 2000. év végére olyan mértékben romlott a víztorony állapota, hogy a mûszaki felülvizsgálatot végzõ tervezõ 2000. november 22-én kelt véleménye szerint a felújítási munkálatokat haladéktalanul meg kell kezdeni, mert a halasztás a szerkezetek komoly károsodását okozhatja. A Közép-Tisza-vidéki Vízügyi Igazgatóság 2000. november 28-i véleménye szerint a víztorony állaga statikailag veszélybe került, a város biztonságos ivóvíz- és tûzivíz-ellátása a víztorony nélkül kérdésessé válik. A víztorony rekonstrukcióját és a munkálatok azonnali megkezdését javasolják. Ajánlatkérõ saját pénzügyi forrással nem rendelkezett.<br>
A Döntõbizottságnak vizsgálnia kellett azt is, hogy attól az idõponttól kezdve, hogy ismert volt ajánlatkérõ számára a sürgõs beszerzési igény, megtett-e mindent haladéktalanul annak érdekében, hogy a szükséges különbözõ eljárásokat – a támogatási pályázat benyújtása, tervek elkészítése, engedélyeztetés, közbeszerzési eljárás – megindítsa.<br>
Ajánlatkérõ 2000. december 12-én kapott értesítést arról, hogy a Jász-Nagykun-Szolnok Megyei Területfejlesztési Tanács 61 millió Ft támogatást nyújtott a városi víztorony helyreállításához. Miután ajánlatkérõ korábban nem rendelkezett fedezettel a rekonstrukció tervének elkészítéséhez sem, ezért a fedezet biztosítását követõen került sor a tervezõ kiválasztása, majd 2001. január 2-án ajánlatkérõ megkötötte a kiválasztott tervezõvel az építési engedélyes és kiviteli tervek elkészítésére a tervezõi szerzõdést. E szerzõdés szerint az építési engedélyes terveket 2001. január 31-ig, a kiviteli terveket 2001. február 28-ig kellett a tervezõnek elkészítenie. Ajánlatkérõ a tervek átvételét követõen azonnal benyújtotta az építési engedély iránti kérelmét az építési hatósághoz, Martfû város jegyzõjéhez.<br>
Martfû város jegyzõje 2001. március 27-én hozta meg az ivóvíztároló torony belsõ rekonstrukciós, átépítési munkálatainak elvégzésére vonatkozó határozatát, amelyet ajánlatkérõ 2001. március 29-én kapott meg. Ajánlatkérõ még ezen a napon megindította a közbeszerzési eljárást.<br>
Az építési munkák megkezdéséhez a tervezési feladatok és az engedélyeztetés elvégzése szükséges. Meghatározó jelentõségû, hogy a közbeszerzési eljárás indítása a jelen esetben függött-e a jogerõs építési engedély meglététõl.<br>
A közbeszerzés keretében megvalósuló építési beruházásra vonatkozó ajánlati felhívás dokumentációjának részletes mûszaki tartalmáról szóló 1/1996. (II. 7.) KTM rendelet (a továbbiakban: Rendelet) 1. §-a szerint a közbeszerzési törvény értelmében közbeszerzési eljárási kötelezettség körébe tartozó építési beruházásra vonatkozó ajánlati felhívás dokumentációjának mûszaki tartalmát az e rendeletben szabályozott ajánlatkérési mûszaki dokumentációban (a továbbiakban: ajánlatkérési mûszaki dokumentáció) kell rögzíteni. A 2. § (1) bekezdése szerint e rendelet alkalmazása szempontjából ajánlatkérési mûszaki dokumentáció: a jogerõs, végrehajtható és érvényes építési vagy létesítési hatósági engedélyokirat és a hozzá tartozó tervek alapján készített, az építmény helyszínét, környezetét, jelenlegi, valamint kész állapotát – az ajánlatadáshoz szükséges és elégséges módon – rögzítõ írásos dokumentumok és tervrajzok összessége.<br>
Az ajánlatkérõnek a fent idézett Rendeletben meghatározott tartalmú ajánlatkérési mûszaki dokumentációval csak a <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdés szerinti építési beruházás esetén kell rendelkeznie a közbeszerzési eljárás megindításakor, felújítás, korszerûsítés – mint szolgáltatás – beszerzése esetében nem.<br>
A Döntõbizottság a rendelkezésére álló építési engedély és a tervdokumentáció alapján megállapította, hogy a beszerzés tárgya átépítési munka, ami a <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdése szerinti építési beruházásnak minõsül, így a közbeszerzési eljárásban nem lehetett eltekinteni a Rendelet szerinti dokumentációtól.<br>
A Döntõbizottság megállapította, hogy ajánlatkérõ a fedezet rendelkezésére állását követõen haladéktalanul intézkedett a tervek elkészítése, majd az engedélyeztetés iránt. A fentiek alapján azonban ajánlatkérõ csak akkor került olyan helyzetbe, hogy megindítsa a közbeszerzési eljárást, amikor a Rendeletben meghatározott ajánlatkérési mûszaki dokumentáció is a rendelkezésre állt. Megállapítást nyert, hogy ennek birtokában azonnal megindította a közbeszerzési eljárást.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A fentiek alapján a Döntõbizottság a jogorvoslati eljárást megszüntette.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 9.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>