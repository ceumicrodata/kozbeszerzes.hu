<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (5823)
</b></h2><FONT size=3><i><u></i></u><br>
<br>
13.K.34.295/2000/7.<br>
<br>
A Fõvárosi Bíróság a dr. Müller Ibolya jogtanácsos által képviselt Petz Aladár Megyei Oktató Kórház (9024 Gyõr, Vasvári P. u. 2.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv.sz.: D.121/11/2000.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek 4000 (négyezer) Ft perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes mint ajánlatkérõ a Közbeszerzési Értesítõ 2000. február 16-i számában tette közzé ajánlati felhívását nyílt közbeszerzési eljárás megindítására 12 havi szükségletét biztosító egészségügyi mûanyagáruk beszerzése tárgyában.<br>
A felperes az ajánlati felhívás 11. a) pontjában meghatározta az ajánlattevõktõl pénzügyi, gazdasági és mûszaki alkalmasságuk igazolására kért adatokat és tényeket. A gazdasági alkalmasság igazolására – többek között – elõírta 60 napnál régebbi cégkivonat becsatolását. A mûszaki alkalmasság igazolására az elõzõ három év kórházi referenciáit, a termék leírását és mintapéldányának csatolását kérte.<br>
Az ajánlati felhívás 11. b) pontja szerint a szerzõdés teljesítésére alkalmatlanná minõsítés szempontja a beszerzés tárgyával összefüggõ referencia hiánya.<br>
Az ajánlattételi határidõre 8 cég – a Krico Kereskedelmi és Informatikai Kft., a Micromedical Kft., a Novomed Kft., az OMKER Rt., a Sarstedt Kft., a B. Braun Medical Kft., a CPP Budapest Kft. és a Medlines Kft. – nyújtott be ajánlatot.<br>
Az ajánlatok 2000. március 28-i bontását követõen a felperes a Novomed Kft. kivételével az összes ajánlattevõt hiánypótlásra hívta fel, telefaxon 2000. április 1. napjának 14.00 órájáig, postai úton 2000. április 14. napjának 8.00 órájáig tartó határidõvel. A felperes a cégbejegyzési kérelmet csatoló Krico Kft.-t arra szólította fel, hogy nyilatkozzon arról, miért nem került sor a cég bejegyzésére.<br>
A Fõvárosi Bíróság mint Cégbíróság a 2000. április 4-én kelt Cg.01-09-461100/17. számú végzésével a Krico-Datagent Kereskedelmi és Informatikai Kft.-t a cégjegyzékbe bejegyezte. A bejegyzõ végzés szerint a létesítõ okirat kelte 1995. június 29. napja, a felperesi cég jogelõdje a Datagent Számítástechnikai Gmk.<br>
A Krico Kft. a 2000. április 10-i válaszában közölte, hogy cégük 1995. július 1-jén átalakulással jött létre, jogelõdjük a Datagent Gmk. A bejegyzésez szükséges dokumentumok hiányosságairól négy év elteltével értesültek, a hiányokat kiküszöbölték, a cégbejegyzés néhány napon belül várható.<br>
A felperes 2000. április 13-án 10.00 órakor hirdette ki az eljárás eredményét. A Krico Kft. kivételével minden ajánlattevõt alkalmassá minõsített, az eljárás nyerteseinek a Medlines Kft.-t, a CPP Budapest Kft.-t, a B. Braun Medical Kft.-t, az OMKER Rt.-t és a Sarstedt Kft.-t jelölte meg.<br>
Az eljárásról készült összegzés rögzítette, hogy a Krico Kft. alkalmatlanná minõsítésére a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése alapján került sor. Eszerint az ajánlattétel feltétele volt 60 napnál nem régebbi cégkivonat csatolása, ezzel szemben a Krico Kft. a cégbejegyzési kérelmének cégbírósági átvételét igazoló iratot csatolt, a cégkivonatot hiánypótlási felhívásra sem nyújtotta be a bírálat idõpontjáig.<br>
A Krico Kft. 2000. április 13-án 19 óra 21 perckor faxon tájékoztatta a felperest arról, hogy a cég bejegyzése megtörtént, egyben a cégbírósági bejegyzõ végzés másolatát is megküldte.<br>
A Krico Kft. 2000. április 20-án jogorvoslati kérelmet nyújtott be, amelyben az eljárásba való bevonását és ideiglenes intézkedésként az eljárás felfüggesztése mellett a szerzõdéskötés megtiltását kérte. Álláspontja szerint az ajánlatkérõ jogellenesen minõsítette alkalmatlanná a szerzõdés teljesítésére, miután az alkalmatlanná minõsítés indokául csak a referencia hiányát jelölte meg, a cégkivonat hiányát nem. Az ajánlatkérõ a hiánypótlási felhívásában csak magyarázatot kért tõle a cégkivonat hiányának okáról, amely cégkivonatot az eljárás befejezése elõtt becsatolt. Hivatkozott arra, hogy a gazdasági társaságokról szóló törvény alapján az átalakuló cégek az átalakulás ideje alatt tevékenységüket minden korlátozás nélkül folytathatják.<br>
Az alperes a 2000. április 28-án kelt D.121/5/2000. számú határozatával ideiglenes intézkedésként a szerzõdés megkötését megtiltotta.<br>
Az alperes a 2000. május 29-én kelt D.121/11/2000. számú határozatával megállapította, hogy az ajánlatkérõ megsértette a közbeszerzésekrõl szóló módosított 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 52. § (1) bekezdését, ezért az eljárást lezáró döntését megsemmisítette.<br>
A határozat indokolása szerint az ajánlatkérõnek érdemben kellett volna megvizsgálnia az alkalmasság körében a pénzügyi alkalmasság igazolására becsatolt cégbejegyzési kérelmet, miután a cégkivonat hiányát nem tüntette fel alkalmatlansági körülményként. A Krico Kft. neki fel nem róható okból nem tudta csatolni a cégkivonatot, ezért az ajánlatkérõnek vizsgálnia kellett volna, hogy a cégbejegyzési kérelme alapján folytathat-e üzletszerû gazdasági tevékenységet, valamint a cégbejegyzési kérelemben foglalt adatok alapján megállapítható-e az ajánlatkérõ által megkövetelt, a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés d) pontja szerinti fizetõképesség. A gazdasági társaságokról szóló 1997. évi CXLIV. törvény 25. §-a, 300. § (2) és 331. § (2) bekezdése szerint a Krico Kft. a cégbejegyzési kérelme alapján jogosult volt üzletszerû gazdasági tevékenység folytatására, a cégbejegyzési kérelem adattartalma – a fizetõképesség magállapítása szempontjából – nem tér el a cégkivonat tartalmától. A Krico Kft. eleget tett a pénzügyi, gazdasági és mûszaki alkalmasság igazolására kért egyéb nyilatkozat, ill. dokumentum benyújtási kötelezettségének is, így a szerzõdés megkötésére alkalmasnak minõsült, ajánlatát az ajánlatkérõnek érdemben el kellett volna bírálnia.<br>
A felperes keresetet terjesztett elõ az alperes határozatának bírósági felülvizsgálata iránt. Hivatkozott arra, hogy a Krico Kft. az ajánlati felhívásban elõírt 60 napnál nem régebbi cégkivonat helyett az 1995. július 5-i keltezésû érkeztetési bélyegzéssel ellátott cégbejegyzési kérelmet csatolta be, az ajánlati felhívásban írtaknak a hiánypótlási eljárás keretében sem tett eleget. Az eljárásról készített összegzésben a Krico ajánlatát pontatlanságból jelölte alkalmatlannak, az iratokból kitûnõen az ajánlatot érvénytelennek tekintette. Vitatta a Gt. rendelkezéseinek alkalmazhatóságát, mert álláspontja szerint a Kbt. alapján kellett eljárniuk, ennek megfelelõen a cégkivonat becsatolásának hiánya miatt a Krico Kft. az adott közbeszerzési eljárásban érvénytelen ajánlatot tett. Utalt arra is, hogy az érvénytelenségre mint kizáró okra az ajánlati felhívásban az ajánlatkérõnek nem kell hivatkoznia, annak alkalmazását a törvény megengedi.<br>
Az alperes – fenntartva a határozatában foglalt álláspontját – a kereset elutasítását kérte. Hangsúlyozta, hogy a jogalkotó az érvénytelenségi okok közül kiemelte és elkülönítetten szabályozta az alkalmatlanág eseteit. Az ajánlatkérõ alkalmassági – és nem érvényességi – kritériumként határozta meg a cégkivonat csatolását, ezért annak hiányát a Kbt. alkalmassági rendelkezései szerint kellett volna a felperesnek megítélnie.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A perben eldöntendõ kérdés az volt, hogy a felperes közbeszerzési eljárás során a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése alapján jogszerûen minõsítette-e a Krico Kft.-t a szerzõdés teljesítésére alkalmatlannak azon ok miatt, hogy a Kft. a mûszaki alkalmasság igazolására cégkivonat helyett cégbejegyzési kérelmét csatolta be. E tekintetben a bíróságnak nem a keresetlevél szerinti érvénytelenség, hanem a közbeszerzési eljárásban hozott döntés, és e döntés elleni jogorvoslati kérelmet elbíráló alperesi határozat jogszerûségét kellett vizsgálnia.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése értelmében az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése a pénzügyi és gazdasági alkalmasság, a (2) bekezdése a mûszaki alkalmasság igazolására szolgáló adatok és tények körét szabályozza. Az (1) bekezdés értelmében az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható<br>
a) pénzügyi intézménytõl származó – errõl szóló – nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ, legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;<br>
d) az ajánlatkérõ által elõírt taralmú egyéb – fizetõképességének megállapítására alkalmas – nyilatkozattal vagy dokumentummal.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A (2) bekezdés szerint érvénytelen az ajánlat, ha<br>
a) azt az ajánlati felhívásban meghatározott ajánlattételi határidõ lejárta után nyújtották be;<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre;<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
A bíróság megállapította, hogy a felperes az ajánlati felhívásának 11. b) pontjában kizárólag a referencia hiányát jelölte meg olyan oknak, amely miatt az ajánlattevõt – egyéb körülmények vizsgálata nélkül – a szerzõdés teljesítésére alkalmatlanná minõsíti. Az ajánlati felhívás 11. a) pontjában határozta meg a pénzügyi, gazdasági és mûszaki alkalmasság igazolásának módjait, e körben a gazdasági alkalmasság igazolására kért – a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés d) pontja alapján a fizetõképesség megállapítására alkalmas – 60 napnál nem régebbi cégkivonatot.<br>
A bíróság rámutat arra, hogy amennyiben az ajánlatkérõ által becsatolt igazolások nem felelnek az ajánlati felhívás 11. a) pontjában foglaltaknak, nem a szerzõdés teljesítésére való alkalmatlanság, hanem a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése alapján az ajánlat érvénytelensége állapítható meg.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése elõírja, hogy az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A bíróság álláspontja szerint a gazdasági alkalmasság igazolására kért cégkivonat hiányának érvénytelenségi okként való vizsgálata esetén sem lenne helytálló a felperesi okfejtés. A gazdasági társaságokról szóló törvény rendelkezéseinek figyelembevételével vizsgálható ugyanis az a kérdés, hogy a Krico Kft. által becsatolt cégbejegyzési kérelem a közbeszerzési eljárásban a cégkivonattal egyenértékû igazolásnak tekinthetõ-e.<br>
A gazdasági társaságokról szóló 1997. évi CXLIV. törvény 300. § (2) bekezdése értelmében azok a gazdasági társaságok, amelyek más gazdasági társasággá történõ átalakulásukat e törvény hatálybalépésekor már elhatározták, azt az 1988. évi VI. törvény (Gt.) rendelkezéseinek megfelelõen fejezhetik be.<br>
A Krico Kft. létesítõ okirata 1995. június 29. napján kelt, így átalakulására a Gt. szabályai az irányadóak.<br>
A Gt. 24. § (1) bekezdése értelmében a gazdasági társaság a cégjegyzékbe való bejegyzéssel – a társasági szerzõdés megkötésének, részvénytársaságnál az alapszabály elfogadásának idõpontjára visszamenõleg – jön létre.<br>
A Gt. 338. § (1) bekezdése alapján az átalakulás során létrejövõ gazdasági társaság az átalakult gazdasági társaság általános jogutóda.<br>
A Gt. 25. § (1) bekezdése értelmében akik a cégbejegyzés elõtt a társaság nevében eljárnak, korlátlanul és egyetemlegesen felelnek a közös név alatt vállalt kötelezettségekért. A (3) bekezdés szerint ha a társaság tevékenységét a cégbejegyzés megtörténte elõtt megkezdi, a cégbejegyzés hiányára harmadik személyekkel szemben nem hivatkozhat.<br>
Fentiek alapján megállapítható, hogy a Krico Kft. a cégbejegyzését megelõzõen jogszerûen folytatta gazdasági tevékenységét. Mivel a cégbejegyzési kérelem adattartalma (a cég általános adatai, létesítõ okirat kelte, tevékenységi kör, a cég vagyona) nem tér el a cégkivonat tartalmától, a cégkivonat a cégbejegyzési eljárás idõszakában cégbejegyzési kérelemmel értelemszerûen helyettesíthetõ.<br>
A kifejtettek alapján a bíróság megállapította, hogy a felperes a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése alapján a Kriko Kft.-t jogsértõen minõsítette teljesítésre alkalmatlan ajánlattevõnek, emiatt eljárása a Kbt. 52. § (1) bekezdésébe ütközött.<br>
Fentiekre figyelemmel a bíróság a felperes keresetét elutasította, és a Pp. 78. § (1) bekezdése alapján a felperest az alperes költségeinek megfizetésére kötelezte.<br>
A kereseti illeték viselése a felperes személyes költségmentessége folytán a 6/1986. (VI. 26.) IM rendelet 14. §-án alapul.<br>
<br>
Budapest, 2001. június 13.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>