<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5785)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.267/5/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás az FVM Magyar Közösségi Agrármarketing Centrum Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által az FVM Magyar Közösségi Agrármarketing Centrum Kht. (1055 Budapest, Kossuth L. tér 11.) "Szent György napi Agrárexpo, Pápa Kiállítás és a Poljoprivedna Zagreb Horvátország Kiállítás" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõt 1 000 000 Ft, azaz egymillió forint pénzbírság megfizetésére kötelezi.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok alapján az alábbi tényállást állapította meg:<br>
Ajánlatkérõ 2001. április 12-én hirdetmény közzététele nélküli tárgyalásos eljárást indított a rendelkezõ részben megjelölt beszerzés tárgyában a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Az eljárásfajta választását ajánlatkérõ azzal indokolta, hogy a Földmûvelésügyi és Vidékfejlesztési Minisztérium kizárólagos tulajdonában álló gazdálkodó szervezetként feladata a magyar mezõgazdasági termékek hazai és külföldi népszerûsítése. A cég 2001. évi marketing keretprogram tervezete 2001. január 9-én került megküldésre az FVM, mint tulajdonos részére jóváhagyás céljából. A tulajdonos 2001. április 10-én utasította ajánlatkérõt a beszerzés tárgyát képezõ kiállítások megszervezésére. Ajánlatkérõ ekkor volt abban a helyzetben, hogy a közbeszerzési eljárását megindítsa, azonban a teljesítési idõponthoz, azaz a 2001. április 20., illetve április 24-hez képest más eljárásfajta választására nem volt lehetõsége.<br>
Ajánlatkérõ a Döntõbizottság elnöke részére megküldött tájékoztatóhoz mellékelte az ajánlati felhívását, mely szerint a Szent György napi Agrárexpo kiállításra a Mahír Kft.-t, Studio Nova Kft.-t és az Install Bt.-t, míg a Poljoprivedna Zagreb kiállításra a Promo Kft.-t, Studio Nova Kft.-t és az Interpress Kft.-t. hívta fel ajánlattételre. Az ajánlati felhívás tartalmazta az eljárás lefolytatásának menetét, elsõ tárgyalás idõpontjaként 2001. április 17-e került megjelölésre.<br>
Az ajánlattételi határidõig a Szent György napi kiállításra kizárólag az Install Bt., a Zágrábi kiállításra kizárólag a Promo Kft. nyújtott be ajánlatot. Ajánlatkérõ a tárgyalásokat lefolytatta, és még a tárgyalás napján a két ajánlattevõ ajánlatát nyertesként kihirdette.<br>
A Szent György napi Kiállításra elfogadott ajánlati ár 2 400 000 Ft, a Zágrábi kiállításra elfogadott ajánlati ár 3 044 800 Ft.<br>
A Döntõbizottság elnöke 2001. április 25-én kezdeményezett ajánlatkérõ közbeszerzési eljárása ellen jogorvoslati eljárást, mert álláspontja szerint a rendelkezésre álló iratokból az ajánlatkérõ által megjelölt <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg. Indítványozta a közbeszerzési eljárás jogalapjának vizsgálatát.<br>
Ajánlatkérõ érdemi észrevétellel nem élt, a Döntõbizottság úgy tekintette, hogy fenntartja a Döntõbizottság elnöke részére megküldött tájékoztatóban foglaltakat, amelyeket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alkalmazása indokaként elõadott.<br>
A Döntõbizottság a közbeszerzési eljárásban keletkezett iratok alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság vizsgálta, hogy jelen közbeszerzési eljárásban fent idézett jogszabályhely feltételei fennálltak-e. E szakasz akkor alkalmazható, ha az ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt vagy a meghívásos eljárásban elõírt határidõk nem betarthatók.<br>
A Döntõbizottság vizsgálta, hogy ajánlatkérõ mikor szerezhetett tudomást a kiállításokról, azaz részérõl elõre nem látható volt-e a kiállítások megrendezése. Ennek alapján az ajánlatkérõ részérõl az elõre nem látható helyzet elõállásáról nem beszélhetünk, hiszen ajánlatkérõ elõtt ismert volt, hogy a kiállítás megrendezésére 2001. áprilisában is sor kerül, azon részt kíván venni. Ezt támasztja alá az ajánlatkérõnek a D.170/2000. számú ügyben 2001. március 5-én becsatolt irata, mely szerint 2001. január 9-én kelt levelében tájékoztatták a tulajdonos FVM-t a Szent György napi kiállításról. Ez az irat ugyan a zágrábi kiállításon való részvételi szándékot nem jelezte, de ezen kiállításról történõ tudomásszerzés is a kiállítást megelõzõen ismert volt ajánlatkérõ részére, hiszen a korábbi eljárásokban ajánlatkérõ által sem vitatottan a kiállítások idõpontjáról azok megrendezése elõtt legalább egy évvel információval rendelkezik.<br>
Ennek alapján ajánlatkérõnek a beszerzését úgy kellett volna megszerveznie, hogy a nyílt eljárás lefolytatására kellõ idõ álljon rendelkezésére.<br>
Ajánlatkérõ állítása szerint azonban az elõre nem látható ok bekövetkezése nem az õ mulasztására vezethetõ vissza.<br>
A Döntõbizottság azonban nem fogadta el ajánlatkérõnek azon védekezését, hogy korábban a közbeszerzési eljárás megindítására azért nem volt lehetõsége, mert a tulajdonosi jogokat gyakorló FVM csak késedelmesen engedélyezte ajánlatkérõ részére a kiállításon való részvételt. A Döntõbizottság álláspontja szerint ajánlatkérõ mulasztására vezethetõ vissza, hogy a beszerzés tárgyát képezõ kiállítás jóváhagyása érdekében kellõ idõpontban nem intézkedett, nem tett meg mindent annak érdekében, hogy a jóváhagyást kellõ idõben megszerezze.<br>
Az ajánlatkérõ és a tulajdonos közötti nem megfelelõ szervezési kapcsolat nem eredményezheti azt, hogy ajánlatkérõ beszerzéseit rendszeresen hirdetmény közzététele nélküli tárgyalásos eljárás formájában bonyolítsa le, figyelmen kívül hagyva, hogy a hirdetmény közzététele nélküli tárgyalásos eljárás alkalmazását a közbeszerzési törvény csak kivételes esetekben teszi lehetõvé.<br>
A Döntõbizottság megállapította tehát, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek jelen esetben nem álltak fenn.<br>
A Döntõbizottság rámutat arra, hogy ajánlatkérõnek még a beszerzés szükségességének eldöntése elõtt tisztában kell lennie ajánlatkérõi mivoltából fakadó kötelezettségeivel. Ha ajánlatkérõ rendelkezik azon jogokkal, amelyet õk ajánlatkérõi feladatainak gyakorlására felhatalmazzák, akkor közbeszerzési eljárása során csak és kizárólag a Kbt. szabályai szerint folytathatja le a beszerzését, és ha a Kbt. elõírásait megsérti, nem háríthatja át ennek felelõsségét felettes szervére, illetve tulajdonosára. A felettes szerv vagy tulajdonos és ajánlatkérõ közötti szervezeti szabályozatlanságok, vagy mûködési zavarok csak magyarázhatják, de nem mentik ajánlatkérõ esetleges jogsértõ magatartását.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és az f) pont alapján határozott a bírság kiszabásáról.<br>
A bírság kiszabásánál figyelemmel kellett lennie arra, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján jogsértés megállapítása esetén bírság kiszabása kötelezõ.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 21.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>