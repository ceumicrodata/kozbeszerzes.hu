<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5780)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.332/12/2001.<br>
<br>
Tárgy: Miholics Lászlóné jogorvoslati kérelme a IX. Kerület Ferencvárosi Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság Miholics Lászlóné (1172 Budapest, XVI. u. 2/A., a továbbiakban: kérelmezõ) jogorvoslati kérelmét, melyet a Budapest IX. Kerület Ferencvárosi Önkormányzat (1092 Budapest, Bakács tér 14., képviseli: dr. Molnár Judit ügyvéd, 1124 Budapest, Gébics u. 7., a továbbiakban: ajánlatkérõ) "önkormányzat tevékenységét bemutató, a kerület polgárait érintõ, közérdeklõdésre számot tartó, heti minimum 2 órás magazin jellegû tv-mûsor készítése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. február 21-én megjelent számában tett közzé ajánlati felhívást nyílt eljárás megindítására.<br>
Az ajánlati felhívás 3. a) pontjában a beszerzés tárgya és mennyisége az alábbiak szerint nyert meghatározást: Budapest IX. Kerület Ferencvárosi Önkormányzat tevékenységét bemutató, a kerület polgárait érintõ közérdeklõdésre számot tartó heti minimum 2 órás magazin jellegû tv-mûsor készítése az ajánlati dokumentációban meghatározottak szerint.<br>
Az ajánlati felhívás 4. pontja szerint a teljesítés határideje, illetõleg a szerzõdés idõtartama 2001. május 1-tõl 2003. december 31-ig.<br>
Az ajánlati felhívás szerint részajánlattétel nem volt megengedett, többváltozatú ajánlat benyújtására az ajánlattevõknek lehetõségük volt.<br>
Az ajánlati felhívás 11. a) pontja tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket.<br>
Az ajánlati felhívás 11. b) pontja pedig a szerzõdés teljesítésére alkalmatlanná minõsítésének szempontját határozta meg.<br>
Az ajánlatkérõ az ajánlati felhívás 13. pontja alapján az összességében legelõnyösebb ajánlatot kívánta kiválasztani az alábbiak szerint:<br>
részszempontok	súlyszámok<br>
– a megajánlott mûsorszolgáltatás mûsorterve és mennyiségi mutatói (hány új mûsorblokk készül hetente, ennek idõtartama és ismétléseinek száma idõbeni elhelyezése)	3<br>
– ajánlati ár	1<br>
Az értékelés során adható pontszám részszempontonként 1–10-ig.<br>
Az ajánlati felhívás 16. pontjában az egyéb információk között ajánlatkérõ elõírta, hogy az ajánlatokat a cégjegyzésre jogosultak által cégszerûen aláírva 5 példányban (1 eredeti + 4 négy másolat) zárt borítékban "Ferencvárosi TV" jelzéssel ellátva kell benyújtani. Az ajánlatkérõ ugyanebben a pontban elõírta továbbá, hogy az ajánlathoz csatolni kell a cég jelenlegi állapota szerinti 60 napnál nem régebbi cégbejegyzési okmányok hiteles másolatát, továbbá az 1996. évi I. törvényben elõírt mûsorszolgáltatási jogosultság igazolását.<br>
Ajánlatkérõ az ajánlatok elkészítésének elõsegítése érdekében ajánlati dokumentációt biztosított ajánlattevõk részére, amelynek részei voltak:<br>
I. Az ajánlati felhívás.<br>
II. Általános tájékoztató és útmutató az ajánlattevõk részére.<br>
III. A mûsorszolgáltatási tevékenységgel kapcsolatos elvárások.<br>
IV. Mellékletek.<br>
A dokumentáció II. fejezet 9. pontjában az ajánlat elkészítése és beadása vonatkozásában tartalmazott elõírásokat.<br>
A dokumentáció 12. oldalán ajánlatkérõ az egyéb, az ajánlathoz csatolt dokumentumok között az ajánlati felhívásban foglaltakkal megegyezõen elõírta, hogy csatolni kell a cég jelenlegi állapota szerinti 60 napnál nem régebbi cégbejegyzési okmányok hiteles másolatát, továbbá az 1996. évi I. törvényben elõírt mûsorszolgáltatási jogosultság igazolását.<br>
Ajánlatkérõ itt elõírta továbbá, hogy érvénytelen az az ajánlat, akinek a beszerzés tárgyát képezõ tevékenység a cégjegyzékében nem szerepel, illetve mûsorszolgáltatási jogosultsággal nem rendelkezik.<br>
A 9.2. pontban ajánlatkérõ megismételte, hogy az ajánlatot 1 eredeti és 4 másolati példányban, kettõs borítékban kell benyújtani. A borítékon az alábbi szöveget kell feltüntetni "Budapest Ferencvárosi TV".<br>
Az ajánlattételi határidõig 2001. április 4-ig ajánlatot nyújtott be a Leila P Mûvészeti Szolgáltató Bt., a Johnchris Reklámszervezõ, Kereskedelmi és Szolgáltató Bt. két változatban és kérelmezõ három változatban.<br>
Az ajánlatkérõ az ajánlatokat elbírálta és 2001. május 4-én eredményt hirdetett. Az elkészített összegzés szerint a Leila P Mûvészeti Szolgáltató Bt. és kérelmezõ ajánlata érvénytelen, mert az ajánlati felhívás 16. pontban az 1996. évi I. törvényben elõírt mûsorszolgáltatási jogosultság igazolását az ajánlathoz nem csatolták.<br>
A nyertes ajánlattevõ a Johnchris Reklámszervezõ, Kereskedelmi és Szolgáltató Bt. lett, az alapajánlatát hirdette ki ajánlatkérõ nyertesnek.<br>
Kérelmezõ 2001. május 19-én kelt beadványában fordult jogorvoslati kérelemmel a Döntõbizottsághoz. A Döntõbizottság felhívására a jogorvoslati kérelmet kérelmezõ 2001. június 5-én kelt beadványában egészítette ki, amely a Döntõbizottsághoz 2001. június 8-án érkezett meg. Kérelmezõ a jogorvoslati kérelmében kérte a közbeszerzési eljárást lezáró döntés megsemmisítését, jogsértés megállapítását és bírság kiszabását, ajánlatkérõ kötelezését a jogorvoslati eljárásban felmerült költségek viselésére, valamint kérte ideiglenes intézkedésként a közbeszerzési eljárást lezáró szerzõdés megkötésének megtiltását. Kérte az ügy tárgyalás tartása mellet történõ elbírálását.<br>
Kérelmezõ jogorvoslati kérelme indoklásában elõadta, hogy álláspontja szerint az ajánlatkérõnek a jelen beszerzése figyelemmel a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>2) bekezdés e) pontjában foglaltakra nem tartozik a közbeszerzési törvény hatálya alá.<br>
Ajánlatuk érdemi elbírálásában az ajánlatkérõ részérõl az Oktatási és Kulturális Bizottságnak egyetlen tagja sem rendelkezett a kiírás tárgyában megfelelõ szakértelemmel.<br>
Kérelmezõ tudomása szerint az elbírálás során felkértek ugyan egy független szakértõt, azonban a szakértõi vélemény figyelmen kívül hagyása mellett hozták meg a döntést.<br>
Ajánlatkérõ eljárást lezáró döntése is sérelmes kérelmezõ számára, tekintettel arra, hogy ajánlatkérõ jogsértõ módon nyilvánította ajánlatát érvénytelennek. Az ajánlati felhívás azon része, melyben ajánlatkérõ elõírta, hogy a mûsorszolgáltatás jogosultságot igazolni kell, nem volt megfelelõ. Ennek elõírása ajánlatkérõ részérõl nem szabatosan történt meg. Az ORTT felé csupán bejelentési kötelezettsége áll fenn a mûsorszolgáltatónak, mégpedig a megkezdett szolgáltatásról.<br>
A fentiek alapján a mûsorszolgáltatási jogosultság megkövetelése ajánlatkérõ részérõl nem volt jogszerû.<br>
Kérelmezõ sérelmezte továbbá, hogy az ajánlata értékelésérõl ajánlatkérõ nem adott tájékoztatást. A nyertes ajánlata is érvénytelennek minõsül, mert a nyertes ajánlati ára ténylegesen 24 M Ft nem pedig az ajánlatok bontásakor ismertetett 13 M Ft. A kérelmezõ sérelmezte továbbá, hogy az ajánlati felhívás és a dokumentáció a beszerzés tárgyát illetõen ellentétes tartalmú. Kérelmezõ kifogásolta továbbá, hogy az ajánlati felhívás azt tartalmazta, hogy az ajánlatok benyújtásakor a borítékra a "Ferencvárosi TV" megjelölést kell írni, a dokumentációban pedig a "Budapest Ferencvárosi TV" jelzés megkövetelését írta elõ ajánlatkérõ. Kérelmezõ a Ferencvárosi TV Kft. ügyvezetõje, ennek alapján a számára az ajánlatkérõ által megkövetelt névmegjelölés sérelmes.<br>
Ajánlatkérõ a jogorvoslati kérelmet egyrészt elkésettség, másrészt megalapozatlanság címén kérte elutasítani.<br>
Ajánlatkérõ álláspontja szerint a kérelem azon része elkésett, mely arra irányult, hogy ajánlatkérõ jelen beszerzése nem tartozik a Kbt. hatálya alá, elkésett továbbá a mûsorszolgáltatási jogosultság elõírásával és az ajánlati borítékra felírandó megjelöléssel kapcsolatos kérelemrész.<br>
Alaptalan a kérelem azon része, mely szerint a döntés elõsegítése érdekében létrehozott Bizottság megfelelõ szakértelemmel nem rendelkezett. Az ajánlatkérõ részérõl a Kulturális Bizottság tagjai vettek részt az ajánlatok értékelésébe, továbbá független külsõ média ügyekben jártas szakértõ, valamint jogi szakértõ is közremûködött.<br>
A kérelmezõ ajánlatát jogszerûen minõsítették érvénytelennek, hiszen a mûsorszolgáltatási jogosultságra vonatkozó igazolást ajánlata nem tartalmazta. Ennek alapján pedig ajánlatát értékelni nem lehetett.<br>
A nyertes alapajánlata megfelelt az ajánlati felhívásban és dokumentációban foglaltaknak, saját, általa bérelt stúdiójában, meglévõ technikai eszközeivel úgynevezett konzervatív mûsorok készítésére tett ajánlatot 1 300 000 Ft + áfa/hó vállalási ár ellenében. Alternatív ajánlata valóban egy, az ajánlatkérõ által rendelkezésre bocsátott helyi stúdió biztosítását magában foglaló, és ez által élõ mûsorokat is lehetõvé tevõ ajánlat volt 1 000 000 Ft + áfa/hó összegben.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem részben elkésett, részben nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve a határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Az ajánlati felhívás a Közbeszerzési Értesítõ 2001. február 21-én megjelent számában került közzétételre.<br>
A felhívás szerint a dokumentáció a közzététel napjából számított 16. napig volt megvásárolható. Kérelmezõ nyilatkozata szerint a dokumentációt 2001. február legvégén vásárolta meg. Kérelmezõnek tehát legkésõbb a dokumentáció megvásárlásakor már tudomása volt arról, hogy ajánlatkérõ a beszerzés tárgya tekintetében közbeszerzési eljárást folytat. A dokumentáció megvásárlását követõen már információval rendelkezett arról, hogy a mûsorszolgáltatási jogosultság igazolására vonatkozóan milyen elõírást tartalmaz az ajánlati felhívás, illetve a dokumentáció.<br>
Ugyanekkor ismertté vált kérelmezõ számára az az elõírás is, hogy a beszerzés tárgya milyen megfogalmazást nyert az ajánlati felhívásban és a dokumentációban, valamint, hogy az ajánlatok beadásakor az ajánlati borítékon milyen jelzés szerepeltetését kívánja meg ajánlatkérõ.<br>
Kérelmezõ tehát az általa vélt jogsértés tudomására jutásától számított 15 napon belül fordulhatott volna jogszerûen jogorvoslati kérelemmel a Döntõbizottsághoz.<br>
A kérelmezõ 2001. május 19-én elõterjesztett kérelme elkésett, így a fenti kérelme érdemi vizsgálatának eljárásjogi akadálya volt, e tárgyban a Döntõbizottság érdemi vizsgálatot nem folytatott.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdése szerint az ajánlatkérõ az ajánlatok elbírálására legalább háromtagú bizottságot hoz létre, amely szakvélemény készítésével segíti az ajánlatkérõ nevében a közbeszerzési eljárást lezáró határozatot meghozó személy döntését.<br>
A Döntõbizottság a rendelkezésre álló iratok alapján megállapította, hogy ajánlatkérõ az ajánlatok elbírálására Bizottságot a fenti jogszabálynak megfelelõen létrehozott, külsõ független szakértõ részére is adott megbízást.<br>
A Kbt. fent idézett rendelkezésébõl kitûnõen a Bizottság feladata szakvélemény elkészítésével a döntéshozó munkájának elõsegítése, azonban a döntéshozó nincs kötve a Bizottság elõterjesztéséhez.<br>
Ajánlatkérõ tehát a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében foglalt elõírást nem sértette meg.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ az ajánlati felhívásban és a dokumentációban is meghatározta, hogy az 1996. évi I. törvényben elõírt mûsorszolgáltatási jogosultság igazolását kéri az ajánlattevõktõl.<br>
Ajánlatkérõ ezen elõírását a törvényes határidõben ajánlattevõk nem kifogásolták, így a Döntõbizottság sem vizsgálhatja ezen elõírás jogszerûségét, avagy jogszerûtlenségét. A Döntõbizottság e körben csak azt vizsgálhatja, hogy kérelmezõ ennek az elõírásnak eleget tett-e.<br>
A rádiózásról és televíziózásról szóló 1996. évi I. törvény 85. § (1) bekezdése alapján magyarországi mûsorszolgáltatás végzésére magyarországi lakóhellyel rendelkezõ természetes személy, a Magyar Köztársaságban nyilvántartásba vett jogi személy vagy jogi személyiséggel nem rendelkezõ gazdasági társaság jogosult.<br>
A 86. § (1) bekezdése szerint pedig mûsorszolgáltatóként, illetve hálózatos mûsorszolgáltatóként a Testület által a törvény szerinti eljárásban feljogosított vállalkozás, valamint a közszolgáltató mûsorszolgáltató mûködhet.<br>
A fenti jogszabályhelyre figyelemmel a Döntõbizottság vizsgálta, hogy kérelmezõ ajánlatában igazolta-e mûsorszolgáltatói jogosultságát. A kérelmezõ ajánlata mûsorszolgáltatói jogosultságot igazoló iratot nem tartalmazott, az Országos Rádió és Televízió Testület (ORTT) általi nyilvántartásba vétel az ajánlatban nem lelhetõ fel. Ennek alapján ajánlata nem felelt meg az ajánlati felhívás és dokumentáció elõírásainak, így ajánlatkérõ jogszerûen nyilvánította ajánlatát érvénytelennek.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A fenti rendelkezés alapján csak érvényes ajánlatok hasonlíthatók össze, így kérelmezõ ajánlata annak érvénytelenségére tekintettel, az érvényes ajánlattal nem volt összehasonlítható.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Ajánlatkérõ ennek a kötelezettségének eleget tett, az 5. számú mellékletben meghatározott minta szerinti összegzést elkészítette.<br>
A kérelmezõ ajánlatáról rögzítette, hogy az érvénytelen az érvénytelenségi ok feltüntetésével. A két érvényesnek minõsített ajánlat érdemi összehasonlítását a megadott elbírálási szempontok alapján ajánlatkérõ elvégezte.<br>
A Döntõbizottság vizsgálta, hogy a nyertes ajánlata megfelelt-e az ajánlati felhívás és dokumentáció elõírásainak. A nyertes ajánlat ORTT által kiállított mûsorszolgáltatás végzésére jogosító igazolást tartalmazta.<br>
A nyertes ajánlattevõ két változatú ajánlatot nyújtott be. Az elsõ változatú ajánlatában a saját technikai eszközeivel kívánja a mûsorszolgáltatást megoldani, a másik változatú ajánlatában a technikai eszközök biztosítását az ajánlatkérõtõl várta el ajánlattevõ.<br>
Ajánlatkérõ az elsõ változatú alapajánlatot fogadta el és hirdette ki nyertesnek. A nyertes ajánlattevõvel megkötött szerzõdést ajánlatkérõ az eljárás iratanyagához becsatolta, ebbõl a Döntõbizottság megállapította, hogy az ajánlatkérõ a nyertesnek nyilvánított ajánlat tartalmi elemei alapján kötötte meg a szerzõdést. A vállalkozási díj összege 1 300 000 Ft + áfa/hó.<br>
A Döntõbizottság az eljárása során ideiglenes intézkedést nem alkalmazott, mert annak jogszabályi feltételei nem álltak fenn.<br>
A kérelmezõ az eljárás során kifogás tárgyává tette dr. Molnár Judit ügyvéd képviseleti jogosultságát és a közbeszerzési eljárásban történõ közremûködését összeférhetetlenség miatt. Az összeférhetetlenség kérelmezõ álláspontja szerint azért áll fenn, mert kérelmezõ korábban tv-felvételt készített az ügyvédnõ házastársa által vezetett cégrõl. A cég ingatlanforgalmazással foglalkozik, a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése alapján érdekelt cégnek nem minõsül. Az ajánlatkérõ szabályszerû meghatalmazással bízta meg dr. Molnár Judit ügyvédet, aki a tárgyaláson a meghatalmazását bemutatta és becsatolta, képviseleti jogosultságát igazolta.<br>
A kérelmezõ kifogásolta az eljárás során, hogy a Döntõbizottság eljáró tagjai "média" szakképesítéssel nem rendelkeznek.<br>
A <a href="http://net.jogtar.hu/jr/gen/getdoc.cgi?docid=99500040.tv#77">Kbt. 77. § </a>(2) bekezdése alapján a közbeszerzési ügyben eljáró közbeszerzési biztosokat úgy kell kiválasztani, hogy közülük legalább az egyik jogi szakvizsgával, egy pedig az ügy tárgyával leginkább összefüggõ egyetemi vagy fõiskolai végzettséggel rendelkezzen. Az eljáró tanács tagjai, ezen jogszabályi elõírásnak megfeleltek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 9.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>