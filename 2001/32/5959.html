<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5959)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.379/10/1001.<br>
<br>
Tárgy: a Fõkert Kft. jogorvoslati kérelme Szentendre Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Parkfenntartó Kertészeti Szolgáltató Kft. (1149 Budapest, Limanova tér 25., képviseli: dr. Patay Géza ügyvéd, 1026 Budapest, Pasaréti út 72., a továbbiakban: kérelmezõ) kérelmének, melyet a Szentendre Város Önkormányzata (2000 Szentendre, Városház tér 3., a továbbiakban: ajánlatkérõ) "Szentendre város közparkjainak, zöldterületeinek, játszótereinek, fasorainak fenntartására és játszótéri eszközeinek karbantartására szóló szolgáltatási szerzõdés" tárgyú közbeszerzési eljárása ellen nyújtott be a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: Kbt.) Kbt. 49. § (2) bekezdését és az 52. § (2) bekezdés d) pontjára tekintettel az 59. § (1) bekezdését, ezért a Döntõbizottság az ajánlatkérõvel szemben 2 000 000 Ft, azaz kétmillió forint bírságot szab ki.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, kérelmezõ részére 30 000 Ft, azaz harmincezer forint igazgatási, szolgáltatási díjat fizessen meg.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát; annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. március 28-án a Közbeszerzési Értesítõ 13. számában nyílt eljárás megindítására ajánlati felhívást (1989/2001) tett közzé a rendelkezõ részben meghatározott tárgyban. A szerzõdés idõtartama a felhívás 4. pontja szerint 3 év. Ajánlatkérõ a 3. c) pont szerint nem engedélyezte részajánlat tételét és 14. pont alapján a többváltozatú ajánlatételt is kizárta.<br>
Ajánlatkérõ a felhívás 11. a) pontjában meghatározta az ajánlattevõk pénzügyi; gazdasági és mûszaki alkalmasság igazolására kért adatokat és tényeket, a 11. b) pontban a szerzõdés teljesítésére alkalmatlanná minõsítés szempontjait. Az elbírálás alapja az ajánlati felhívás 13. a) pontja szerint az összességében legelõnyösebb ajánlat kiválasztása volt. A 13. b) pontban ajánlatkérõ a bírálati részszempontokat és az egyes részszempontoknál adható pontokat, súlyszámokat az alábbiak szerint adta meg:<br>
részszempontok	súlyszámok<br>
– az ajánlattevõ által vállalt garanciák	5<br>
– ajánlati ár	4<br>
– az ajánlattevõ által vállalt kedvezmények	3<br>
– helyi foglalkoztatáspolitikai célkitûzések érvényesítése	2<br>
Az értékelés során adható pontszám: 1–5.<br>
Ajánlatkérõ dokumentációt is készített, melyben az ajánlatok tartalmi elemeit, az ajánlatok tételének formai kérdéseit, valamint a beszerzés tárgyát pontosította.<br>
Az ajánlattételi határidõ 2001. május 8. volt. Eddig a határidõig kérelmezõ és a LIÁN Kht. nyújtott be ajánlatot.<br>
Ajánlatkérõ Bíráló Bizottságot hozott létre az ajánlatok értékelésére. Az értékelés során a Lián Kht.-nek a következõ tartalmú felvilágosítást kérõ levet küldtek el: "Kérem annak egyértelmû meghatározását, hogy a technológiában megadott egységárakat, mely idõszakra kívánja alkalmazni, illetve a szerzõdés 3 éves idõtartama alatt, milyen mértékû ártendenciát szeretne érvényesíteni." A Lián Kht. válaszában azt nyilatkozza, hogy "a technológiában megadott egységárakat a szerzõdéses idõszak lejártáig 2004. május 31. kívánja alkalmazni."<br>
Az ajánlatok értékelése után ajánlatkérõ 2001. május 23-án a tartott eredményhirdetést, amelyen mindkét ajánlatot érvényesnek minõsítette és közülük a LIÁN Kht.-t hirdette ki nyertesnek. Az ajánlatkérõ a kérelmezõt – aki az eredményhirdetésen nem vett részt – az "Összegzés az eljárásról" irat levélben és faxon való megküldésével értesítette az eredményrõl.<br>
Ajánlatkérõ a LIÁN Kht.-val 2001. június 12-én a szerzõdést megkötötte.<br>
Kérelmezõ 2001. június 12-én jogorvoslati kérelmet nyújtott be a Döntõbizottsághoz.<br>
A tárgyaláson pontosított kérelmében kérte ajánlatkérõ eljárást lezáró döntésének megsemmisítését, a jogsértés megállapítását, bírság kiszabását ajánlatkérõvel szemben, valamint a költségekben elmarasztalását is. Kérelmét alapvetõen azzal indokolta, hogy a nyertesnek kihirdetett ajánlat a nem pontos árajánlat miatt – amelyrõl ajánlatkérõ jogtalanul kért tájékoztatást a LIÁN Kht.-tól – érvénytelen volt, ezért ajánlatkérõnek azt érvénytelenné kellett volna nyilvánítania. Ezen túlmenõen az ajánlatkérõnek az értékelését vitatta, arra hivatkozva, hogy ajánlatkérõ az ajánlatok elbírálása során figyelembe nem vehetõ` (alkalmasság, érvényességi feltételeket és körülményeket) szempontokat is értékelt.<br>
Ajánlatkérõ írásos észrevételében és a tárgyaláson kérte a jogorvoslati kérelem elutasítását. Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésének rendelkezései lehetõvé teszik a benyújtott ajánlattal kapcsolatos nem egyértelmû kijelentések tartalmának tisztázása érdekében ajánlatkérõ részére az írásos felvilágosítás kérést. A LIÁN Kht. ajánlatában az ajánlati ár meghatározása nem volt egyértelmû és ezért kértek ezzel kapcsolatban felvilágosítást ajánlattevõtõl. Az ajánlatok értékelésével kapcsolatban elõadta, hogy a figyelembe vett szempontok valós ajánlati különbségek voltak és alkalmazásukra az ajánlatok elbírálása során a Kbt. rendelkezései alapján lehetõség volt.<br>
A Döntõbizottság a jogorvoslati eljárás során ideiglenes intézkedést nem alkalmazott, mert a felhívás szerinti szerzõdéskötés idõpontjáig rendelkezésére álló adatok alapján annak törvényi feltételei nem álltak fenn.<br>
A Döntõbizottság a rendelkezésére álló iratok, dokumentumok és írásban, valamint a tárgyaláson elõterjesztett nyilatkozatok alapján megállapította, hogy a jogorvoslati kérelem megalapozott.<br>
A Döntõbizottságnak a jogorvoslati eljárás során alapvetõen azt kellett vizsgálnia, hogy a nyertesnek kihirdetett ajánlat érvényes volt-e.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(1) és (2) bekezdése úgy rendelkezik, hogy az ajánlattevõ az ajánlattételi határidõ lejártáig módosíthatja, illetõleg visszavonhatja ajánlatát és az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése úgy rendelkezik, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
A Döntõbizottság megállapította, hogy ajánlatkérõ sem a felhívásban sem a dokumentációban nem határozott meg követelményeket az ajánlati árral kapcsolatban, nem írta elõ azt, hogy az ajánlati árat milyen módon kell megadni. Ajánlatkérõ csak a szerzõdés idõtartamát (3 év) adta meg és a dokumentációban kiadott egy részletes – egy évi munkálatokat tartalmazó – mûszaki tervet, melyet beárazva kellett benyújtaniuk az ajánlattevõknek. A mûszaki tervet mind a kérelmezõ, mind a LIÁN Kht. beárazta és benyújtotta. A Döntõbizottság álláspontja szerint az egy évre vonatkozó mûszaki terv beárazása és benyújtása az elsõ évre vonatkozóan az ajánlati ár meghatározása szempontjából megfelelõ.<br>
A Döntõbizottság rámutat azonban arra, hogy ajánlatkérõ jelen beszerzése egy 3 éves idõszakra vonatkozott. A mûszaki tervben szereplõ feladatokat a 2. és 3. évben is el kell látni, mivel a beszerzés fenntartási munkák 3 évi elvégzésére irányult. Ennek alapján a mûszaki terv beárazása mellett, – amellyel az elsõ évi árat meghatározzák – a 2. és 3. évi ajánlati árat is meg kell jelölni. A Döntõbizottság álláspontja szerint a 2. és 3. évi ár megjelölése akár konkrét összeg meghatározásával, akár az elsõ évi árhoz viszonyított áremelés mértékének a megadásával teljesíthetõ.<br>
A Döntõbizottság – a felek által is elismerten – megállapította, hogy kérelmezõ beárazta a dokumentációban megadott mûszaki tervet, megadta az egy évre, mint elsõ évre vonatkozó vállalási árát és ajánlatának 100. oldalán "Ártendencia közlés" címmel meghatározta a következõ két évben alkalmazni kívánt árkorrekciót. A LIÁN Kht. ajánlatában csak a beárazott technológia található meg és egyéb információ nincs az általa benyújtott iratokban a vonatkozásban, hogy a 2. és 3. évben milyen árat ajánl a beszerzés tárgyában szereplõ munkák elvégzésére. A Döntõbizottság álláspontja szerint az ajánlati ár megjelölése a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján kötelezõ tartalmi eleme, mellõzhetetlen része az ajánlatoknak és a LIÁN Kht. ajánlata az ajánlattételi határidõig benyújtott iratokban nem tartalmazta a teljes idõszakra vonatkozó árajánlatot.<br>
A Döntõbizottság álláspontja szerint az ajánlatkérõ felvilágosítás kérésére a LIÁN Kft. által adott válasz, mely szerint "a mûszaki tervben szereplõ árakat mind a három évben alkalmazni kívánja" a benyújtott ajánlatnak az ajánlat szövegében nem szereplõ nyilatkozattal való kiegészítését, módosítását jelentette, hiszen a beszerzés tartamának 2. és 3. évére csak ezzel a nyilatkozattal tett konkrét árajánlatot a LIÁN Kht. A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése csak az ajánlatban szereplõ kijelentések, nyilatkozatok tartalmának tisztázására ad lehetõséget, de a Döntõbizottság megállapítása szerint nem volt a LIÁN Kht. ajánlatában olyan kijelentés, amelynek tartalmát tisztázni lehetett volna.<br>
A Döntõbizottság megállapította, hogy az ajánlatkérõ LIÁN Kht.-nek feltett kérdése és az arra adott válasz az ajánlatnak az ajánlati határidõ lejártát követõ módosítását jelentette, mely a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(1) és (2) bekezdés rendelkezéseibe ütközik.<br>
A Döntõbizottság megállapította, hogy a fent leírt indokok alapján a nyertesnek kihirdetett Lián Kht. ajánlata olyan hiányosságot tartalmazott, amelyek alapján az ajánlat nem felelt meg az ajánlati felhívásban meghatározottaknak és ezért az érvénytelenségét kellett volna megállapítani. Mivel ezt ajánlatkérõ ezt nem tette, ezért megsértette a határozat rendelkezõ részében írtakat.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
E kogens szabály alapján a Döntõbizottság megállapította, hogy ajánlatkérõ a Lián Kht. érvénytelen ajánlatát értékelve azt nyertesnek hirdette ki, majd vele szerzõdést is kötött, így sérült a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése is.<br>
A Döntõbizottság tekintettel arra, hogy az ajánlatok elbírálása során csak az érvényes ajánlatokat lehet összehasonlítani és jelen esetben a nyertes ajánlata érvénytelen volt, ezért az értékelést nem vizsgálta.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel szemben.<br>
A Döntõbizottság a bírság mértékének megállapításakor az összes körülményt mérlegelve arra a következtetésre jutott, hogy az megfelelõ súlyú az elkövetett jogsértésre tekintettel, hiszen a megállapított bírság mértéke a hároméves nettó beszerzési értéknek csupán közel 2,5%-át teszi ki, szemben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében szereplõ 30%-kal.<br>
A Döntõbizottság álláspontja szerint nem tekinthetõ e mérték túlzottnak, különös tekintettel arra, hogy a megkötött szerzõdésre is figyelemmel a Döntõbizottság az egyik legsúlyosabbnak értékelhetõ jogsértést már nem reparálhatta a jogorvoslati eljárás keretében.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 11.<br>
<br>
Dr. Nagy László Gábor s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>