<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6353)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.355/14/2001.<br>
<br>
Tárgy: a Szintézis Computer Rendszerház Kft. jogorvoslati kérelme Budapest Fõváros Önkormányzat ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Szintézis Computer Rendszerház Kft. (9023 Gyõr, Tihanyi Á. u. 2., képv.: dr. Mezei Éva ügyvéd, 9083 Écs, Deák F. u. 43., továbbiakban kérelmezõ ) által a Budapest Fõváros Önkormányzat (1052 Budapest, Városház u. 9–11., képv.: dr. Pap L. Tamás ügyvéd, 1133 Budapest, Pannónia u. 66., a továbbiakban: ajánlatkérõ) "Uzsoki Utcai Kórház új sebészeti épületében orvostechnológiai készülékek, eszközök, betegágyak és éjjeliszekrények, technológiai mobíliák, vizsgálóasztalok, vizsgáló székek, higiénés és egyéb eszközök" tárgyú közbeszerzési eljárása ellen benyújtott jogorvoslati kérelmet elutasítja.<br>
Az eljárással felmerült költségeiket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ 2001. február 7. napján a Közbeszerzési Értesítõ (K. É.) 6. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában. Ajánlatkérõ az ajánlati felhívásában lehetõséget adott részajánlat tételére, összesen 8 részfeladat tekintetében.<br>
Az ajánlati felhívás 3. d) pontjában a részajánlat tételének szempontjait az alábbiak szerint határozta meg ajánlatkérõ:<br>
– I. részfeladat: orvostechnológiai készülékek, eszközök elsõ beszerzése,<br>
– II. részfeladat: betegágyak, éjjeliszekrények elsõ beszerzése,<br>
– III. részfeladat: vizsgálóasztalok, vizsgálószékek elsõ beszerzése,<br>
– IV. részfeladat: rozsdamentes technológiai mobíliák elsõ beszerzése,<br>
– V. részfeladat: higiénés eszközök elsõ beszerzése,<br>
– VI. részfeladat: egyéb eszközök elsõ beszerzése,<br>
– VII. részfeladat: mobíliák elsõ beszerzése,<br>
– VIII. részfeladat: informatikai eszközök elsõ beszerzése.<br>
Ajánlatkérõ az ajánlatok elbírálását az összességében legelõnyösebb ajánlat szempontja alapján kívánta elvégezni. Az elbírálás szempontjait és azok súlyszámát valamennyi részajánlat tekintetében külön-külön adta meg az ajánlati felhívás 13. a) pontjában, valamint a 2001. március 14. napján közzétett ajánlati felhívás helyesbítése tárgyú hirdetményben az ajánlati felhívásból kimaradt I., II. és VIII. részfeladatra vonatkozóan.<br>
A VIII. részfeladat az Informatikai eszközök elsõ beszerzése esetén az elbírálás szempontjait ajánlatkérõ az alábbiakban határozta meg:<br>
részszempontok	súlyszámok<br>
– ajánlati ár	10<br>
– a szerzõdést biztosító mellékkötelezettségek<br>
– késedelmi kötbér mértéke	2<br>
– meghiúsulási kötbér mértéke	2<br>
A részszempontok szerinti tartalmi értékelés során adható pontszám alsó határa 1, felsõ határa 10, amely minden részszempont esetén azonos.<br>
Ajánlatkérõ az ajánlati felhívás 16. pontjában az egyéb információk között meghatározta, hogy az ajánlatokat részfeladatonként bírálja el, és az egyes részfeladatokra külön hirdet eredményt.<br>
Ajánlatkérõ ajánlati dokumentációt is kibocsátott, amelyben egyrészt megadta a VIII. részfeladat tekintetében is a mûszaki feltételeket, valamint a szerzõdéses feltételeket is közölte ajánlattevõkkel. A szerzõdéses feltételek körében meghatározta az ajánlati dokumentáció 6. oldalán a kötbér mértékére és vetítési alapjára vonatkozó elõírásait az alábbiak szerint:<br>
"Kötbérek mértéke és vetítési alapja:<br>
Az ajánlattevõk által fizetendõ kötbérek:<br>
<br>
1. késedelmes teljesítés esetén fizetendõ kötbér<br>
<br>
2. meghiúsulás esetén fizetendõ kötbér<br>
A kötbér vetítési alapja a bruttó vállalási ár. A kötbér mértéke:<br>
<br>
1. késedelmes teljesítés esetén az ajánlattevõ köteles minimum napi 0,055% kötbért megajánlani, illetve ezt meghaladó kötbér mértéket jogosult vállalni.<br>
<br>
2. A meghiúsulási kötbér mértéke minimum 15%.<br>
Az ajánlattételi határidõre, 2001. március 20. napjára a VIII. részfeladatra 8 ajánlat került benyújtásra. Ajánlatot nyújtott be a kérelmezõ, a KORTEX Kft., az ALLEGRO Kft., a PIKOSYSTEM Kft., a MEDIREX Kft., az UNITAS Kft., a ROBOHARDWARE Kft., az ALBACOMP Kft.<br>
Ajánlatkérõ a beérkezett ajánlatokat értékelte, majd 2001. május 21. napján kihirdette az eljárás eredményét valamennyi részajánlat tekintetében külön. A VIII. részfeladat értékelésénél ajánlatkérõ a kérelmezõ és a KORTEX Kft. ajánlatát tartotta érvényesnek, a többi ajánlattevõ ajánlatát érvénytelennek minõsítette. A két érvényes ajánlat közül pedig az összességében legelõnyösebbnek a Kortex Kft. ajánlatát minõsítette a bírálóbizottság és az eredményhirdetésen a KORTEX Kft.-t nyertesnek hirdette ki.<br>
Kérelmezõ 2001. május 21. napján jogorvoslati kérelmet nyújtott be az ajánlatkérõ közbeszerzési eljárása ellen, a VIII. részfeladat tekintetében meghozott eljárást lezáró döntés jogsértõ volta miatt.<br>
Kérelmezõ jogorvoslati kérelme – a tárgyaláson tett kiegészítésekre és módosításokra tekintettel – arra irányult, hogy a nyertes túlzott mértékben és nem a piaci, üzleti gyakorlatnak megfelelõen tette meg ajánlatát a kötbérre vonatkozóan. Az ilyen mértékû kötbér megajánlása nem kedvezõ ajánlatkérõ számára, ezt ajánlatkérõ az értékelés során nem vette figyelembe. Álláspontja szerint a késedelmi kötbérre és a meghiúsulási kötbérre nyertes által tett ajánlat kizárólag csak összefüggéseiben vizsgálható. Másodsorban kérelmezõ kifogásolta, hogy ajánlatkérõ olyan ajánlatot fogadott el nyertesnek, amelyben a megajánlott termék nem rendelkezik a szükséges engedélyekkel. Ezen kifogását arra alapította, hogy nyertes ajánlatában nem szerepeltek az általa hiányolt engedélyek és dokumentumok. Álláspontja szerint olyan terméket fogadott el ajánlatkérõ amely nincs piaci forgalomban, és ezzel megsértette az esélyegyenlõség elvét is.<br>
Kérte a Döntõbizottságtól, hogy állapítsa meg a jogsértés tényét, kötelezze ajánlatkérõt az eljárással felmerült költségek viselésére és kérte bírság kiszabását ajánlatkérõvel szemben.<br>
Ajánlatkérõ észrevételében a kérelem elutasítását kérte, annak megalapozatlansága okán. Elõadta, hogy az ajánlatokat a tartalmuknak megfelelõen értékelte, a KORTEX Kft. kötbérre vonatkozó ajánlata jóval kedvezõbb volt mint a kérelmezõé és erre tekintettel magasabb pontot is kapott. A kötbér túlzott mértéke vonatkozásában álláspontja szerint annak megítélése, hogy túlzott mértékû-e a kötbér a bíróság bármely szerzõdéses fél erre irányuló kereset alapján indított perben jogosult.<br>
Nyilatkozott továbbá, hogy a nyertes által ajánlott informatikai rendszer mindenben megfelel a dokumentációban elõírt mûszaki feltételeknek. Nem írtak elõ konkrét típust, így az értékelés során azt vizsgálták, hogy a megajánlott rendszer rendelkezik-e a dokumentációban elõírt paraméterekkel. A nyertes KORTEX Kft. ajánlatában ismertette az általa szállítani kívánt eszközök típusát és gyártóját. A termékek létezése és beszerezhetõsége vonatkozásában az ajánlat tartalmazta a nyertes által 10% feletti alvállalkozó, mint a számítástechnikai munkaállomás összeállítója nyilatkozatát. Hangsúlyozta, hogy ajánlatkérõ részérõl nem is volt elvárás, hogy a beszerezni kívánt rendszer egy gyártótól származzon, nem volt kizárva annak egyedi összeállítása sem, ha az elõírt feltételeket teljesíti.<br>
Egyéb érdekeltként a nyertes KORTEX Kft. észrevételében elõadta, hogy ajánlatkérõ a Kbt. szabályai betartásával hozta meg a döntését. Ajánlatkérõ az ajánlati felhívásban egyértelmûen meghatározta az elbírálás részszempontjait, a súlyszámokat és az adható pontszámokat, s ajánlat összeállításánál ezen szempontokra volt figyelemmel. Álláspontja szerint az általa megajánlatott kötbér kifejezi azon szándékot, hogy a Kortex Kft. a vállalt határidõt tartani kívánja. A megajánlatott kötbér feltétlenül elõnyös ajánlatkérõ számára.<br>
A megajánlott termék tekintetében felmerült kérelmezõi kifogást megalapozatlannak tartja, hiszen miután az ajánlatkérõ által meghatározott igény szerint összeállított termékrõl van szó – melyet ajánlatkérõ nem zárt ki sem az ajánlati felhívásban, sem a dokumentációban – a számítógép két alapegységét, az alaplapot és a processzort gyártó céget jelölték meg gyártóként, és a típus megjelölésénél a számítógépet összeállító céget nevezték meg. A számítógépes munkaállomást összeállító cég – mely az ajánlatban mint 10% feletti alvállalkozó került megjelölésre – nyilatkozatait tartalmazza az ajánlat arra vonatkozóan, hogy a rendszert törvényesen forgalmazza, és azok létezõ termékek.<br>
A Döntõbizottság megállapította, hogy a kérelmezõ jogorvoslati kérelme megalapozatlan az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második mondata kimondja, hogy az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A Kbt 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok alapján a legkedvezõbb ajánlatot tette.<br>
Ajánlatkérõ egyértelmûen meghatározta, az ajánlati felhívásának helyesbítésében, hogy a VIII. részfeladat tekintetében az ajánlati ár és a vállalt kötbér (késedelmi, illetve meghiúsulási) mértéke szempontok alapján kívánja kiválasztani a nyertes ajánlattevõt. Ezen túl az ajánlati dokumentációban meghatározta a kötbérek mértékének minimumát, azzal, hogy lehetõséget adott kedvezõbb megajánlásokra.<br>
Az ajánlatok elbírálása során ajánlatkérõnek már nincs lehetõsége eltérni az általa megadott szempontoktól, mert azzal megsérti a Kbt 55. § (6) bekezdését. Amennyiben kérelmezõ sérelmesnek tartja értékelési szempontként mind a késedelmi kötbér, mind a meghiúsulási kötbér meghatározását, illetve azt, hogy ajánlatkérõ lehetõséget adott a dokumentációban meghatározott mértéknél kedvezõbb kötbér megajánlására, azt alappal már nem kifogásolhatja, hiszen arra az ajánlattételi határidõ lejártát követõ 15 napon belül lett volna lehetõsége.<br>
Az ajánlatok értékelése során a Döntõbizottság a kérelmezõ kérelme alapján azt vizsgálhatja, hogy ajánlatkérõ az értékelés során betartotta-e a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és az ajánlati felhívásában megadott szempontok szerint bírálta-e el az ajánlatok taralmi elemeit.<br>
A fent hivatkozottak alapján megalapozatlan az olyan kérelmezõi állítás, hogy azért jogsértõ az ajánlatkérõ értékelése, mert az ajánlatoknak az ajánlati felhívásban elõre megadott szempontok szerinti tartalmi elemeit értékelve osztotta ki a pontszámokat. Ajánlatkérõ akkor követ el jogsértést, ha az ajánlat taralmi elemétõl, jelen esetben a megajánlott kötbér mértékétõl eltérõ tartalmi elemet vesz figyelembe.<br>
Nem vitathatóan kedvezõ ajánlatkérõ számára a magasabb kötbér vállalása mivel nagyobb biztosítékot nyújt számára, hogy ajánlattevõ a szerzõdést határidõre teljesíteni fogja.<br>
Megalapozatlan továbbá a kérelmezõ jogorvoslati kérelmében foglalt azon kérelmi elem, miszerint a nyertes ajánlattevõ által ajánlott számítógéprendszer nem megfelelõ, mivel az ajánlat nem tartalmazza a megajánlott rendszer forgalomba hozatalához szükséges dokumentumokat.<br>
A fent hivatkozott <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján ajánlattevõnek az ajánlati felhívásban és a dokumentációban elõírt formai és tartalmi feltételek szerint kell összeállítani az ajánlatát.<br>
A Döntõbizottság e körben azt vizsgálta meg, hogy a nyertes ajánlatában megajánlott termék megfelelt-e a dokumentációban elõírt feltételeknek, valamint tartalmazta-e az ajánlat az ajánlatkérõ által megkövetelt dokumentumokat.<br>
A nyertes ajánlatának megvizsgálását követõen megállapítást nyert és kérelmezõ a tárgyaláson elismerte, hogy a megajánlott számítógéprendszer megfelel az ajánlatkérõ által a dokumentációban elõírt mûszaki feltételeknek. A nyertes ajánlata tartalmazta a számítógéprendszer összeállítójának, mint a nyertes által 10% feletti alvállalkozóként igénybe venni kívánt vállalkozó arra vonatkozó nyilatkozatát, hogy a terméket törvényesen forgalmazza. A nyertes ajánlatában hiányolt dokumentumok a kérelmezõ ajánlatában sem voltak fellelhetõek, mivel annak csatolása nem volt formai és taralmi követelményként elõírva.<br>
Kérelmezõ nem alapíthatja kérelmében ajánlatkérõ döntésének jogszerûtlenségét olyan hiányosságra, amely nem képezte részét az ajánlati felhívásnak és a dokumentációnak.<br>
A fenti indokok alapján a Döntõbizottság megállapította, hogy ajánlatkérõ nem sértette meg a kérelmezõ által kérelmében hivatkozott <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és megállapította, hogy a nyertes által megajánlott számítástechnikai eszközök megfelelnek az ajánlatkérõ dokumentációban elõírt mûszaki feltételeknek.<br>
A Döntõbizottság a Kbt 76. § (1) bekezdésében biztosított jogkörében eljárva a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 12.<br>
<br>
Dr. Sárkány Izolda s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>