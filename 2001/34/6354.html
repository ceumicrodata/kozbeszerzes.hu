<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6354)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.347/16/2001.<br>
<br>
Tárgy: a KFKI Számítástechnikai Rt. jogorvoslati kérelme a Környezetvédelmi Fejlesztési Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Döntõbizottság a KFKI Számítástechnikai Rt. (1135 Budapest, Tüzér u. 39–41., továbbiakban: kérelmezõ) által a Környezetvédelmi Fejlesztési Intézet (1051 Budapest, Vörösmarty tér 4., képv.: dr. Patay Géza ügyvéd, 1026 Budapest, Pasaréti u. 72., a továbbiakban: ajánlatkérõ) "komplex ügyviteli és információs szoftverrendszer bevezetése" tárgyú közbeszerzési eljárása ellen benyújtott jogorvoslati kérelmet elutasítja.<br>
Az eljárással felmerült költségeiket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ a rendelkezõ részben meghatározott beszerzés tárgyában hirdetmény közzétételével induló tárgyalásos közbeszerzési eljárást indított, amelynek részvételi felhívása 2001. január 17. napján a Közbeszerzési Értesítõ (K. É.) 3. számában került közzétételre. Ajánlatkérõ a részvételi jelentkezések elbírálását követõen ajánlattételre hívta fel a kérelmezõt, a FreeSoft Kft.-t, a Megatrend 2000 Rt.-t, a Debis IT Services Unisoftware Kft.-t és az Albacomp Rt.-t.<br>
Ajánlatkérõ az ajánlati felhívásban határozta meg az ajánlatok elbírálásának szempontjait és azok súlyszámait az alábbiak szerint:<br>
részszempontok	súlyszámok<br>
– funkcionális lefedés	5<br>
– a javasolt megoldás eredetisége (innovatív tartalom)	4<br>
– jótállás, szoftverkövetési és üzemeltetési támogatás minõsége és ennek ellenértéke	4<br>
– a kért ellenszolgáltatás összege	3<br>
Az adható pontszámok 1–100-ig terjedtek.<br>
Az ajánlattételi határidõ 2001. március 12. napja volt, melyre valamennyi ajánlattételre felhívott jelentkezõ ajánlatot tett.<br>
Ajánlatkérõ egy tárgyalási fordulót követõen elbírálta és 2001. április 10. napján kihirdette az eljárás eredményét, amely során a Megatrend 2000 Rt.-t hirdette ki nyertesnek, a második legelõnyösebb ajánlatot tevõként pedig kérelmezõt jelölte meg. Kérelmezõ ajánlatkérõ eljárást lezáró döntése ellen jogorvoslati kérelmet nyújtott be. A Döntõbizottság a kérelmezõ jogorvoslati kérelme alapján lefolytatott jogorvoslati eljárásban a D.232/9/2001 szám alatt meghozott határozattal ajánlatkérõ eljárást lezáró döntését megsemmisítette. Ajánlatkérõ úgy döntött, hogy az ajánlatokat újra értékeli és új döntést hoz. Ajánlatkérõ Bíráló Bizottsága a Döntõbizottság fent hivatkozott D.232/9/2001 számú határozatában kifejtettek figyelembevétele mellett értékelte és pontozta újra az ajánlatokat a részszempontok alapján. Valamennyi részszempont tekintetében az ajánlattevõk között rangsort állított fel a tartalmi elemek alapján és a legkedvezõbb ajánlatot tevõnek adta a legmagasabb pontszámot, tehát 100 pontot, ezt követõen a többi rangsorban következõ ajánlatokra 75, 50, 25, 1 pont került kiosztásra. 2001. május 28. napján kihirdette az új döntését, amely szerint az eljárás nyertese a MEGATREND Rt. második legkedvezõbb ajánlatot a kérelmezõ tette.<br>
Kérelmezõ 2001. május 31. napján jogorvoslati kérelmet nyújtott be a Döntõbizottsághoz. Sérelmezte ajánlatkérõ eljárást lezáró döntését. Kifejtette, hogy ajánlatkérõ az ajánlatoknak nem az elbírálás részszempontjai szerinti tartalmi elemeit hasonlította össze, s ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és ezáltal a Kbt. 59. § (1) bekezdésben foglaltak megsértésével nem az összességében legelõnyösebb ajánlatot tevõt hirdette ki az eljárás nyertesének.<br>
Álláspontja szerint az ajánlatok ajánlatkérõ által alkalmazott módszerrel történõ értékelésének, miszerint helyezési számok kerülnek kiosztásra és összeadásra, semmi kapcsolatot nem jelent az ajánlatok tartalmával, nem tükrözi az ajánlatok közötti, a meghirdetett szempontrendszer szerinti értékelhetõ tényleges különbségeket, sérti a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését. Véleménye szerint az ajánlatkérõ által alkalmazott módszer csak abban az esetbe lett volna elfogadható, ha arról az ajánlati felhívásban, illetve dokumentációban tájékoztatja az ajánlattevõket az ajánlatkérõ. Álláspontja szerint azzal, hogy ajánlatkérõ az ajánlatokat nem a tartalmi elemeik különbsége szerint bírálta el, nem az összességében legelõnyösebb ajánlatot választotta ki.<br>
Kérte a Döntõbizottságot, hogy állapítsa meg a jogsértés tényét, semmisítse meg ajánlatkérõ döntését és kötelezze az eljárási díj és a költségek viselésére. Kérte ideiglenes intézkedés elrendelésével a szerzõdéskötés megtiltását.<br>
Ajánlatkérõ érdemi észrevételében az alaptalan jogorvoslati kérelem elutasítását kérte. Álláspontja szerint az ajánlatokat a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírtak szerint történt értékelését követõen választotta ki az összességében legelõnyösebb ajánlatot. Az ajánlatok ajánlati felhívásban meghatározott részszempontok tartalmi elemei szerinti sorrendjét határozta meg a közöttük lévõ különbségekre tekintettel és ezt követõnek osztotta ki a pontszámokat az általa megadott 1–100 pont közötti ponttartományban. Álláspontja szerint az általa alkalmazott módszer nem ellentétes a Kbt. szabályaival. Megalapozatlan azon kérelmezõi állítás is miszerint az alkalmazott módszer csak akkor lenne elfogadható, ha ajánlatkérõ ismertette volna az ajánlattevõkkel az ajánlati felhívásban, illetve dokumentációban. A Kbt. nem tartalmaz olyan rendelkezést álláspontja szerint, amely kötelezettségként írná elõ ajánlatkérõ számára, hogy az értékelés során alkalmazni kívánt módszer elõre határozza meg és arról tájékoztassa az ajánlattevõket.<br>
A Döntõbizottság ideiglenes intézkedést, annak törvényi feltételeinek hiánya miatt, nem alkalmazott.<br>
Ajánlatkérõ a szerzõdést a nyertes ajánlattevõvel 2001. június 6. napján megkötötte.<br>
A Döntõbizottság megállapította, hogy kérelmezõ jogorvoslati kérelme megalapozatlan az alábbiak szerint.<br>
A Kbt 55. § (6) bekezdése kimondja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Ajánlatkérõ az ajánlatok értékelése során köteles szem elõtt tartani a fent hivatkozott rendelkezésben foglaltakat. Ez azt jelenti, hogy az ajánlati felhívásban elõre megadott értékelési szempontokon túl más szempontokat nem vehet figyelembe, s ezen szempontokat csak az ugyancsak elõre megadott ponthatárok között értékeli és ehhez rendeli végül a súlyszámokat. Ajánlatkérõt a törvény nem kötelezi arra, hogy az értékeléskor a pontok meghatározása során alkalmazni kívánt módszert elõre ismertesse. Természetesen, ha erre sor kerül ajánlatkérõ részérõl akár az ajánlati felhívásban, akár a dokumentációban, úgy ezen módszer alkalmazása az ajánlatok értékelése során számon kérhetõ ajánlattevõk részérõl, mivel ajánlatkérõ az értékelési módszer elõre történõ közlésével saját maga számára kötelezettséget határozott meg.<br>
Törvényi elõírás, illetve ajánlatkérõ által elõre történõ közlés hiányában ajánlatkérõ döntésének jogszerûsége nem sérelmezhetõ kizárólag azon az alapon, hogy ajánlatkérõ nem a kérelmezõ által helyesnek tartott módszert alkalmazta az értékelés során, akkor ha megállapítható, hogy a választott módszer alkalmazása mellett ajánlatkérõ az ajánlatok tartalmi elemeinek értékelésén alapulva döntött a nyertes ajánlattevõ személyérõl.<br>
Természetesen az ajánlatok értékelése során egyértelmûbb helyzetet teremtene és a felek közötti vitákat, nézeteltéréseket elkerülhetõbbe tenné, ha az ajánlatok értékelése során még az ajánlatok tartalmának megismerése elõtt az ajánlatkérõk által ismertetésre kerülne a pontozás során alkalmazásra kerülõ módszer, hiszen ez is elõsegítené az értékelés során a szubjektív elemek kizárását.<br>
A jelen törvényi szabályozás azonban nem ír elõ kötelezettséget a pontozás során alkalmazandó módszer elõre történõ meghatározása tárgyában, így nem kifogásolható sem kérelmezõ által, sem a Döntõbizottság által ajánlatkérõ értékelése kizárólag a pontozás során alkalmazott módszer tekintetében, ha megállapítható, hogy ajánlatkérõ az értékelés során betartotta a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
Ajánlatkérõ nyilatkozatában kifejtette, hogy az értékelés során azt a módszert követte, hogy az ajánlati felhívásban megadott egyes részszempontok körében az ajánlatok tartalmi elemei alapján felállította azok sorrendjét az elõre megadott 1–100 ponthatár között úgy, hogy az elsõ 100, második 75, harmadik 50, negyedik 25, ötödik 1 pontot kapott.<br>
A Döntõbizottság megvizsgálva az ajánlatokat megállapította, hogy ajánlatkérõ az értékelés során az ajánlatok tartalmi elemeit értékelte, s ezt követõen az általa kiválasztott – fent idézett módszer alapján – ezen tartalmi elemeket pontozta, így ajánlatkérõ értékelésének jogsértõ voltának megállapításának nincs helye.<br>
Nem vitatja a Döntõbizottság, hogy az ajánlatkérõ által választott pontozási módszernél például az arányosítás módszere sokkal pontosabban kifejezné a tartalmi különbségeket, de ez nem jelenti azt, hogy más módszer alkalmazása esetén ajánlatkérõ nem tud megfelelni a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésben írt követelményeknek, azaz annak, hogy az ajánlatok tartalmi elemeit a felhívásban megadott részszempontok alapján kell értékelni a megadott ponthatár között ajánlatkérõnek.<br>
Az ajánlati ár értékelése körében megállapítható volt egzakt módon, hogy ajánlatkérõ az ajánlattevõk ajánlati árait, mint tartalmi elemeket értékelte, s pontozása – az általa választott módszer alkalmazásával – az ajánlatok tartalmi elemei közötti "sorrendiséget" követi, hiszen a legkedvezõbb (legalacsonyabb) árajánlat kapta a legtöbb pontot és a legkedvezõtlenebb (legmagasabb) ajánlati ár, tehát kérelmezõé kapta a legkevesebb pontot.<br>
Az, hogy a kérelmezõ álláspontja szerinti más pontozási módszer alkalmazása alkalmasabb lenne a tartalmi különbségek objektívebb tükrözésére, még nem képezheti jogsértés megállapításának alapját, erre vonatkozó törvényi rendelkezés hiányában.<br>
A fenti indokok alapján a Döntõbizottság megalapozatlannak találta a kérelmezõ jogorvoslati kérelmét arra vonatkozóan, hogy ajánlatkérõ nem az összességében legelõnyösebb ajánlatot tevõt hirdette ki az eljárás nyertesének, mert ajánlatkérõ az ajánlatok értékelését nem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésnek megfelelõen végezte el.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 5.<br>
<br>
Dr. Sárkány Izolda s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>