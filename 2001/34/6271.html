<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6271)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.343/9/2001.<br>
<br>
Tárgy: a Gergely Air Kft. jogorvoslati kérelme a Magyar Turizmus Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Sári Péter ügyvéd (1136 Budapest, Pannónia u. 5.) által képviselt Gergely Air Kft. (2481 Velence, Nyár u. 13., továbbiakban: kérelmezõ) jogorvoslati kérelmét – melyet a dr. Tasnádi Gábor ügyvéd (1111 Budapest, Kende u. 18.) által képviselt Magyar Turizmus Rt. (1024 Budapest, Margit krt. 85., továbbiakban: ajánlatkérõ) vegyszeres földi gépes és/vagy légi úton történõ biológiai szúnyoglárvairtás és imágóirtás komplex elvégzése a Velencei-tó térségében tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2001. február <br>
28-án megjelent számában a rendelkezõ részben megjelölt beszerzés tárgyában. A felhívás 3. a) pontja a beszerzés tárgyát képezõ szolgáltatásra a következõ meghatározást adta: "vegyszeres földi gépes és/vagy légi úton történõ biológiai szúnyoglárvairtás és imágóirtás". Az ajánlati dokumentáció szerint az "ajánlattevõ a vállalási árat az irtás eszközeinek (földi gépi, légi) és a védekezés céljának (szúnyoglárvairtás, imágóirtás) megjelölésével 1 hektárra vetítve köteles megadni." Az ár ily módon történõ megadásához egy adott formájú táblázat alkalmazását javasolta.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet a következõ bírálati részszempontok és hozzájuk rendelt súlyszámok alapján kívánt kiválasztani:<br>
részszempontok	súlyszámok<br>
– az alkalmazni kívánt vegyszer hatékonysága	30<br>
– az alkalmazni kívánt vegyszer környezetbarát minõsége	20<br>
– a vállalási ár	40<br>
– fizetési határidõ, fizetési mód	10<br>
A bírálat során adható pontszám-tartomány: 1–10.<br>
Ajánlatkérõ a május 4-én tartott eredményhirdetésen a Balatonnál történõ irtásra a Corax Kft., a Dunakanyar és Ráckeve-Soroksári Duna-ág térségre a Corax Kft./RSz-Coop Kft. közös ajánlattevõk, a Tisza-tó, Fertõ tó és Velencei-tó térségre a kérelmezõ ajánlatát hirdette ki nyertesnek, a Fejér Megyei Növényegészségügyi és Talajvédõ Állomásnak a Velencei-tó térségére benyújtott ajánlatát érvénytelennek minõsítette.<br>
A Döntõbizottság az ajánlatkérõ döntése ellen benyújtott kérelmekre indult jogorvoslati eljárásban hozott D.296/15/2001. számú határozatával az ajánlatkérõnek a Fejér Megyei NTA ajánlata érvénytelenségére és ennél fogva a Velencei-tó térségre vonatkozó döntését megsemmisítette. Ajánlatkérõ e térségre vonatkozóan újra értékelte az ajánlatokat és a május 28-án tartott eredményhirdetésen a Velencei-tó térségre a Fejér Megyei NTA ajánlatát hirdette ki nyertesnek, a második legkedvezõbb ajánlatot tevõnek pedig a Corax Kft.-t.<br>
Kérelmezõ május 31-én jogorvoslati kérelmet terjesztett elõ a Döntõbizottsághoz. Sérelmezte ajánlatkérõ döntését, álláspontja szerint ajánlatkérõ értékelése nem volt helytálló, mert a nyertes által megadott két árra a 400 pont helyett csak 200 pontot adhatott volna. Kifogásolta a döntést a nyertesnek a gépparkkal való rendelkezés hiánya miatti alkalmatlanságára hivatkozva is, álláspontja szerint a nyertes csak "szervezési tevékenységet" fog végezni a teljesítés során. Kifogásolta továbbá, hogy ajánlatkérõ nem vizsgálta az egyes ajánlattevõk által az irtásnál alkalmazni kívánt vegyszerek hatékonyságát és környezetbarát minõségét, valamint azt, hogy nem vizsgálta, miként került a nyertes birtokába a közbeszerzési eljárásban keletkezett "titkos jegyzõkönyv", pedig e tény sérti az esélyegyenlõséget. Kérte a szerzõdéskötés megtiltását, a jogsértés megállapítását és annak megállapítását, hogy a Velencei-tó térségre kérelmezõ tette a legkedvezõbb ajánlatot.<br>
Ajánlatkérõ észrevételében kérte a jogorvoslati kérelmek elutasítását.<br>
Elõadta, hogy a megadott árak számától függetlenül a nyertesnek járt a legmagasabb pontszám, mert õ tette a legkedvezõbb árajánlatot. A jogorvoslati eljárásban tartott tárgyaláson azzal is érvelt, hogy csak azonos munkanemre vonatkozó árakat lehet összehasonlítani, ezért az összehasonlítást csak a nyertes által megadott árak vonatkozásában kellett elvégeznie.<br>
Közölte, hogy a nyertes alkalmas a szerzõdés teljesítésére, mert a felhívás a gépparkkal való rendelkezést és nem tulajdonlást kötött ki, a nyertes a bevont alvállalkozója útján rendelkezik a beszerzés tárgyát képezõ szolgáltatás elvégzéséhez szükséges gépparkkal.<br>
Közölte továbbá, hogy vizsgálta a vegyszerek hatékonyságát és környezetbarát minõségét, erre a részszempontra mindegyik ajánlattevõ részére azonosan a maximális 10 pontot adta.<br>
Elõadta, hogy a "titkos jegyzõkönyv" ismerete a nyertes részére az elbírálás során nem jelentett elõnyt, ezáltal annak birtoklása nem sértette az esélyegyenlõséget.<br>
A nyertes és a Corax Kft. egyéb érdekeltek is a jogorvoslati kérelem elutasítását kérték. A nyertes elõadta, hogy csak a gépi imágóirtáshoz veszi igénybe az alvállalkozó repülõgépét, a többi munkát saját maga fogja végezni. A Corax Kft. közölte, hogy nem a géppark tulajdonjogával való rendelkezés, hanem a szakértelem és a többéves gyakorlat határozza meg a beszerzés tárgya szerinti munka végzésének minõségét.<br>
A Döntõbizottság a felek írásbeli és tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
Kérelmezõ az ajánlati árak értékelésével kapcsolatos kifogását arra alapította, hogy az ajánlati dokumentáció 2. oldalán az ajánlati ár megadására vonatkozó táblázat négyféle ár megjelölésérõl szól.<br>
Kérelmezõ tévesen értelmezi a felhívás és a dokumentáció elõírásait. A felhívásban ajánlatkérõ földigépes és/vagy légi úton történõ irtásra kért ajánlatot. A dokumentáció az ajánlati árra vonatkozólag kifejezetten csak egyetlen kötelezettséget tartalmaz; az ajánlattevõnek a vállalási árat 1 hektárra vetítve kell megadni. Ajánlatkérõ nem írta elõ sem a felhívásban, sem a dokumentációban, hogy ajánlattevõnek mind földi gépi, mind légi úton kell a szúnyoglárvát és az imágót irtani. Csak annyit határozott meg, hogy vegyszerrel kell irtani a lárvát és az imágót. Hogy ez milyen úton történik, abban választási lehetõséget ("és/vagy") adott ajánlattevõknek. A nyertes élt ezzel a lehetõséggel és a lárvának "csak" földi gépes, az imágónak "csak" légi úton történõ irtására adott ajánlatot. Értelemszerûen ez két ár megadásával járt együtt. Tehát kérelmezõ azon hivatkozása, hogy négy tevékenységre, négy ár árra volt kötelezõ az ajánlattétel, téves.<br>
Ebbõl következik, hogy az értékelést sem a négy árra kellett végezni, hanem olyan módszert kellett alkalmazni, melynek útján megállapítható, hogy az ajánlati ár szempontjából melyik a legkedvezõbb ajánlat.<br>
A Döntõbizottság megállapította, hogy ajánlatkérõ az ajánlati ár szempontjából helytállóan végezte az értékelést, ezért a jogorvoslati kérelmet ebben a részében elutasította.<br>
A kérelmezõ jogsértõnek tartja ajánlatkérõnek a nyertes alkalmasságára vonatkozó döntését arra hivatkozva, hogy a nyertesnek nincsenek tulajdonában a munka elvégzéséhez szükséges gépek, azaz álláspontja szerint nem rendelkezik azokkal. Kérelmezõ álláspontja nem helytálló.<br>
A felhívás 11. b) pontjának harmadik "–" bekezdése szerinti alkalmatlansági ok az, ha az ajánlattevõ "nem rendelkezik szúnyogirtáshoz alkalmas gépparkkal". A felhívás értelmezése szerinti "rendelkezés" fogalma nem azonos a "tulajdonlás" fogalmával, mert nem tekinthetõ azonosnak a tulajdonlás/tulajdonjog egyik elemével a "rendelkezési joggal". A rendelkezési jog azt a tulajdonos azon jogosultságát jelenti, hogy kizárólag õ jogosult eldönteni, hogy a dolgot eladja, vagy megterheli-e. Nyilvánvaló, hogy a szolgáltatás teljesítése szempontjából nem ezekkel a jogosultságokkal való rendelkezés volt fontos az ajánlatkérõ számára, hanem az, hogy az ajánlattevõnek a munka elvégzéséhez "álljanak rendelkezésére" a szükséges gépek. Ez a rendelkezésre állás pedig történhet az alvállalkozónak a teljesítésben ezen okból való közremûködése útján is.<br>
A Döntõbizottság ezért megállapította, hogy kérelmezõnek a nyertes alkalmatlanságára vonatkozó kifogása nem helytálló, ezért a jogorvoslati kérelmet ebben a részében is elutasította.<br>
Kérelmezõ állította, hogy ajánlatkérõ nem bírálta el a vegyszerek hatékonyságát és környezetbarát mivoltát, vitatta, hogy e vonatkozásban mindegyik ajánlatra azonos pontszám járt.<br>
A Döntõbizottság elfogadta ajánlatkérõ által az összegzésben leírt, mindkét bírálati részszempontra vonatkozó indoklását. Kérelmezõ nem tudta az eljárásban bizonyítani, hogy melyik ajánlattevõ, melyik vegyszere, milyen okból és milyen mértékben volt kevésbé hatékonyabb, vagy "környezetbarátibb", mint az általa ajánlott.<br>
Ezért a Döntõbizottság ezt a kérelmezõi kifogást is elutasította.<br>
Kérelmezõ az esélyegyelõség sérelmét vélte fennállni a nyertesnek a "titkos jegyzõkönyvvel" való rendelkezése miatt.<br>
A Döntõbizottság ezt a vélekedést nem fogadta el, mert az ajánlatok értékelésére nem hatott ki a jegyzõkönyv ismerete, különösen nem a nyertes javára. Ezért a Döntõbizottság a kérelmet e tekintetben is elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 22.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>