<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6297)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.449/11/2001.<br>
<br>
Tárgy: a Mûszertechnika-Rendszerház Kft. jogorvoslati kérelme a RICOH Hungary Irodaszerek Kft. ellen a Miniszterelnökség Közbeszerzési és Gazdasági Igazgatósága közbeszerzési eljárása során elkövetett hamis adatszolgáltatás megállapítása iránt.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Mûszertechnika-Rendszerház Kft. (1107 Budapest, Szállás u. 21., a továbbiakban: kérelmezõ) jogorvoslati kérelmét, amelyet a RICOH Hungary Irodaszerek Kft. (1139 Budapest, Lomb u. 32., képviseli dr. Ferenczi Gábor ügyvéd, 1026 Budapest, Kelemen L. u. 2/3. fszt. 5., a továbbiakban: kérelmezett) ellen a Miniszterelnökség Közbeszerzési és Gazdasági Igazgatósága (1055 Budapest, Kossuth tér 2–4., a továbbiakban: ajánlatkérõ) "digitális másoló és sokszorosító gépek (mérnöki rajzmásolók is) valamint multifunkcionális berendezések szállítása és kapcsolódó szolgáltatások teljesítése" tárgyú közbeszerzési eljárása során elkövetett hamis adatszolgáltatás megállapítása iránt nyújtott be, a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. március 28-án a Közbeszerzési Értesítõ 13. számában részvételi felhívást tett közzé a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja alapján tárgyalásos közbeszerzési eljárás lefolytatására, amelynek tárgya egy darab központosított közbeszerzési ellátási csomag digitális másoló- és sokszorosító gépek (mérnöki rajzmásolók is), valamint multifunkcionális berendezések szállítása és kapcsolódó szolgáltatások teljesítésére, az INFOMARKT katalógusban regisztrált know-how platformok szerinti részteljesítésekben a központosított közbeszerzési igények kielégítése céljából a szerzõdés teljes idõtartama alatt, azaz 2002. december 31-ig.<br>
Az eljárásfajta választásának indoka az volt, hogy a beszerzés tárgya körében a szükséges ellátási konstrukció, tételes termékmennyiség, a feladatok egyes elemeinek pontos meghatározása, ellenszolgáltatás és egyéb szerzõdéses feltételek elõre nem, csak a tárgyalás során határozható meg.<br>
A részvételi felhívás 3. c) és d) pontja alapján ajánlatkérõ a részajánlat tételét lehetõvé tette a digitális másoló- és sokszorosító gépekre, valamint multifunkcionális berendezésekre technológiai know-how platformonként.<br>
Ajánlatkérõ a részvételi felhívás 9. b) pont második és ötödik francia bekezdésében a részvételre jelentkezõnek a szerzõdés teljesítésére alkalmatlanná minõsítésének szempontjai körében elõírta a következõket:<br>
– az elmúlt két évre vonatkozóan nincs a közbeszerzés tárgya szerinti évi öt, a két évre vonatkozóan összesen tíz referenciája, részteljesítésenként, amelyek közül legalább egynek az értéke a 10 M Ft-ot meg kell hogy haladja,<br>
– a 2000. évi adatok alapján a részvételre jelentkezõnek a beszerzés tárgya – digitális másoló- és sokszorosító gépek, valamint multifunkcionális berendezések értékesítése kapcsolódó szolgáltatások nélkül – szerinti forgalma nem haladja meg a 85 M Ft-ot részteljesítésenként.<br>
Az ajánlatkérõ az általa meghívni kívánt ajánlattevõk keretszámát részteljesítésenként háromban határozta meg, amennyiben az alkalmasnak minõsített ajánlattevõk száma ezt lehetõvé teszi.<br>
A részvételi felhívás 13.12. pontja alapján a részvételre jelentkezésnek tartalmaznia kellett a késõbbiekben megajánlandó termékek technológiai know-how platformjának bemutatását és a gyártói támogatottság ismertetését.<br>
A részvételi jelentkezések bontása 2001. április 23-án történt meg. Kilenc részvételi jelentkezés érkezett nyolc technológiai know-how platformra. Kérelmezett a RICOH technológiai know-how platformra, kérelmezõ és a Delta Elektronik Irodatechnika Kft. közösen, illetve kérelmezõ önállóan a Canon technológiai know-how platformra nyújtotta be részvételi jelentkezését. A Technotrade Informatikai Rt. a Toshiba, az OCÉ-Hungária Kft. az OCÉ, a Colorspektrum Kft. a Minolta, a Selectrade Computer Kft. a Sharp, a Xerox Magyarország Kft. a Xerox, az Euro-Profil Szerviz Kft. pedig a Konica technológiai know-how platformra nyújtotta be részvételi jelentkezését.<br>
A részvételi szakasz eredményének kihirdetése 2001. május 7-én történt meg. Valamennyi részvételre jelentkezõt alkalmasnak minõsített az ajánlatkérõ, kérelmezõt önállóan és a közös jelentkezés alapján a Canon technológiai know-how platform részteljesítésre, kérelmezettet pedig a RICOH technológiai know-how platform részteljesítésre.<br>
Ajánlatkérõ 2001. május 14-én küldte meg az alkalmas jelentkezõknek az ajánlati felhívást, amelyben arra a részteljesítésre kért ajánlatot, amelyre vonatkozóan az ajánlattevõ az alkalmasságát igazolta. Ajánlatkérõ dokumentációt is készített, amely tartalmazta az ajánlati felhívást, ajánlatkérõnek a beszerzés eredményeként igénybevett szolgáltatással megvalósítani kívánt célját, a mûszaki leírást, a bírálati szempontokat, fizetési feltételeket, az ajánlat tartalmi és formai elõírásait, kitöltési útmutatót, keretszerzõdéses feltételek szempontrendszerét, mellékleteket.<br>
A dokumentáció szerint ajánlatkérõ a megkötendõ keretszerzõdéssel a 125/1996. (VII. 24.) Korm. rendelet hatálya alá tartozó, valamint a központosított közbeszerzéshez csatlakozó szervezetek korábbi közbeszerzési eljárások vagy központosított közbeszerzési eljárások keretén belül beszerzett digitális és multifunkcionális berendezések beszerzését, cseréjét, pótlását, kiegészítését kívánta biztosítani.<br>
Tájékoztatta az ajánlattevõket, hogy a megkötendõ keretszerzõdés volumene az ellátási rendszer mûködtetésében a tárgyalások során feltárt kockázati tényezõk, az azok kezelésére vonatkozó módszerek és garanciák alapján kerül meghatározásra.<br>
Az ajánlattevõnek nyilatkoznia kellett az ajánlatában az ellátási idõszak alatt, a piaci ismereteik, illetve a korábbi központosított közbeszerzési szállítási tapasztalataik, teljesítõképességük alapján a vállalt szállítási volumenrõl is.<br>
A dokumentációban lévõ keretszerzõdési szempontrendszer IV. pontja szerint a keretszerzõdésben meghatározásra kerül, hogy a beérkezett megrendeléseket a keretszerzõdés hatályban léte alatt, a keretszerzõdésben meghatározott szerzõdéses érték erejéig teljesíti az ajánlattevõ.<br>
Az ajánlatok benyújtására 2001. május 30-án került sor. Kérelmezõ és kérelmezett is nyújtott be ajánlatot arra a know-how platformra, részteljesítésre, amelyre vonatkozóan ajánlattételre felkérték.<br>
A bontásról készült jegyzõkönyv mellékletét képezték azok az összesítõk, amelyek az egyes ajánlattevõk által ajánlott termékeket, azok típusát és árait tartalmazták. Ezt ajánlatkérõ 2001. június 5-én küldte meg az ajánlattevõknek. Ajánlatkérõ hiánypótlási lehetõséget biztosított, majd külön-külön tárgyalt az ajánlattevõkkel.<br>
Az elsõ tárgyalást 2001. június 7-én és 8-án, a második tárgyalást 2001. június 13-án, 14-én, a harmadikat pedig június 21-én, 22-én és 25-én tartották meg.<br>
A tárgyalások során ajánlatkérõ pontosításra kérte fel az ajánlattevõket, akik szóban, illetve írásban adták meg a pontosításokat és kiegészítéseket, valamint tárgyaltak a felek a keretszerzõdés feltételeirõl. Az utolsó tárgyaláson határozta meg ajánlatkérõ a keretszerzõdéses összeget minden ajánlattevõ esetében, amelyeket az ajánlattevõk elfogadtak.<br>
Az eredmény kihirdetése 2001. június 29-én történt meg. A RICOH technológiai know-how platform részteljesítés nyertese kérelmezett lett, kérelmezõ pedig a Canon technológiai know-how platform nyertese lett a Delta Elektronik Kft.-vel tett közös ajánlatával.<br>
Ajánlatkérõ 2001. július 16-án kérelmezettel megkötötte a keretszerzõdést.<br>
Kérelmezõ 2001. július 9-én nyújtott be jogorvoslati kérelmet, amelyet a jogorvoslati eljárás során tartott tárgyaláson pontosított. Kérte a jogsértés megállapítását, kérelmezettnek legfeljebb öt évre történõ eltiltását a közbeszerzésekben való részvételtõl és jogorvoslati eljárás során felmerült költségek viselésére való kötelezését. Ideiglenes intézkedésként kérte a RICOH technológia know-how platformra vonatkozó eljárás felfüggesztését.<br>
Kérelme indokául elõadta, hogy kérelmezett nem tartotta tiszteletben a verseny tisztaságát, hamis adatot szolgáltatott. Kérelmezett a RICOH technológiai know-how platformra adta meg a részvételre jelentkezését, majd az ajánlatát. Kérelmezõ jelezte 2001. június 25-én ajánlatkérõ felé, hogy a kérelmezett nemcsak a RICOH technológiai know-how platformhoz tartozó termékeit tüntette fel az ajánlatában, hanem egyéb, más technológiai know-how platformhoz tartozó termékeket is, így a Nashua, az Infotec, illetve a Lanier technológiai know-how platformhoz tartozókat is. Ennek kapcsán ajánlatkérõ arról tájékoztatta kérelmezõt, hogy a kérelmezett nyilatkozata szerint az összes általa megajánlott berendezés a RICOH technológiai know-how platformhoz tartozik, így a részajánlatban szereplõ berendezések számát ajánlatkérõ nem csökkentette kérelmezettel.<br>
Kérelmezõ szerint a nyilatkozat nem fedi a valóságot, és ezzel vélhetõen hamis adatot szolgáltatott a kérelmezett. Így próbálta meg a kérelmezett azon technológiai know-how platformok termékeit is a keretszerzõdés részévé tenni, amelyek berendezéseit a RICOH gyártja egyéb technológiai know-how platformok számára. Ezt támasztja alá az is, hogy a kérelmezett csak RICOH termékeket árul, az egyéb megajánlott termékeket a hivatalos technológiai know-how képviseletek forgalmazzák.<br>
Kérelmezett észrevételében kérte az alaptalan kérelem elutasítását.<br>
Elõadta, hogy az általa megajánlott termékrõl már jóval 2001. június 25. elõtt értesült kérelmezõ, hiszen a bontáskor a kérelmezõ is jelen volt, ott a termékek ismertetésre kerültek. A bontásról készült jegyzõkönyvvel az ajánlott termékekrõl készült összesítést is postázta ajánlatkérõ az ajánlattevõknek 2001. június 5-én, ezért a kérelem elkésett.<br>
Kérelmezett minden, az ajánlatkérõ által meghatározott feltételnek megfelelt, hiszen a részvételi jelentkezését majd az ajánlatát elfogadta ajánlatkérõ. Határozottan állította, hogy nem került sor hamis adatszolgáltatásra. Elõadta, hogy a megajánlott márkák közötti kapcsolat nyilvános, több éves, világszinten, szakmai körökben és a szakirodalomban is jól ismert.<br>
Ajánlatkérõ észrevételében kérte a kérelem elutasítását. Elõadta, hogy a kérelem elkésett, tekintettel arra, hogy az ajánlatok bontása május 30-án volt és az errõl készült jegyzõkönyv tartalmazta az ajánlott termékek megnevezését, amelyet postáztak az ajánlattevõknek, és azt legkésõbb 2001. június 7-ig megkapták, így a jogorvoslati kérelem benyújtására nyitva álló határidõ 2001. június 22-én lejárt.<br>
Megítélése szerint a kérelmezõ nem rendelkezik ügyfélképességgel, mivel nem volt ajánlattevõ abban a részteljesítésben, amelyben a kérelmezett ajánlatot tett, egyéb érdekelti minõségét pedig nem igazolta.<br>
A részvételi szakaszban kérte az ajánlattevõktõl, hogy mutassák be azt a know-how platformot, amelyre ajánlatot kívánnak tenni, a kérelmezett ennek eleget tett, így azt az ajánlati szakaszban már nem vizsgálta ajánlatkérõ.<br>
A kérelmezett és az ajánlatkérõ észrevételével kapcsolatban kérelmezõ elõadta, hogy a jogorvoslati kérelme nem késett el, tekintettel arra, hogy csak 2001. június <br>
25-én jutott a tudomására, hogy kérelmezett olyan nyilatkozatot tett, amely szerint az összes, általa ajánlott eszközök egy technológia know-how platformhoz tartoznak. Ez a nyilatkozat az, ami a jogsértést megvalósítja. Önmagában az a tény, hogy az ajánlattevõ mit ajánl, ha nem megfelelõ berendezést ajánl, még nem minõsül hamis adatszolgáltatásnak. Arról pedig nem volt tudomása, hogy szerepel-e kérelmezett ajánlatában olyan nyilatkozat, amely szerint az összes, általa ajánlott eszközök egy technológia know-how platformhoz tartoznak. Joggal feltételezte az eredményhirdetésig, hogy ajánlatkérõ nem fogja figyelembe venni az általa vitatott berendezéseket.<br>
Megítélése szerint a technológia know-how platformhoz tartozás és a különbözõ márkák közötti kapcsolat, különbözõ fogalmak. Kérelmezõ a jogorvoslati kérelmét éppen arra alapozza, hogy a jól ismert kapcsolatot, amely azon alapul, hogy mindegyik terméket a RICOH gyártja, kérelmezett úgy próbálta meg feltüntetni, hogy az azonos technológia know-how platformhoz tartozást is jelent. Kérelmezõ szerint nem részei a RICOH technológia know-how platformnak azok a Nashua, Lanier, Infotec termékek, amelyeket kérelmezett az ajánlatában szerepeltetett.<br>
Az ügyfélképességgel kapcsolatban kérelmezõ kifejtette, hogy az adott közbeszerzési eljárásban ajánlattevõ volt, ezért az ügyfélképessége ezen az alapon fennáll. Érdekeltsége is van az ügyben, mivel a korábbi keretszerzõdés alapján õ szállította a Nashua termékeket, továbbá azért is, mert ha a RICOH technológia know-how platformra vonatkozóan nem köt szerzõdést az ajánlatkérõ, akkor õ, mint a Canon technológia know-how platform nyertese, több terméket tudna szállítani, érdekében áll, hogy minél kevesebb ajánlattevõvel kössön szerzõdést az ajánlatkérõ.<br>
A Döntõbizottságnak elsõdlegesen azt kellett vizsgálnia, hogy a jogorvoslati kérelem a törvényes határidõn belül került-e elõterjesztésre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény, tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Kérelmezõ a tudomásra jutás idõpontjaként 2001. június 25-ét jelölte meg.<br>
Ajánlatkérõ tárgyalásos eljárást folytatott le, amelynek során ajánlatkérõ több alkalommal folytatott tárgyalásokat az ajánlattevõkkel.<br>
Ennek során – a tárgyalásos eljárás jellegébõl adódóan – az ajánlattevõk módosították, kiegészítették az ajánlatukat, illetve ajánlatkérõ felvilágosítást is kért az ajánlattevõktõl a nem egyértelmû kijelentések tisztázása végett.<br>
Az eljárás során több alkalommal felmerült, hogy ajánlatkérõ mit tekint technológiai know-how platformnak, részteljesítésnek, hiszen ezzel kapcsolatban kérdés feltevésére is sor került a részvételi szakaszban, majd ajánlatkérõ a dokumentációban is meghatározta azt. Ebbõl a ténybõl egyértelmû, hogy ennek a fogalomnak az értelmezése problémát jelentett ajánlattevõknek.<br>
A kérelmezett által megajánlott termékek vonatkozásában is lehetõség volt a tárgyalások során arra, hogy azoknak a RICOH technológiai know-how platformhoz való tartozását tisztázzák. Ajánlatkérõ nyilatkozata szerint az eljárás során nem döntöttek az ajánlatok érvényességérõl, éppen a tárgyalásos eljárás jellege miatt, hiszen az ajánlatok a módosításokkal ebbõl a szempontból is változhattak.<br>
A Döntõbizottság a fentiek alapján elfogadta, hogy a kérelmezõ által vélelmezett hamis adatszolgáltatás tudomásra jutásának idõpontja nem az ajánlatok bontásának, illetve az arról készült jegyzõkönyvek kézhezvételének az idõpontja, hanem annál késõbbi idõpont, 2001. június 25.<br>
Annak eldöntése, hogy kérelmezett valóban elkövetett-e hamis adatszolgáltatást, azt mikor és milyen magatartással követte el, a jogorvoslati kérelem érdemi vizsgálata körébe tartozik. Ezt megelõzõen azonban a Döntõbizottságnak abban is állást kellett foglalnia, hogy a kérelmezõ ügyfélképességgel rendelkezik-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint ugyanis a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
Kérelmezõ szerint ajánlattevõi minõsége fennáll.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(3) bekezdése szerint az ajánlatkérõ az ajánlati felhívásban lehetõvé teheti a közbeszerzés egy részére történõ ajánlattételt. Ebben az esetben a felhívásban, illetve a dokumentációban elõ kell írni, hogy a közbeszerzés tárgyának mely elemeire lehet részajánlatot tenni. A közbeszerzés tárgyának részeit nem lehet kizárólag a mennyiség alapján meghatározni.<br>
Az ajánlatkérõ a részvételi felhívásban közölte, hogy lehetõvé teszi a részajánlat tételét. A részvételi felhívásban a részvételre jelentkezõnek a szerzõdés teljesítésére való alkalmasságára vonatkozóan olyan elbírálási szempontokat határozott meg ajánlatkérõ, amelyek összefüggésben voltak a beszerzés tárgyával. A részvételi felhívás 9. b) pontja második és ötödik francia bekezdésében az ezzel összefüggõ, a szerzõdés teljesítésére alkalmatlanná minõsítés kritériumait részteljesítésenként határozta meg.<br>
Kérelmezõ csak a Canon technológiai know-how platform részteljesítésre vonatkozóan igazolta az alkalmasságát, ezért ajánlatkérõ csak e részteljesítésben kérte fel ajánlattételre.<br>
Az a tény, hogy ajánlatkérõ egy közbeszerzési eljárásban kívánta a több technológiai know-how platformra a beszerzést lebonyolítani, eljárástechnikai dolog. Kérelmezõ természetesen ebben a közbeszerzési eljárásban ajánlattevõ volt, ez nem képezi vita tárgyát, hiszen az egyik technológiai know-how platformra ajánlatot nyújtott be. Az az eljárástechnikai körülmény azonban, hogy ajánlatkérõ egy közbeszerzési eljárásban több részteljesítést határozott meg, nem hagyható figyelmen kívül az ajánlattevõi minõség vizsgálata során.<br>
A részajánlatokat ugyanis csak egymással kell összehasonlítani a bírálat során, azok egymással versenyeznek, a többi részteljesítésre adott ajánlattal nem. Részajánlatonként kell nyertes ajánlattevõt hirdetni, ami természetesen nem zárja ki azt, hogy a nyertes minden részteljesítésben azonos ajánlattevõ legyén.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatásra.<br>
Kérelmezõ ajánlata csak a Canon technológia know-how platformra vonatkozóan felelt meg e törvényi elõírásnak, így csak e részteljesítésben minõsül ajánlattevõnek, nem ajánlattevõ tehát a többi hét, így a RICOH technológiai know-how platform vonatkozásában sem.<br>
Ha önállóan írta volna ki ajánlatkérõ a részteljesítésekre az eljárásokat, kérelmezõ – általa is elismerten – nem felelt volna meg a RICOH technológiai know-how platformra vonatkozó alkalmassági követelményeknek, ezért nem is nyújtott be részvételi jelentkezést, illetve ajánlatot erre a részteljesítésre.<br>
A fentiek alapján a Döntõbizottság szerint kérelmezõ ezen részteljesítés körében nem minõsül ajánlattevõnek, ezért ez nem alapozza meg az ügyfélképességét.<br>
A Döntõbizottságnak a továbbiakban azt kellett vizsgálnia, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésében meghatározott további feltétel kérelmezõ esetében fennáll-e.<br>
Kérelmezõ azzal támasztotta alá érdekeltségét, hogy az elmúlt évben az ajánlatkérõvel kötött keretszerzõdés alapján az analóg és digitális fénymásolók körében a Nashua termékeket õ szállította.<br>
A jogorvoslati eljárás során tartott tárgyaláson tisztázásra került, hogy korábban nem technológia know-how platformokra, hanem a konkrét berendezésekre vonatkozott ajánlatkérõ beszerzése és a kérelmezõvel kötött keretszerzõdés is. Ez a körülmény nem alapozza meg egy más tárgyú beszerzésre lefolytatott közbeszerzési eljárás során esetlegesen elkövetett törvénysértés kapcsán az érdeksérelem fennállását, ez nem szolgálhat alapul annak megállapításához, hogy kérelmezõ jogát vagy jogos érdekét sérti vagy veszélyezteti az esetlegesen elkövetett jogsértés. Nem ez az általa feltételezett törvénysértés akadályozta meg ugyanis kérelmezõt abban, hogy ajánlattevõ, illetve nyertes ajánlattevõ legyen a RICOH technológiai know-how platformra vonatkozóan, hanem az, hogy – általa is elismerten – erre a részteljesítésre nem tudta volna az alkalmasságát igazolni.<br>
Hivatkozott még arra kérelmezõ, hogy amennyiben a RICOH technológiai know-how platformra vonatkozóan nem köt szerzõdést az ajánlatkérõ, akkor õ, mint a másik részteljesítés nyertese, több terméket tudna értékesíteni a keretszerzõdés alapján.<br>
A keretszerzõdések 2001. július 16-án kerültek megkötésre. A jogorvoslati kérelem benyújtásakor tehát ebbõl az okból konkrét érdeksérelem még semmi esetre sem következhetett be. Az, hogy ennek veszélye fennáll-e, az egy feltételezés kérelmezõ részérõl. Semmi nem támasztja azt alá, hogy a RICOH technológiai know-how platform kiesése esetén – helyette – a kérelmezõ által ajánlott termékeket és szolgáltatásokat vásárolnák meg. Ha ez így lenne, akkor sem veszélyezteti vagy sérti ez kérelmezõ érdekeit, hiszen amikor kérelmezõ ajánlatot tett, tisztában volt azzal, hogy ajánlatkérõ nyolc részteljesítésre kért ajánlatot. Ennek ismeretében kalkulálhatta, hogy milyen mennyiség szállítására lesz lehetõsége. Ehhez képest érdeksérelem nem érte.<br>
A keretszerzõdés volumenét a tárgyalások során maga ajánlatkérõ határozta meg, ez pedig nem a platformok számának függvényében történt, hanem a kiírás szerint a kockázati tényezõk, az azok kezelésére vonatkozó módszerek és garanciák alapján, a tárgyalásról készült emlékeztetõk szerint a technológiai know-how platformok 2000. évi, a kiírás tárgya szerinti magyarországi (végfelhasználói) forgalmát figyelembe véve, illetve ahol ennek a forgalomnak a meghatározása nem volt lehetséges, ott az ajánlattevõnek a magyarországi fénymásoló piacon elfoglalt helye alapján.<br>
A Döntõbizottság szerint az a tény, hogy kérelmezõ és kérelmezett versenytársak a piacon, nem alapozza meg egy konkrét közbeszerzési eljárás kapcsán az érdeksérelmet, az üzleti életben elszenvedett sérelem nem válik automatikusan egy adott közbeszerzési eljárásban sérelemmé.<br>
A fentiek alapján a Döntõbizottság megállapította, hogy jelen jogorvoslati eljárásban kérelmezõ ügyfélképességgel nem rendelkezik, ezért a jogorvoslati kérelem érdemi vizsgálatának eljárásjogi akadálya van.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja szerint jogkövetkezményt alkalmazta, figyelemmel a Kbt. 79. § (3) bekezdésében foglaltakra is. A jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a Kbt. 88. § (1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 25.<br>
<br>
Dr. Bankó Ágnes s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>