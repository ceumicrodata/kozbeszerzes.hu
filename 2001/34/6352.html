<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6352)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.401/12/2001.<br>
<br>
Tárgy: a Thorn Kft. jogorvoslati kérelme Zalaegerszeg Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Borbíró István ügyvéd (1054 Budapest, Alkotmány u. 31.) által képviselt Thorn Lighting Hungary Kft. (2045 Törökbálint, Tó Park, továbbiakban: kérelmezõ) jogorvoslati kérelmének – melyet a dr. Székely Gabriella jogtanácsos által képviselt Zalaegerszeg Megyei Jogú Város Önkormányzata (8900 Zalaegerszeg, Kossuth L. u. 17–19., továbbiakban: ajánlatkérõ) "Zalaegerszeg közvilágítási lámpáinak korszerûsítése és a kivitelezés úgynevezett harmadikfeles (az ajánlattevõ általi) finanszírozása" tárgyú közbeszerzési eljárása ellen indított – a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését, valamint az 52. § (1) bekezdését és 44. § (6) bekezdésére tekintettel az 59. § (1) bekezdését. Az 59. § (1) bekezdése miatt a Döntõbizottság ajánlatkérõnek úgy az eljárás nyertesére, mint a második legkedvezõbb ajánlattevõre vonatkozó eljárást lezáró döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2001. március 21-én megjelent számában a rendelkezõ részben megjelölt beszerzés tárgyában. A felhívás 3. a) pontjában részletesen meghatározta a beszerzés tárgyát:<br>
– I. ütem: 1210 db lámpatest cseréje korszerû típusra,<br>
– II. ütem: 2790 db lámpatest cseréje korszerû típusra,<br>
– a kiviteli tervek elkészítése,<br>
– a Széchényi-terv SZT-EN-3 jelû pályázatának elkészítése, benyújtása.<br>
Részajánlatot csak az I., illetve csak a II. ütem kivitelezési munkáira lehetett tenni.<br>
Az ajánlattevõ pénzügyi, gazdasági és mûszaki alkalmassága igazolására ajánlatkérõ – többek között – elõírta:<br>
– az elmúlt 3 évi egyszerûsített mérleg benyújtását,<br>
– az elõzõ 3 év legjelentõsebb közvilágítás korszerûsítési munkáinak ismertetését,<br>
– a szükséges technikai felszereltség (kosaras darus gépjármûtípus megnevezésével) ismertetését,<br>
– erõsáramú villanyszerelõi létszám megjelölését.<br>
A 11. b) pontban ajánlatkérõ kikötötte, hogy alkalmatlannak minõsíti a szerzõdés teljesítésére azt az ajánlattevõt, aki nem rendelkezik:<br>
– legalább 8 fõ erõsáramú villanyszerelõi létszámmal,<br>
– legalább 2 db kosaras darus gépjármûvel,<br>
– legalább 2 hasonló nagyságú és jellegû közvilágítás korszerûsítési referenciával,<br>
valamint az egyszerûsített mérlegének alapján az utolsó évi árbevétele nem haladja meg a korszerûsítésre benyújtott ajánlatának háromszorosát.<br>
A beszerzés finanszírozásának jellegére tekintettel ajánlatkérõ rögzítette a dokumentációban, hogy olyan ajánlattevõket vár, akik a beruházást megfinanszírozzák vagy harmadik féllel meghiteleztetik.<br>
Az április 10-én tartott konzultáción feltett kérdésre, miszerint kinek a tulajdonába kerülnek a korszerûsített eszközök, ajánlatkérõ közölte, hogy az õ tulajdonába, és az eszközök maradványértékével az ajánlattevõnek számolni kell.<br>
A felhívásra a TIVI Kft., az ÉDÁSZ Rt., az ELMIB Rt. és a Hoffmann Rt. tett ajánlatot. Ajánlatkérõ a június 14-én tartott eredményhirdetésen az I. ütemre az ELMIB Rt. ajánlatát hirdette ki nyertesnek, második legkedvezõbb ajánlatot tevõnek az ÉDÁSZ Rt.-t, a II. ütemre pedig eredménytelennek nyilvánította az eljárást. Az összegzés az eljárásról dokumentumot ajánlatkérõ június 29-én faxon küldte meg az ajánlattevõknek.<br>
Kérelmezõ, a Hoffmann Rt. alvállalkozója június 25-én jogorvoslati kérelmet terjesztett elõ a Döntõbizottsághoz.<br>
Sérelmezte, hogy ajánlatkérõ olyan ajánlattevõt hirdetett ki nyertesnek, aki a kiírási feltételek szerint alkalmatlan a szerzõdés teljesítésére, mert nem rendelkezik 8 fõ erõsáramú villanyszerelõ létszámmal, 2 db kosaras darus gépjármûvel, 2 hasonló nagyságú és jellegû referenciával, az utolsó évi árbevétele nem haladja meg a ajánlati árának háromszorosát.<br>
Álláspontja szerint a nyertes ajánlat érvénytelen azért is, mert a dokumentáció elõírásától eltérõ tulajdonosi konstrukciót ajánlott a korszerûsített eszközök tulajdonlására.<br>
Az ajánlott tulajdonlási konstrukciónak a kiírástól való eltérõsége miatt kérelmezõ kérte a második legkedvezõbb ajánlatot tevõnek minõsített ÉDÁSZ Rt. ajánlata érvénytelenségének megállapítását.<br>
Kifogásolta továbbá, hogy ajánlatkérõ az összegzés az eljárásról dokumentumot nem küldte meg részére a törvényben elõírt határidõn belül.<br>
Kérte a jogsértés megállapítását, ajánlatkérõ eljárást lezáró döntésének megsemmisítését, bírság kiszabását és ajánlatkérõ marasztalását a jogorvoslati eljárásban felmerült költségei megtérítésére.<br>
Ajánlatkérõ kérte a jogorvoslati kérelem elutasítását. Elõadta, hogy a kiírásban nem várta el, hogy a technikai eszközök az ajánlattevõ tulajdonába legyenek, elegendõ e kritérium teljesítéséhez ha az alvállalkozó rendelkezik azokkal. A nyertes referenciája megfelelõ volt, a korszerûsített eszközök tulajdonosi konstrukcióját illetõen négy különbözõ ajánlattal is élt.<br>
A jogorvoslati eljárásban tartott tárgyaláson az ÉDÁSZ Rt. ajánlata érvénytelenségére vonatkozó kérelemre elõadta, hogy az ÉDÁSZ Rt. vállalta ajánlatában, hogy a rekonstrukció befejezésével a korszerûsített eszközöket az önkormányzat a saját tulajdonában tartja.<br>
A tárgyaláson a nyertes ajánlattevõ is kérte a jogorvoslati kérelem elutasítását. Elõadta, hogy a beszerzés harmadikfeles finanszírozási jellege miatt az õ ajánlata volt a legelõnyösebb, cége éppen az ilyen önkormányzati fejlesztések finanszírozásának megoldására jött létre. Az alkalmassági feltételeknek álvállalkozója útján eleget tett.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése elõírja, hogy ajánlatkérõnek az ajánlati felhívásban meg kell határozni, hogy az (1), illetõleg a (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlattevõt alkalmatlannak a szerzõdés teljesítésére. A hivatkozott (1) és (2) bekezdés az ajánlattevõ és az alvállalkozó pénzügyi, gazdasági és mûszaki alkalmasság igazolására szolgáló adatok és tények körét rendezi. Ebbõl következik, hogy az alkalmassági kritériumok (alkalmatlansági okok) az ajánlattevõre és a 10%-ot meghaladó alvállalkozójára egyaránt vonatkoznak, azaz az alkalmassági kritériumoknak eleget kell hogy tegyen úgy az ajánlattevõ, mint a 10%-ot meghaladó alvállalkozója. A (6) bekezdés értelmében ajánlatkérõnek alkalmatlanná kell minõsíteni az elõírt feltételeinek nem megfelelõ ajánlattevõt.<br>
Ajánlatkérõ a felhívásban legalább 8 fõ erõsáramú villanyszerelõi létszámmal, legalább 2 db kosaras darus gépjármûvel, legalább 2 hasonló nagyságrendû és jellegû referenciával való rendelkezést kötötte ki a mûszaki alkalmasság feltételeként, pénzügyi, gazdasági alkalmassági feltételként pedig kikötötte, hogy az utolsó évi árbevétel minimum háromszorosa kell hogy legyen az ajánlattevõ ajánlati árának.<br>
A dokumentáció elõírása szerint érvényességi feltétel volt, hogy a korszerûsített eszközök az ajánlatkérõ tulajdonába kerülésére alkalmas pénzügyi jogi konstrukciót tartalmazzon az ajánlat.<br>
A Döntõbizottság megvizsgálta a nyertes ajánlatát és megállapította, hogy a nyertes nem tett eleget az alkalmassági feltételeknek.<br>
A nyertes ajánlatában két felelõs vezetõ önéletrajza szerepel és nyilatkozat, miszerint "Az ajánlatunkba bevont alvállalkozókkal társaságunk megfelel az önkormányzat által megfogalmazott mûszaki és személyzeti feltételeknek." A nyertes referencia címszó alatt közölte, hogy Nagykanizsa városban projektírozóként, Hatvan városban finanszírozóként vett részt hasonló munkában, Velencén és 120 településen pedig részvényvásárlási konstrukcióban eszközölt közvilágítási rekonstrukciót.<br>
A kivitelezésre nevesítve van a Roneko Kft., a rá vonatkozó ajánlat-részben valóban szerepel 8 erõsáramú villanyszerelõ, eszközállománya között pedig 3 db kosaras haszongépjármû, valamint több hasonló munkára vonatkozó referencia. A nyertes alvállalkozója így mûszaki szempontból alkalmas a szerzõdés teljesítésére.<br>
A nyertes viszont nem, mert sem az elõírt szakember-állománnyal, sem az elõírt eszközállománnyal nem rendelkezik. A referenciákat illetõen pedig nem kellõen tanúsította azok meglétét a 44. § (2) bekezdés a) pontjában elõírt módon – "az ellenszolgáltatás összege, a teljesítés ideje és a szerzõdést kötõ másik fél megnevezésével" – ismertette referenciáit. Ez egyben érvénytelenségi ok is.<br>
A jogorvoslati kérelem a nyertes pénzügyi, gazdasági szempontból való alkalmatlanságát is felveti.<br>
A nyertes árajánlata:<br>
– I. ütem	42 900 000 Ft<br>
– II. ütem	72 310 000 Ft<br>
2000. évi mérlege alapján az árbevétel: nettó árbevétel 0 E Ft, egyéb bevételek 183 E Ft. A nyertes tehát pénzügyi, gazdasági szempontból sem alkalmas a szerzõdés teljesítésére.<br>
Kérelmezõ kifogásolta, hogy a nyertes által ajánlott tulajdonlási konstrukció nem felel meg az ajánlatkérõ elvárásának. A Döntõbizottság ezt a kifogást elutasította, mert a nyertes ajánlatában 4 fajta konstrukciót is ismertet a korszerûsített eszközök tulajdonjogi sorsára nézve, ezek között – bár csak vázlatosan – szerepel az önkormányzat által elvárt megoldás is. A nyertes ajánlata tehát ezen okból nem érvénytelen.<br>
A Döntõbizottság megállapítja, hogy a nyertes alkalmatlan a szerzõdés teljesítésére. Ajánlatkérõ azáltal, hogy elmulasztotta a ELMIB Rt. alkalmatlanná nyilvánítását és egyben ajánlatát nyertessé is minõsítette, a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdésére figyelemmel megsértette az 59. § (1) bekezdését.<br>
A jogorvoslati kérelem kiterjed a második legkedvezõbbnek minõsített ajánlattevõ – az ÉDÁSZ Rt. – ajánlata érvénytelenségének megállapítására is az ajánlott tulajdonosi konstrukció nem megfelelõségére hivatkozással.<br>
Ajánlatkérõ a dokumentációban nem tért ki az eszközök tulajdonjogi helyzetére nézve, azonban az április 10-én tartott konzultáción feltett ajánlattevõi kérdésre közölte az ajánlattevõkkel elvárását, miszerint a korszerûsített eszközök az õ tulajdonába kerülnek. Ez az ajánlatkérõi elvárás az ajánlati dokumentáció részévé vált, miután a konzultáción elhangzott ezen ajánlatkérõi nyilatkozatról valamennyi ajánlattevõ értesült. Ajánlattevõknek ezt a feltételt ajánlatuk elkészítésénél figyelembe kellett venni.<br>
Az ÉDÁSZ Rt. ajánlata az eszközök tulajdonjogára nézve az "Együttmûködési megállapodás" 3.4. pontjában a következõ nyilatkozatot tette: "Szolgáltató tudomásul veszi és elfogadja az Önkormányzat kijelentését, hogy Önkormányzat a rekonstrukció során megépült közvilágítási berendezést saját tulajdonában tartja. Tekintettel arra, hogy a rekonstrukció során a Szolgáltató eltekint a lebontott berendezés maradványértékének felszámításától, az Önkormányzat a felszerelt berendezéseket 2006. december 31-ét követõen a Szolgáltató igénybejelentése alapján, az akkori maradványértéken számolva térítés nélkül, a Szolgáltató részére átadja."<br>
A Döntõbizottság álláspontja szerint az ÉDÁSZ Rt. által ajánlott tulajdonlási konstrukció nem felel meg ajánlatkérõ elvárásának, mert csak a 2006. december 31-i idõpontig és nem határozatlan idõre szól a vállalás.<br>
A Döntõbizottság megállapítja, hogy az ÉDÁSZ Rt. ajánlata a kérelmezõ által kifogásolt részében nem felel meg a kiírás feltételeinek, ezért az a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen. Ajánlatkérõ az ÉDÁSZ Rt. ajánlata érvényessé nyilvánítása által megsértette a Kbt. 52. § (1) bekezdését.<br>
Kifogásolta még kérelmezõ, hogy ajánlatkérõ az összegzést nem küldte meg részére a törvényben elõírt határidõn belül.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja: "Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerinti írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
Ajánlatkérõ az összegzést a június 14-én tartott eredményhirdetéshez képest csak június 29-én, a 11. munkanapon küldte meg ajánlattevõk részére.<br>
A Döntõbizottság megállapítja, hogy ajánlatkérõ az összegzésnek az ajánlattevõk részére való késedelmes megküldése által megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
Ajánlatkérõ azon jogsértése, hogy a szerzõdés teljesítésére alkalmatlan ajánlattevõt hirdetett ki nyertesnek, csak a közbeszerzési eljárást lezáró döntés megsemmisítése által orvosolható.<br>
A Döntõbizottság felhívja ajánlatkérõ figyelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében foglalt rendelkezésre, miszerint: "Ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni."<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 13.<br>
<br>
Dr. Csitkei Mária s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>