<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6296)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.309/7/2001.<br>
<br>
Tárgy: a STRABAG Építõ Kft. és a SWIETELSKY Kft. egyesített jogorvoslati kérelme Sárvár Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A STRABAG Építõ Kft. (1135 Budapest, Szegedi út 35–37., képviseli: dr. Meskó Tamásné ügyvéd, 1113 Budapest, Daróczi út 30., a továbbiakban: I. r. kérelmezõ) és a SWIETELSKY-Útvasút Kft. (2120 Dunakeszi, Székesdûlõ 135., a továbbiakban: II. r. kérelmezõ) egyesített kérelmét, melyet a Sárvár Város Önkormányzata (9600 Sárvár, Várkerület 2–3., képviseli: dr. Ipkovich György ügyvéd, Szombathely, Fõ tér 2., a továbbiakban: ajánlatkérõ) "Sárvár üdülõterületi feltáró út és közmûépítés kivitelezése" tárgyú közbeszerzési eljárása ellen nyújtottak be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. március 14-én ajánlati felhívást tett közzé a Közbeszerzési Értesítõ 11. számában a rendelkezõ részben írt tárgyban nyílt eljárás megindítására.<br>
Az ajánlati felhívás 3. c) pontjában ajánlatkérõ kizárta a részajánlattétel lehetõségét.<br>
A felhívás 5. pontja tartalmazta a dokumentáció rendelkezésre bocsátásának körülményeit és feltételeit is.<br>
A felhívás 13. pontjában határozta meg, hogy az összességében legelõnyösebb ajánlat szempontja szerint fog bírálni, melyek részszempontjai, súlyszámai az alábbiak:<br>
részszempontok	súlyszámok<br>
– vállalási ár 	30<br>
– kivitelezési munkák végzésére készített szakmai program és ütemterv	30<br>
– az ajánlattevõ által a létesítmény minõségbiztosítására kidolgozott módszer	20<br>
– a szerzõdés teljesítését biztosító mellékkötelezettségek, szavatossági, garanciális feltételek, kötbér	20<br>
Az értékelés során adható pontszám 1–100-ig.<br>
Az egyéb információkat tartalmazó 16. pont elsõ bekezdésében közölte ajánlatkérõ, hogy helyszíni bejárást az ajánlati felhívás megjelenését követõ 15. napon teszi lehetõvé, egyúttal konzultációt is tart, ahol az ajánlattevõk kérdéseket tehetnek fel. Itt közölte azt is, hogy a konzultációról készült jegyzõkönyvet az ajánlattevõnek megküldi.<br>
Ajánlatkérõ részletes dokumentációt készített, amely az alaki, formai követelményeket tartalmazta.<br>
A felhívásban megjelölt idõpontban ajánlatkérõ konzultációt tartott és befogadta a potenciális ajánlattevõk által feltett kérdéseket is, melyekre az adott választ és a konzultáció jegyzõkönyvét felek részére megküldte. A 2001. április 24-ei ajánlattételi és bontási határidõig nyolc ajánlat érkezett, nevezetesen ajánlatot nyújtott be a Hoffmann Rt., a Hódút Kft., a Kaiser Kft., az Egut Rt., a Hídépítõ Rt., Mélyépítõ Kft., valamint I. és II. r. kérelmezõ.<br>
Ajánlatkérõ hiánypótlást is biztosított, melynek teljesítését követõen bizottság értékelte az ajánlatokat, a Dolomit Építõipari Kft. (bonyolító), elõkészítõ szakvéleménye alapján. Az értékelést végzõ bizottság megállapította, hogy a hiánypótlások után valamennyi ajánlat érvényes és valamennyi ajánlattevõ alkalmas a tárgyi munka elvégzésére.<br>
2001. május 9-én nyilvános eredményhirdetésen ajánlatkérõ kihirdette, hogy az eljárás nyertese a Hoffmann Rt. lett 7340 ponttal. Az I. r. kérelmezõ 6980 pontot, míg a II. r. kérelmezõ 6260 pontot kapott az értékelés szerint.<br>
Az eredményhirdetés jegyzõkönyvét és az 5. számú melléklet szerinti összegzést, ajánlatkérõ valamennyi ajánlattevõ részére megküldte postai úton.<br>
I. r. kérelmezõ: 2001. május 16-án jogorvoslati kérelmet nyújtott be a Döntõbizottsághoz. Ebben kérte az ajánlatkérõ közbeszerzést lezáró döntésének megsemmisítését, a jogsértés tényének megállapítását, bírság kiszabását, valamint azt, hogy a Döntõbizottság kötelezze ajánlatkérõt az eljárási díj és a felmerült költségek viselésére. Kérte továbbá ideiglenes intézkedéssel a szerzõdéskötés megtiltását is.<br>
Kérelme indoklásául azt adta elõ, hogy az ajánlatok bontása során ismertetett adatok alapján derült fény arra, hogy az 1. részszempontra a legkedvezõbb ajánlatot tette. Sérelmezte azt is, hogy az eredményhirdetésen részére átadott értékelõ táblázatból megállapíthatóan a legnagyobb súllyal bíró elsõ helyre tett részszempontra, a vállalási árra a legjobb ajánlatot tevõ I. r. kérelmezõ 100 pont helyett, mindössze csak 43 pontot kapott. Ezzel ajánlatkérõ leszûkítette a felhívásban az értékelés során 100 pontig adható pontszámokat, amellyel elérte, hogy a legfontosabb elbírálási szempontként kezelt vállalási árra legjobb ajánlatot benyújtó pontszáma és a drágább ajánlatot tevõ pontszáma között minimális eltérés legyen. Ezen túlmenõen ajánlatkérõ a 2. és 3. részszempontnál 1–100 pontszám között értékelt, tehát szétszórta a pontszámokat. Kifogásolta azt is, hogy az eredményhirdetésrõl készült jegyzõkönyvben nem kapott magyarázatot arra, hogy a 2. részszempontban a nyertes 100 pontjával szemben miért 80 ponttal értékelték az ajánlatát. Kérelmét a tárgyaláson változatlanul fenntartva kifogásolta azt is, hogy ajánlatkérõnek nem az értékelés során kellett volna az értékelés módszerét eldöntenie, hanem már elõtte.<br>
Közölte azt is, hogy az ajánlatkérõ a jogorvoslati kérelme kézhezvételét követõen az összegzést korrigálta és ezt a jogorvoslati eljárás során küldte meg a részére. Álláspontja szerint ajánlatkérõ a 2. részszempontnál sem a felhívása szerint értékelt, hisz az ajánlati felhívásnak megfelelõ teljes körû szakmai programot nyújtottak be ajánlatukhoz, de ennek ellenére e részszempontnál csak 80 pontot biztosított részükre ajánlatkérõ, míg a nyertesnek 100-at.<br>
II. r. kérelmezõ: 2001. május 17-én nyújtotta be jogorvoslati kérelmét a Döntõbizottsághoz. Ebben kérte az ajánlatkérõ eljárást lezáró döntésének megsemmisítését, jogsértés megállapítását, bírság kiszabását ajánlatkérõvel szemben, valamint ideiglenes intézkedéssel a még meg nem kötött szerzõdés megkötésének megtiltását.<br>
Kérelmét azzal indokolta, hogy az eredményhirdetés során átadott értékelés vizsgálata során arra a következtetésre jutott, hogy a vállalási ár viszonyítása az ajánlatkérõ részérõl is elismerten, az önkormányzat által beruházásra jóváhagyott összeghez viszonyítottan lett megállapítva. Ez ellentétes a közbeszerzési eljárás során alkalmazandó értékelési gyakorlattal, mely alapján a legalacsonyabb árat adó kapja mindig a 100 pontot, míg a többiek ehhez viszonyított mértékû pontokat. E magatartásával ajánlatkérõ eltorzította mind az ajánlati összeg súlyarányát, mind a másik három értékelési ponthoz, mind az egyes ajánlattevõk által megajánlott vállalási árakra adott pontszámokhoz viszonyítva. Megítélése szerint a kivitelezési munkák elvégzésére készített szakmai program és ütemterv értékelésénél az 1200 pontos különbség megállapítása nem lehet reális.<br>
Véleménye szerint ez az értékelési pont nem szolgálhatott volna az ajánlattevõk közötti különbségtétel ilyen mértékû megítélésére, hiszen az ajánlatkérõ a pályázat egyéb részében már megkérte a megfelelõ mûszaki információkat az ajánlattevõkrõl.<br>
Ezen információból megállapítható, hogy gyakorlatilag mindegyik pályázó a tárgyi közbeszerzést többszörösen meghaladó volumenû referenciával rendelkezik.<br>
Véleménye szerint a 3. részszempontra is 100 pontot kellett volna kapnia. A 4. részszempont értékelésnél sérelmezte az ajánlatkérõ által adott 80 pontot, mivel a nyertes ajánlattevõhöz viszonyítva a napi megajánlott kötbérûk rosszabb, a maximális kötbér tekintetében viszont kedvezõbb ajánlatot tettek. Ugyanitt adta elõ, hogy a megajánlott garancia biztosítása tekintetében szintén jobb ajánlatuk a nyertesnél. Ennek ellenére azonban összességében mindkét cég azonos pontszámot kapott.<br>
A jogorvoslati ügy tárgyalásán a kérelmét változatlanul fenntartva kifogásolta azt is, hogy a felkészült ajánlattevõket szakmai program miatt pontozza az ajánlatkérõ. Elõadta azt is, hogy õk is adtak szakmai programot az elvárás szerint, ahogy azt az ajánlatkérõ kérte. Sérelmesnek tartotta azt is, hogy ajánlatkérõ semmilyen utalást nem tett arra, hogy az idegenforgalomra tekintettel kell a beruházást végrehajtani, erre ajánlatkérõ sehol nem tett utalást.<br>
A Döntõbizottság jogorvoslati kérelmek tárgyára tekintettel a két ügyet egyesítve, azokat egy eljárásban bírálta el.<br>
A Döntõbizottság a D.309/4/2001. számú határozatával a közbeszerzési eljárást lezáró szerzõdés megkötését 2001. május 17-én megtiltotta.<br>
Ajánlatkérõ írásos észrevételében kérte a megalapozatlan jogorvoslati kérelem elutasítását és annak megállapítását, hogy a közbeszerzési eljárása nem volt jogsértõ. Kérte továbbá az ajánlatkérõ által hozott, a közbeszerzési eljárást lezáró döntés helybenhagyását, valamint lehetõvé tételét annak, hogy a vállalkozási szerzõdést a nyertessel megköthesse. Kérelme indoklásául elõadta, hogy az ajánlati felhívásnak megfelelõen helyszíni bejárást és konzultációt tartottak, melyen lehetõvé tették kérdések feltételét. Az ajánlati dokumentáció szerint ajánlattevõknek kérdéseiket írásban kellett benyújtaniuk, amire a válaszokat írásban adták meg oly módon, hogy valamennyi kérdést és az adott válaszokat valamennyi ajánlattevõnek egyidejûleg megküldték 2001. április 17-én, így a 2001. április 24-ei határidõre tekintettel azt az ajánlattevõk a törvényes határidõben megkapták. A konzultációs kérdésekre adott válaszokban I. r. kérelmezõ kérdésére azt a választ adták többek között, "hogy a kivitelezési folyamat végzésére készített szakmai program alatt az ajánlatkérõ szakmai programot ért, melynek része lehet a technológiai leírás és minden más, amelyet az ajánlattevõ a feladat megvalósításához szükségesnek tart, beleértve a munkaszervezés, a megrendelõi és hatósági kapcsolattartás stb. feladatait is". Elõadta azt is, hogy a kérdésre adott válasz egyértelmûen alátámasztja azt, hogy az ajánlatkérõ a szakmai program részének tekintette a technológiai leírást, a munkaszervezés, a megrendelõi és hatósági kapcsolattartás feladatait, de elfogad minden továbbit, amit az ajánlattevõ e feladat teljesítéséhez indokoltnak tart.<br>
A beszerzés tárgyát képezõ létesítmény megvalósításában szakvállalkozónak számító ajánlattevõk számára a szakmai program értelmezése nem okozhatott gondot, mint arról az ajánlatok áttekintése nyomán meg is gyõzõdött. A rendelkezésére bocsátott szakmai programok lehetõvé tették, hogy ajánlatkérõ meggyõzõdjön arról, hogy mennyire készült fel a feladat megvalósítására egy-egy ajánlattevõ. Álláspontja szerint I. r. kérelmezõ ajánlatában egyáltalán nem csatolt szakmai programot, annak ellenére, hogy kérdésében maga is valószínûsítette, hogy a technológiai leírást adnia kell és a kapott válasz további konkrét szempontokat is megjelölt.<br>
Véleménye szerint az ajánlati felhívás és dokumentáció egyértelmûen tartalmazta, hogy a kivitelezési munkák végzésére szakmai programot és ütemtervet kell benyújtani.<br>
Észrevételében elõadta azt is, hogy az értékelés során megfelelõ módszert alkalmazott, melynek keretei között a vállalási ár szerinti értékelést úgy végezték, hogy a költségvetésben a létesítmény megvalósítására jóváhagyott beruházási összeghez viszonyszámot képeztek, melybõl számították az ajánlat részszempont szerinti pontszámát. Az értékelést valamennyi ajánlattevõvel szemben azonos módon végezték, ennek megfelelõen a pontok alakulása a tett ajánlati összeg egymáshoz viszonyított különbségét hûen tükrözi.<br>
Nem helytálló I. r. kérelmezõ azon állítása sem, hogy csak az 1. részszempont volt a legsúlyosabb, tekintettel arra, hogy az ajánlati felhívás tanúsága szerint az 1. és 2. részszempontot azonos értékûnek minõsítette, s ezt az azonos súlyszámmal is jelezte az ajánlattevõk felé. A 2. részszempont értékelésénél azt is szem elõtt tartotta, hogy a beszerzés tárgyát képezõ feladatot az idegenforgalmi szezon alatt kell megvalósítani, a fõforgalmat lebonyolító 83. sz. fõközlekedési út érintésével. Elõadta azt is, hogy a Széchenyi tervben kapott támogatással 2 Mrd Ft. összegû beruházással bõvíti õsztõl a termálfürdõt, ezért számára rendkívül lényeges, hogy a város számára jelentõs bevételt eredményezõ idegenforgalmi szezon zavartalanságát biztosítani tudja, és vendégeit megõrizhesse. Ennek érdekében jelölte meg a vállalási árral azonos súlyszámú értékelési részszempontként a kivitelezési munkák végzésére kiírt szakmai programot és ütemtervet, mely alapján felmérni kívánta, hogy a feladat megvalósítása milyen mértékben zavarja az idegenforgalmat, illetve, hogy az ajánlattevõ milyen mértékben készül fel a környezetet legkevésbé zavaró gyors kivitelezésre.<br>
I. r. kérelmezõ vonatkozásában a 2. részszempont értékelésénél azt is figyelembe vette, hogy nevezett az itt megjelölt feladatot csak részben teljesítette, mivel szakmai programot nem készített annak ellenére, hogy a feltett kérdése alapján tisztában volt annak tartalmával, és melyet az adott válasz kiegészített.<br>
Fentiekre tekintettel nem valós I. r. kérelmezõ azon állítása, hogy az értékelésnél az ajánlatkérõ szubjektív módon pontozott. Ezzel szemben nyilvánvaló, hogy csupán az értékelhetõ hiányosságok miatt kapott I. r. kérelmezõ kevesebb pontot e részszempontnál. Elõadta azt is, hogy az összegzést az eljárásról az eredményhirdetéssel egyidejûleg az ajánlattevõk rendelkezésére bocsátotta, amibe szándékukon kívül számszaki hiba került, mivel a számítógépes programmal elvégzett mûveletnél nem ellenõrizte az azt készítõ, hogy a kijelölés jól történt-e meg. Álláspontja szerint a pályázatát értékelõ szakvélemény tanúsítja, hogy az ajánlatkérõ által meghozott döntés valós és számszakilag helyes pontozásra és összegzésre támaszkodott, tehát nem felel meg a valóságnak I. r. kérelmezõ azon állítása, miszerint ajánlatkérõ elhanyagolhatónak ítélte az 1. részszempontot. Ellenkérelme összegzéséül elõadta azt is, hogy az üdülõterületi út és közmûvesítés kivitelezésére kiírt közbeszerzési eljárás során azt a vállalkozót igyekezett kiválasztani, amelyik az ajánlati dokumentációban meghatározott feladatot maradéktalan tartalommal, a legjobb minõségben és a legkedvezõbb áron tudja megvalósítani és ehhez a legmeggyõzõbb szerzõdést biztosító mellékkötelezettséget vállalja.<br>
A tárgyaláson kifejtette azt az álláspontját is, hogy nem a bírálati szakban döntötték el a pontozás folyamatát, hanem már azt megelõzõen az ajánlatkérési szakban döntöttek, hogy hogyan fognak dönteni. Ezt tükrözi a 2001. január 25-ei bizottsági ülésen készített jegyzõkönyv is, melyet Döntõbizottság részére becsatolt. E döntésükrõl, illetve a pontozás milyenségérõl a felhívásban és a konzultáción is tájékoztatták a feleket.<br>
A konzultáció során arra is felhívták a felek figyelmét, hogy ha bármilyen javaslatuk, észrevételük van, azt írásban tegyék meg.<br>
Nem vitatta I. r. kérelmezõnek azon állítását, hogy május 17-én küldték meg részére az összegzés korrekcióját, mivel a jogorvoslati kérelem kézhezvétele során észlelték a számítási hibát, ezért azt korrigálták. Az újabb összegzést minden félnek egy idõben, írásban megküldték. Álláspontja szerint a korrekció egyébként a végeredményt nem befolyásolja, mivel az újabb számítás alapján is a korábban kihirdetett nyertes az összességében legelõnyösebb ajánlat benyújtója. Azt is nyilatkozta, hogy a 2. részszempontnál I. r. kérelmezõ csak azért kapott 80 pontot a szakmai programra, mert valójában az ütemterv áttekinthetõ volt ugyan, de nem volt benne minden kérdésre válasz. Ezért nem kaphatta meg a maximális pontot. Ugyanígy II. r. kérelmezõ pontozásához elõadta, hogy az is csak az ütemtervet készítette el, de szakmai programot külön nem csatolta be. Ezért csak 60 pontot kaphatott a 2. részszempont vonatkozásában.<br>
Véleménye szerint nem helytálló az a kérelmezõi felvetés sem, hogy nem volt utalás az idegenforgalmi szezonban végzett tevékenységre, hisz a dokumentáció I. részében az alapinformációknál arra történt utalás, hogy idegenforgalmi szezonban és területen kívánják ezt a beszerzést megvalósítani. A tárgyaláson ismertetett és becsatolt a Döntõbizottság részére a korrekciónak megfelelõ pontozást is az eredményhirdetésen elhangzott ajánlattevõi kifogásokra tekintettel. Ebben a legalacsonyabb árat adó ajánlattevõnek a maximális pontot adták, de ennek ellenére sem változott az eljárás nyertesére vonatkozó eredmény.<br>
A 4. értékelési szemponttal kapcsolatban elõadta, hogy azért kaptak azonos pontot a nyertes és a kérelmezõk, mert a rövidtávú kötelezettségre vonatkozó kötbér vonatkozásában a nyertes Hoffmann Rt. ajánlata kedvezõbb volt, miszerint 4-5 napos csúszás esetén jelentõs kötbért kellett volna fizetnie, ezzel szemben I. r. és II. r. kérelmezõ ajánlata ilyen szempontból kedvezõtlenebb volt. Összességében ebbõl a rövidtávú kötelezettség vállalásból a Hoffmann Rt. jobbnak tekintendõ. A második tétel amit néztek a szavatosság vállalása, itt viszont I. és II. r. kérelmezõ kedvezõbbet ajánlott meg, mint a nyertesnek kihirdetett Hoffmann Rt., így a két tétel ellensúlyozásából alakult ki az, hogy a felek e részszempontnál egyenlõ pontszámot kaptak.<br>
A jogorvoslati eljárás során az ügyben egyéb érdekelt felek sem írásban, sem a tárgyaláson érdemi észrevételt nem tettek.<br>
A Döntõbizottság a rendelkezésére álló iratokból, dokumentumokból, írásos és a tárgyaláson szóban tett nyilatkozatokból megállapította, hogy mindkét kérelem megalapozatlan, ezért azokat elutasította.<br>
A jogorvoslati eljárás során bizonyítást nyert, hogy ajánlatkérõ már 2001. január 25-én döntött az ajánlati felhívása szövegérõl, ezen belül az elbírálási szempontokról és azok súlyszámairól, tehát nem helytálló az a kérelmezõi állítás, hogy az ajánlattételi határidõt követõen döntött ajánlatkérõ a pontozásokról. E korábbi döntés során már eldöntötte ajánlatkérõ, hogy az ajánlati árat a költségvetésükben rendelkezésre álló összeghez fogják viszonyítani, a többi részszempontnál pedig meghatározták, hogy mi a részszempontok tartalma.<br>
Az eljárás során az is tisztázódott, hogy a közbeszerzési eljárást bonyolító Dolomit Kft. a fenti szempontok alapján állította össze az értékelési szakvéleményét.<br>
A Döntõbizottság a részszempontok sorrendjében megvizsgálta a nyertesnek kihirdetett Hoffman Rt., valamint I. r. és II. rendû kérelmezõ ajánlatát. Ennek keretében megállapította, hogy az 1. részszempontnál ajánlatkérõ a pontozást a korábban meghatározott képletnek megfelelõen eszközölte. A pontok aránya kifejezi az árak arányát. A nyertes ajánlata, valamint I. r. kérelmezõ ajánlata között nem egészen 10% az eltérés.<br>
A Döntõbizottság azt is megállapította, hogy amennyiben ajánlatkérõ bármilyen más módszerrel végzi el az arányosítást, a pontok között is 10%-kal számolva a sorrend nem változik, tehát az 1. részszempontra való értékelést az sem befolyásolja. E részszempontnál azt is megvizsgálta a Döntõbizottság, hogy amennyiben ajánlatkérõ a legalacsonyabb ajánlati árnál a maximális 100 pontot alkalmazta volna, akkor a nyertesnek 2700, II. r. kérelmezõnek 2940, míg I. r. kérelmezõnek 3000 pont lett volna adható az ajánlati ár vonatkozásában.<br>
A 2. részszempont vizsgálatánál a Döntõbizottság az ajánlatokat megvizsgálva megállapította, hogy a nyertes ajánlattevõ pontos, az adott feladatra kidolgozott szakmai programot és külön, napokra lebontott ütemtervet csatolt ajánlatához. Az I. és II. r. kérelmezõ csak ütemtervet készített, mely I. r. kérelmezõnél hetekre, II. r. kérelmezõnél napokra volt bontva, de egyik sem olyan részletes, mint a nyertes ajánlattevõé.<br>
A Döntõbizottság álláspontja szerint e részszempont megjelölése a felhívás és a dokumentációban egyértelmûen szakmai programot és ütemtervet takart, tehát ajánlatkérõ meghatározta, hogy mit kér e vonatkozásban, ezért a 2. részszempontnál alkalmazott értékelése nem vitatható.<br>
A 3. részszempont értékelésnél a Döntõbizottság megállapította, hogy mindhárom ajánlat azonos részletességgel tartalmazza az ajánlatkérõi elvárásokat, ezért a 80-80 pont nem kifogásolható.<br>
Ugyanígy nem kifogásolható a 4. részszempont vonatkozásában az azonosan kiosztott 80-80 pont tekintettel arra, hogy ajánlatkérõ indoklását osztva a Döntõbizottság megállapította, hogy a magasabb kötbér vállalásával és a bankgarancia biztosításával a kedvezõtlenebb garanciális feltételek kiegyenlítettek, ezért az értékelés itt sem vitatható.<br>
Az értékelést összegezve megállapította a Döntõbizottság, hogy amennyiben ajánlatkérõ az ajánlati árnál a maximális 100 pontot a legkedvezõbb árajánlatra kiosztva, a többi ajánlatot arányosítva végezte volna el a pontozást, abban az esetben is a Hoffmann Rt. ajánlata lett volna a nyertes 8900 ponttal, míg I. r. kérelmezõ 8600, II. r. kérelmezõ pedig 7940 pontot kaphatott volna.<br>
Fentiekre tekintettel a Döntõbizottság megállapította, hogy ajánlatkérõ döntése annak ellenére helytálló, hogy az összegzést késõbb korrigálnia kellett, a kérelmezõi felvetésekre tekintettel, így a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdésében biztosított jogkörében eljárva, a megalapozatlan jogorvoslati kérelmeket a Kbt. 88. § (1) bekezdés a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 26.<br>
<br>
Dr. Bíró László s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>