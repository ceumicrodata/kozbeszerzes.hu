<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6359)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.380/9/2001.<br>
<br>
Tárgy: a Purator Hungaria Kft. jogorvoslati kérelme a Szekszárd Megyei Jogú Város Önkormányzat ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Purator Hungaria Kft. (1117 Budapest, Prielle Kornélia u. 7–17., továbbiakban: kérelmezõ) által a Szekszárd Megyei Jogú Város Önkormányzat (7100 Szekszárd, Béla tér 8., képv.: dr. Egri Zoltán ügyvéd, Egri & Szekeres Ügyvédi Iroda, 1132 Budapest, Kresz Géza u. 37/A, I/6., a továbbiakban: ajánlatkérõ) "Szekszárd város szennyvíztisztító telep rekonstrukciója, korszerûsítése" tárgyú közbeszerzési eljárása ellen benyújtott jogorvoslati kérelmet elutasítja.<br>
Az eljárással felmerült költségeket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ 2001. május 3. napján a Közbeszerzési Értesítõ (K. É.) 18. számában a rendelkezõ részben meghatározott beszerzés tárgyában közzétett részvételi felhívással nyílt elõminõsítési közbeszerzési eljárást indított.<br>
Ajánlatkérõ a részvételi felhívás 6. pontjában az alábbi elõírásokat tette:<br>
"6. a) A részvételi jelentkezés határideje: jelen részvételi felhívás Közbeszerzési Értesítõben történõ megjelenését követõ elsõ naptól számított 26. nap 10.00 óra. Ha ez a nap nem munkanap, akkor az azt követõ elsõ munkanap 10.00 óra.<br>
b) A részvételi jelentkezés benyújtásának címe: Szekszárd Megyei Jogú Város Polgármesteri Hivatal, 7100 Szekszárd, Béla tér 8. I. emelet, jegyzõi titkárság."<br>
Az ajánlati felhívás 12. pontjában az egyéb információk között a 2., 3. francia bekezdésben elõírta az alábbiakat:<br>
– A részvételi jelentkezést zárt borítékban "Szekszárd városi szennyvíztisztító telep rekonstrukciója, korszerûsítése" felirattal ellátva, 3 példányban (1 példány eredeti és 2 példány eredetirõl készült másolat) a 6. a) és b) pontban megjelölt idõre és helyre kell eljuttatni.<br>
– A benyújtott részvételi jelentkezések felbontása a 6. a) pont szerinti idõpontban történik. Helye: Szekszárd Megyei Jogú Város Polgármesteri Hivatal, 7100 Szekszárd, Béla tér 8. II. emeleti tárgyaló.<br>
Ajánlatkérõ dokumentációt is készített, amelyben a részvételi jelentkezések benyújtásával és bontásával kapcsolatban a részvételi felhívásban elõírtakat erõsítette meg, valamint szabályozta a részvételi jelentkezések átvételének módját.<br>
A részvételi jelentkezési határidõre, 2001. május 29. napjára 9 részvételi jelentkezés érkezett az ajánlatkérõ által megjelölt benyújtás helyére. Ezek: Alterra Kft. DEBMUT Rt., OMNIUM de TRAITEMENTS et de VALORISA TION, DÉLVIÉP Kft., ENVIRONTECH Kft., OMS-HUNGARIA Kft., Strabag Kft., Wiedemann Kft., Kelet-magyarországi Vállalkozási, Építõipari és Kereskedelmi Kft.<br>
Kérelmezõ ajánlatát a részvételi felhívásban megjelölt bontás helyszínén 10.02-kor megkezdett ajánlatok bontásakor kívánta benyújtani.<br>
Ajánlatkérõ jegyzõkönyvbe rögzítette, hogy a kérelmezõ képviselõje elkésve és nem a felhívásban megjelölt helyen kívánta benyújtani a részvételi jelentkezését. Ajánlatkérõ ezt követõen értékelte a részvételi jelentkezéseket és 2001. június 18. napján kihirdette az részvételi szakasz eredményét, kérelmezõ tekintetében a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés a) pontjára hivatkozva, mint határidõn túl benyújtott jelentkezést érvénytelennek minõsítette.<br>
Kérelmezõ 2001. június 12. napján jogorvoslati kérelmet nyújtott be a Döntõbizottsághoz ajánlatkérõ érvénytelenség kérdésében hozott döntése ellen. Elõadta, hogy részvételi jelentkezését határidõben a bontás helyén, tehát a tárgyalóteremben a többi ajánlatnak a benyújtás helyérõl történõ felhozatalakor átadta ajánlatkérõnek. Álláspontja szerint mivel a részvételi jelentkezés a bontás helyszínén a bontóbizottság részére átadásra került, ajánlatkérõ jogszerûtlenül állapította meg a jelentkezésérvénytelenséget arra hivatkozással, hogy a jelentkezést határidõn túl kívánták benyújtani. Elõadta, hogy az érvénytelenség megállapítására csak akkor kerülhet sor a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés a) pontja alapján, ha a részvételi jelentkezés nem kerül átadásra az ajánlattételi határidõ lejártakor az ajánlatkérõ nevében eljáró személy részére.<br>
Kérte a Döntõbizottságot, hogy semmisítse meg ajánlatkérõnek a részvételi jelentkezés érvénytelensége tárgyában hozott döntését, hívja fel ajánlatkérõt, hogy vonja be az eljárás további szakaszába részvételi jelentkezésüket.<br>
Ajánlatkérõ észrevételében a megalapozatlan jogorvoslati kérelem elutasítását kérte. Álláspontja szerint jogszerû döntést hozott, mikor kérelmezõ részvételi jelentkezését érvénytelennek minõsítette. A részvételi felhívás és a dokumentáció egyértelmûen meghatározta, hogy a részvételre jelentkezõnek az ajánlattételi határidõig mely helyen kell benyújtania jelentkezését. Azzal, hogy ajánlatkérõ nem járt el az részvételi felhívásnak megfelelõen, és emiatt jelentkezését csak a határidõ lejártát követõen kívánta átadni az ajánlatkérõ képviselõjének, megalapozza a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés a) pontjának alkalmazását ajánlatkérõ részérõl.<br>
Egyéb érdekeltek részérõl a Strabag Kft. és a Wiedemann Rt. részvételre jelentkezõ nyújtott be érdemi észrevételt. Mindkettõ álláspontja, hogy jogszerûen járt el ajánlatkérõ, amikor nem fogadta el határidõben érkezettnek kérelmezõ jelentkezését, hiszen az ajánlati felhívás egyértelmûen tartalmazta a benyújtás helyét és az ajánlattételi határidõt.<br>
A Döntõbizottság ideiglenes intézkedést – erre irányuló kifejezett kérelem hiányában – nem alkalmazott.<br>
A Döntõbizottság megállapította, hogy a kérelmezõ jogorvoslati kérelme megalapozatlan az alábbiak szerint.<br>
A Kbt 33. § (1) bekezdése kimondja, hogy az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése értelmében az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés a) pontja kimondja, hogy érvénytelen az ajánlat, ha azt az ajánlati felhívásban meghatározott ajánlattételi határidõ lejárta után nyújtották be.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése a két szakaszból álló eljárás részvételi szakaszában a 37–38. §-t, a 43. § (4)–(6) bekezdését, az 51–54. §-okat és a 61. § (6) bekezdését megfelelõen alkalmazni rendeli.<br>
Ajánlatkérõ a részvételi felhívásban egyértelmûen meghatározta, hogy a részvételi jelentkezéseket ajánlattételi határidõre hova kell a részvételre jelentkezõknek eljuttatni. Az ajánlattételi határidõ meghatározása szempontjából az ajánlatkérõ által a felhívásban meghatározott elõírásoknak van jelentõsége, hiszen a Kbt. nem fogalmaz meg egyéb szabályokat azon kívül, hogy a Kbt. 52. § (2) bekezdés a) pontjában érvénytelenség megállapítását rendeli, ha az ajánlatokat az ajánlattételi határidõn túl nyújtják be.<br>
Ajánlatkérõ az általa a felhívásban meghatározott benyújtás helyén biztosította valamennyi részvételre jelentkezõ számára az egyenlõ feltételeket a jelentkezések határidõben történõ benyújtásához.<br>
Azzal, hogy a kérelmezõ az ajánlatkérõ egyértelmû elõírása ellenére nem azon a helyen kívánta benyújtani a jelentkezését, amely elõ volt, írva a felhívásban eredményezte azt, hogy jelentkezését az ajánlatkérõ képviselõje részére a felhívásban meghatározott ajánlattételi határidõn túl, azaz 10.00 óra helyett 10.02 órakor nyújtotta be.<br>
A Döntõbizottság nem fogadta el kérelmezõ hivatkozását, hogy azért nem elkésett az ajánlata, mert a részvételi jelentkezés a bontás helyén volt 10.00 órát megelõzõen, mivel a kérelmezõ képviselõjénél volt a jelentkezés.<br>
A Közbeszerzési eljárás a törvényben meghatározott eljárási szabályok szerint lefolytatott eljárás, amely során bizonyos eljárási cselekményeknek és azok határidõben történõ megtételéhez a törvény bizonyos jogkövetkezményeket fûz. Ilyen eljárási cselekmény a részvételi jelentkezés/ajánlat határidõben történõ benyújtása is. Miután a törvény az ajánlat benyújtásával kapcsolatban különös szabályokat nem ír elõ, ajánlatkérõ felhívásában elõírt szabályokat kell alkalmazni. Jelen ügyben annak megállapításához, hogy a részvételi jelentkezéseket határidõben érkezettnek kell tekintetni az ajánlatkérõ részvételi felhívása ad segítséget.<br>
Ajánlatkérõ a felhívásban elõírta, hogy az az ajánlat érkezik határidõben, amelyet részvételre jelentkezõ a felhívásban megadott idõre a megadott helyre eljuttat.<br>
A fentiek alapján Döntõbizottság álláspontja, hogy a részvételi felhívással és a törvény rendelkezéseivel összhangban a részvételi felhívás jelen esetben akkor tekinthetõ határidõben érkezettnek, ha a felhívásban megjelölt idõben és helyen kerül benyújtásra.<br>
Miután kérelmezõ nem tett eleget a felhívásban megfogalmazottnak és jelentkezését nem juttatta el az ajánlatkérõ által elõírtak szerinti idõre a megadott helyre, így jelentkezése elkésett, s ezt nem korrigálja az, hogy a bontás helyén a határidõ lejártát követõen próbálta ajánlatkérõ részére átadni jelentkezését.<br>
A Döntõbizottság a Kbt 76. § (1) bekezdésében biztosított jogkörében eljárva a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 12.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>