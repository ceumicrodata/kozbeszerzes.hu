<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1280)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz. D.515/8/2000.<br>
<br>
Tárgy: Döntõbizottság Elnöke által hivatalból kezdeményezett jogorvoslati eljárás a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság Elnöke (1024 Budapest, Margit krt. 85., a továbbiakban: Döntõbizottság Elnöke) által a MÁV Rt. (1062 Budapest, Andrássy út 73–75. képviseletében: a Gépészeti Szakigazgatóság Mozdonyszolgálati Divízió, 1062 Budapest, Andrássy út 73–75., továbbiakban: ajánlatkérõ) "20 db MAN D 2866 LUH 20 típusú dízelmotor beszerzése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés b) és c) pontját és a 71/B. § (2) bekezdését, ezért ajánlatkérõvel szemben 1 000 000 Ft, azaz egymillió forint pénzbírságot szab ki.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000–01720361–00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
Ajánlatkérõ 2000. szeptember 12-én hirdetmény közzététele nélküli tárgyalásos eljárást indított a BZ sorozatú motorkocsik C fõjavításához és korszerûsítéséhez 20 db MAN D 2866 LVH 20 típusú dízelmotor beszerzése" tárgyában.<br>
Ajánlattételre a FERROSTAAL AG-t hívta fel.<br>
Az eljárásfajta alkalmazását ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontjára alapította arra tekintettel, hogy a motorkocsik jelentõs részének korszerûsítését ezzel a típusú dízelmotorral végezték el, továbbá szükséges a tárgyévben történõ megvalósítás. A pénzügyi fedezet pedig csak az eljárás indításakor állt rendelkezésre.<br>
Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, a teljesítés határidejét ajánlatkérõ 2000. december 31-ben állapította meg.<br>
Az ajánlati felhívás nem tartalmazta, hogy ajánlatkérõ az ajánlatokat a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés a) illetve b) pontja alapján kívánja-e elbírálni.<br>
Ajánlatkérõ a Döntõbizottság Elnöke részére a hirdetmény közzététele nélküli tárgyalásos eljárásról szóló tájékoztatóját 2000. október 6-án kelt levelében küldte meg, mely a Döntõbizottság Elnöke részére 2000. október 11-én érkezett meg.<br>
A Döntõbizottság Elnöke 2000. október 19-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontja feltételeinek fennállása egyértelmûen nem állapítható meg, továbbá az ajánlati felhívást a Döntõbizottság Elnöke részére ajánlatkérõ 2000. október 6-án kelt levelében küldte meg, holott az ajánlattételre történõ felhívás idõpontja 2000. szeptember 12-e volt. Indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontja alapján jogszerûen folytatta le a közbeszerzési eljárását. Indoklásként elõadta, hogy ajánlatkérõ 1998 óta ezzel a típussal folytatta a motorkocsik korszerûsítését. Az ajánlattételre felkért cég rendelkezik jelenleg is olyan technikai felszereltséggel és szakmai ismeretekkel, amelyek az általa szállított dízelmotor kiváló mûszaki tulajdonságait szavatolják. A típus megváltoztatásának, kicserélésének alapos indoka nincs, miután már 86 db ilyen típusú dízelmotor beépítésre került. Így a beépítésben és az üzemeltetésben, valamint a karbantartásban aránytalanul nagy mûszaki-technikai nehézséget eredményezne más típus beszerzése.<br>
A jármûvek felújítása éves terv alapján történik, a fedezet azonban mindig késedelmesen áll rendelkezésre, ezért szükséges a gyors eljárás lefolytatása.<br>
A Döntõbizottság Elnöke részére az ajánlati felhívás késedelmes megküldése a MÁV Rt. szervezetén belül lévõ adminisztratív hibákra vezethetõk vissza. Ajánlatkérõ elõadta, hogy a közbeszerzési eljárást lefolytatta és a szerzõdés megkötésére 2000. szeptember 20-án került sor.<br>
A Döntõbizottság részére becsatolt szerzõdésbõl megállapítható, hogy a beszerzés tárgyának értéke 1 236 600 DEM.<br>
A Döntõbizottság a rendelkezésre álló iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi. A tárgyalásos eljárások vonatkozásában ezen megengedõ szabályokat a Kbt. 70. §-a tartalmazza.<br>
Ajánlatkérõ a hirdetmény közzététele nélküli tárgyalásos eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontjára alapította. Ezen szakasz szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha<br>
b) a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni;<br>
c) az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából;<br>
A Döntõbizottságnak azt kellett vizsgálat tárgyává tennie, hogy jelen közbeszerzési eljárásban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontjának feltételei fennállnak-e.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70 § (</a>1) bekezdés b) pontja alkalmazását arra alapozta, hogy a beszerezni kívánt típusú dízelmotor megfelelõ a számára és korábban is ezt a típusú dízelmotort szerezte be az ajánlattételre felkért cégtõl.<br>
A hivatkozott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja akkor alkalmazható, ha a szerzõdést kizárólag egy személy képes teljesíteni a mûszaki-technikai sajátosságok, mûvészeti szempontok vagy kizárólagos jogok védelme miatt.<br>
Jelen esetben a mûvészeit szempontokról, illetve kizárólagos jogok védelmérõl nem beszélhetünk.<br>
A mûszaki, technikai sajátosságok vonatkozásában ajánlatkérõ semmilyen irattal, bizonyítékkal alátámasztani azt az állítását nem tudta, hogy az általa beszerezni kívánt motorok olyan különleges mûszaki-technikai sajátossággal rendelkeznének, hogy gyártásukra kizárólag az ajánlattételre felkért cég lenne képes.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának alkalmazása jelen esetben nem megalapozott.<br>
A Döntõbizottság vizsgálta továbbá a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglaltak fennállását.<br>
Az ajánlatkérõ érdemi észrevételében saját maga hivatkozik arra, hogy éves terv alapján végzi a motorkocsik felújítását.<br>
Ebbõl következõen a törvényi tényállás azon eleme, hogy a rendkívüli sürgõsségnek elõre nem látható okból kell bekövetkeznie, nem áll fenn. Ajánlatkérõ elõre látta és tudatában is volt annak, hogy a motorkocsik felújítása szükséges. Ajánlatkérõ számára az is elõre látható volt, hogy a pénzügyi fedezet mikor áll rendelkezésére, hiszen õ maga hivatkozik arra, hogy a gyakorlat az, hogy a pénzügyi fedezet az év második félévében áll rendelkezésére.<br>
A törvényi tényállás azon elemének fennállását sem tudta ajánlatkérõ alátámasztani, hogy a szerzõdés mielõbbi teljesítéséhez halaszthatatlan érdeke fûzõdik.<br>
Ajánlatkérõ arra hivatkozott, hogy az éves tervét teljesítenie kell, illetve közlekedésbiztonsági szempontból túlüzemeltetés nem lehetséges. Az éves terv teljesítésének szükségessége elõre látható volt.<br>
A Döntõbizottság a fentiek alapján megállapította, hogy ajánlatkérõ jogsértõ módon alapította a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontjára.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdés alapján a hirdetmény közzététele nélküli tárgyalásos eljárás megkezdésekor meg kell küldeni a Bizottság elnöke részére telefaxon is – az ajánlati felhívást, továbbá a meghívni kívánt szervezetek nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást.<br>
Az ajánlatkérõ ezen jogszabályhelyi rendelkezést is megsértette azáltal, hogy az ajánlati felhívását 2000. szeptember 12-én bocsátotta ki, a közbeszerzési eljárását lefolytatta és a szerzõdést a nyertes ajánlattevõvel 2000. szeptember 22-én meg is kötötte, és a Döntõbizottság részére a tájékoztatóját csak ezt követõen, 2000. október 6-án kelt levelében küldte meg.<br>
A Döntõbizottság megállapította, hogy az ajánlatkérõ eljárásfajta választásának jogalapja nem áll fenn. Ezért az ajánlati felhívás tartalmi elemeinek vizsgálata során ugyan megállapította, hogy az ajánlati felhívás nem tartalmazza azt a kötelezõ elemet, hogy a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>{1) bekezdés a), illetve b) pontja alapján kívánta-e ajánlatkérõ az ajánlatot elbírálni, azonban e tekintetben már külön jogsértés megállapításáról nem határozott.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, az f) pont alapján a szerzõdéskötés tényére tekintettel a bírság kiszabásáról határozott.<br>
A Döntõbizottság a bírság mértékének megállapításánál figyelemmel volt az eset összes körülményeire, illetve a megkötött szerzõdés értékére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 18.<br>
<br>
Dr. Engler Magdolna s. k.	Hámori András s. k. .	<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>