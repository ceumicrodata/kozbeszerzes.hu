<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1254)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.683/10/2000.<br>
<br>
Tárgy: a Közbeszerzési Döntõbizottság elnöke által kezdeményezett jogorvoslati eljárás Ócsa Nagyközség Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzési Döntõbizottság elnöke által hivatalból kezdeményezett jogorvoslati eljárásban, melynek tárgya Ócsa Nagyközség Önkormányzata (2384 Ócsa, Bajcsy Zs. u. 2., a továbbiakban: ajánlatkérõ) "szennyvízcsatorna-hálózat építésének (úgynevezett kimaradt részek) megvalósítása fõvállalkozási szerzõdés keretében", a Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésének második fordulatára tekintettel a 70. § (2) bekezdés a) és b) pontját, ezért ajánlatkérõvel szemben 2 000 000 Ft (azaz kettõmillió forint) összegû bírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a beszerzett iratok és a felek nyilatkozatai alapján a következõ tényállást állapította meg:<br>
Ócsa Nagyközség, Inárcs és Felsõpakony Községi Önkormányzatok, mint a társult települések (nevében eljáró Felsõpakony Önkormányzata) 1996. november 19-én fõvállalkozói szerzõdést kötöttek az M+Á Épületgépészeti és Közmûépítõ Kft.-vel, a települések közös szennyvíztisztító telepe, belterületi vákuumos csatornahálózata és kapcsolódó létesítményei kivitelezésére.<br>
A szerzõdés szerint a befejezési határidõk a következõk voltak településenként:<br>
– Felsõpakony Önkormányzatánál 1997. augusztus 31.<br>
– Inárcs Község Önkormányzatánál 1997. szeptember 30.<br>
– Ócsa Nagyközség Önkormányzatánál 1998. augusztus 31.<br>
– a tisztítótelep esetében 1997. december 31.<br>
Felsõpakony és Inárcs települések szennyvízelvezetõ rendszere 1997. október 22-re el is készült, mûszaki átvétele és a próbaüzem kezdete is ezen idõponthoz kötõdik.<br>
Ócsa Nagyközség tekintetében a fõvállalkozói szerzõdést 1997. november 27-én a felek módosították. A módosított befejezési határidõ Ócsa Nagyközség vonatkozásában 1999. november 30., a módosított ár bruttó 816 365 723 Ft volt.<br>
Ócsa Nagyközség Önkormányzata 2000. december 11-én a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdése alapján megküldte a hirdetmény közzététele nélküli tárgyalásos eljárás ajánlati felhívását a Közbeszerzési Döntõbizottság elnökének. Az ajánlati felhívás kísérõlevelében arra hivatkozott, hogy a Kbt. 70. § (2) bekezdés a) és b) pontjai alapján hirdetmény közzététele nélküli közbeszerzési eljárás lefolytatása vált szükségessé a korábbi szennyvízcsatorna-hálózat beruházásából kimaradt részek megvalósítására, ezért az ajánlati felhívásból is megállapíthatóan a korábbi közbeszerzési eljárás nyertes ajánlattevõjét, azaz az M+A Épületgépészeti és Közmûépítõ Kft.-t hívta meg a tárgyalásos eljárásra.<br>
A kiegészítõ építési beruházási munkák értékét 211 847 000 Ft + áfára becsüli, ami nem éri el az eredetileg megkötött szerzõdéses ár (599 591 778 Ft + áfa) 50%-át.<br>
A Közbeszerzési Döntõbizottság elnöke 2000. december 22-én a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján kezdeményezte a jogorvoslati eljárás lefolytatását, mert álláspontja szerint a közbeszerzési eljárás jogalapjaként meghatározott 70. § (2) bekezdés a) és b) pontjai, mint a megindítás feltételei nem állapíthatóak meg egyértelmûen a rendelkezésére bocsátott iratokból. Mindezekre tekintettel megalapozottan feltételezhetõ a közbeszerzési eljárás szabályainak megsértése. Indítványozta az ajánlati felhívás jogszerûségének vizsgálatát is. A jogsértésrõl történõ tudomásszerzés idõpontját 2000. december 11-ében jelölte meg, amikor is az ajánlati felhívást részére megküldte az ajánlatkérõ.<br>
Ajánlatkérõ a jogorvoslati eljárásban megküldte érdemi észrevételét, amelyben hivatkozott arra, hogy a korábbi közbeszerzési eljárás keretében megkötött szerzõdés teljesítésekor maradtak a község teljes közigazgatási területén belül olyan részek, amelyek a csatornahálózattal el nem látott ingatlanok voltak, ezért szükséges volt kiegészítõ építési beruházás lefolytatása, és az eredeti vízjogi létesítési engedélyben és tervben a megállapított munkamennyiségek nem fedték le teljes egészében a község illetékességi területén levõ csatornahálózatot.<br>
További gondot jelentett az, hogy az I. ütemben megvalósult csatornaszakaszok önállóan üzembe nem helyezhetõ részeket is tartalmaztak, mert a gyûjtõrendszer vákuumos törzshálózat elegendõ mértékben megépült, de a hozzátartozó gravitációs gyûjtõhálózat nem épült ki, ezért nem lehetett egyes ingatlanokat bekötni a hálózatba. Ezért vált szükségessé a kiegészítõ építési beruházási munka elvégzése, amelyre a korábbi közbeszerzési eljárás nyertes ajánlattevõjét.<br>
Bejelentette továbbá, hogy az M+A Kft.-vel a fõvállalkozói szerzõdést 2001. január 2-án megkötötte.<br>
A Döntõbizottság a beküldött iratok, dokumentumok alapján megállapította, hogy a korábbi fõvállalkozói szerzõdés szerint a jelen közbeszerzési eljárás indításakor, azaz 2000. december 8-án az eredeti szerzõdés határideje már több mint egy évvel lejárt. Ajánlatkérõ nem hivatkozott arra, hogy a szerzõdést a teljesítési határidõre tekintettel ismételten módosították volna. A Döntõbizottság rendelkezésére bocsátott szerzõdések alapján a teljesítésnek nem volt feltétele a csatornahálózat bõvítése. Nem megalapozott tehát az ajánlatkérõ azon indoka, hogy olyan kiegészítõ építési beruházási munkákról van szó, ami az eredeti szerzõdés teljesítésének a feltétele.<br>
A Döntõbizottság ugyanezt a következtetést vonta le a kiegészítõ építési beruházás hatósági engedélyezése céljából készült dokumentációból is. Ezen dokumentáció 1.00 és 1.50 pontjai alapján új beszerzési igények felmerülése miatt a korábbi szerzõdés szerinti létesítmény bõvítésérõl van szó, vagyis hálózatbõvítésrõl, amely a község egyes részeire terjed ki, olyan területekre (utcákra), amelyeket az eddigi csatornaépítés nem érintett. A hálózatbõvítés részben a már megépült vákuumos rendszer, részben gravitációs rendszer építésével történik. A mûszaki leírás alapján a vákuumos rendszer különösebb technológiai nehézség nélkül bõvíthetõ, tehát új területek csatolhatóak a meglévõ hálózati rendszerbe. Egy települési csatornahálózat bõvítésének igénye – és ezzel új beszerzési szándék – a jövõben is bármikor felmerülhet, hiszen a település fejlõdésével együtt jár a közmûhálózatok bõvítése. Ily módon a csatornahálózat-bõvítés nem tekinthetõ elõre nem látható körülménynek sem.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl.<br>
A Döntõbizottság megállapította, hogy az ajánlatkérõ által megállapított jogalap a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja alapján nem áll fenn, mert a jelen beszerzés tárgyának megvalósítására nem az eredeti szerzõdés teljesítésének feltétele alapján, hanem új beszerzési szándékból eredõen került sor. E mellett a beszerzés tervezett értéke a korábbi szerzõdés értékének felét valóban nem éri el, azaz az a) pont szerinti feltételnek megfelelne, de a b) pont szerinti feltétel – a már kifejtett indokok alapján – nem teljesül. Összességében tehát az eljárásfajta megválasztása jogsértõ volt.<br>
A Döntõbizottság az ajánlati felhívást az indítvány ellenére nem vizsgálta, mert a jogalap megválasztása jogszabálysértõ volt, így ennek a vizsgálatnak nincs további relevanciája.<br>
A Döntõbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88 (1) bekezdés d) és f) pontja szerinti jogkövetkezményt alkalmazta.<br>
A bírság összegének megállapításakor figyelemmel volt a kiegészítõ építõipari beruházás becsült értékére és az elkövetett jogsértés súlyára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 16.<br>
<br>
Dr. Eke Pekács Tibor s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>