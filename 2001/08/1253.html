<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1253)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.640/13/2000.<br>
<br>
Tárgy: a Techton Kft. jogorvoslati kérelme a Pest Megyei Flór Ferenc Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Bodnár Ágnes ügyvéd (5600 Békéscsaba, Irányi u. 2.) által képviselt Techton Kft. (1134 Budapest, Janicsár u. 9., továbbiakban: kérelmezõ) jogorvoslati kérelmét – melyet a Pest Megyei Flór Ferenc Kórház (2143 Kistarcsa, Semmelweis tér 1., továbbiakban: ajánlatkérõ) "ellátotti és munkavállalói étkeztetés céljára élelmiszerek beszerzése" tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ megbízásából az Euromedic-Trading Kft. ajánlati felhívást tett közzé a Közbeszerzési Értesítõ 2000. augusztus 23-án megjelent számában a rendelkezõ részben megjelölt beszerzés tárgyában. A felhívás 3. a) pontjában ajánlatkérõ meghatározta a beszerzendõ élelmiszer-féleségeket, ezek pontos megnevezését, méretét, egyéb specifikációját és összmennyiségét az ajánlati dokumentáció tartalmazta 187 tételben.<br>
A felhívásra részajánlatot is lehetett tenni.<br>
A felhívásban ajánlatkérõ közölte, hogy a nyertes ajánlattevõvel a szerzõdést az eredményhirdetés idõpontját követõ 9. napon, azaz december 3-án köti meg.<br>
Az ajánlattételi határidõre, október 27-re a kérelmezõ, a Mary Ker Kft., az Alba Kenyér Rt., a Gyulai Hús Rt., a Nektaro Kft., a Dunakenyér Rt., a Rózsavölgyi Kft., a H és T Kft. és az Észak Tejipari Rt. nyújtott be ajánlatot.<br>
A november 24-én tartott eredményhirdetésen ajánlatkérõ a Mary-Ker Kft., a Dunakenyér Rt. és a Rózsavölgyi Kft. részajánlatát hirdette ki nyertesnek, velük a közbeszerzési szerzõdést a felhívásban elõírt idõpontban megkötötte.<br>
Az eljárást 26 tételre nézve eredménytelennek nyilvánította, mivel ezekre nem érkezett ajánlat. Az 56., 68–71., 75., 98., 99., 110., 114., 123., 128., 133., 136., 137., 139., 140., 144., 147–149., 151–155., 158–160., 162–166., 176., 178. számú tételekre a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontjára utalva mondta ki az eljárás eredménytelenségét. November 21-én elkészítette és ajánlattevõk rendelkezésére bocsátotta az összegzés az eljárásról dokumentumot.<br>
Kérelmezõ december 7-én jogorvoslati kérelmet terjesztett elõ a Döntõbizottsághoz. Sérelmezte a 60. § (1) bekezdés d) pontjára való hivatkozással történt eredménytelenné nyilvánítást, közölte, hogy ezekre a tételekre õ minden tekintetben megfelelõ ajánlatot tett. Sérelmezte, hogy ajánlatkérõ annak ellenére, hogy a 69–71-es és 111-es tételek vonatkozásában az eljárást nem nyilvánította érvénytelennek, vele mégsem kötötte meg a szerzõdést, holott ezen tételekre õ érvényes ajánlatot tett.<br>
Az ajánlatok értékelését illetõen kifogásolta, hogy az ajánlatok összehasonlításakor ajánlatkérõ az õ ajánlatát bruttó áron vette figyelembe, míg a többi ajánlattevõ árát nettó áron. Kifogásolta továbbá, hogy a 8-as súlyszámú bírálati részszempont, az ártartás értékelése körében ajánlatkérõ nem az ajánlatában foglalt vállalásait vette figyelembe, ugyanis az értékelési táblázatban "árváltozás hatályba lépése elõtt 15 nappal közli" kitételt használt, holott az ajánlatban minden egyes termékre pontosan meg volt határozva az egyes árváltoztatások idõpontja.<br>
Kérte a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60 § (</a>1) bekezdés d) pontja alapján történt eredménytelenné nyilvánításra vonatkozó ajánlatkérõi döntés megsemmisítését és ajánlatkérõ kötelezését a jogorvoslati eljárásban felmerült költségei megtérítésére.<br>
Ajánlatkérõ észrevételében kérte a jogorvoslati kérelem elutasítását. Közölte, hogy az eredményhirdetésen és az összegzés az eljárásról dokumentumban közölt tételek vonatkozásában a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontjára tekintettel azért nyilvánította eredménytelennek az eljárást, mert a megajánlott árakat anyagi lehetõségeihez képest magasnak találta, létezik olyan szállító is, aki alacsonyabb áron leszállítaná azokat. Állítása igazolására elõadta, hogy a közbeszerzési eljárást megelõzõ tájékozódásként árismertetést kért az Oligo 2000. Kft.-tõl, aki augusztus 8-án kelt levelében az eredménytelenné minõsített tételekre nézve a tárgyi közbeszerzési eljárásban ajánlatot tevõknél – így kérelmezõnél is – alacsonyabb árat közölt. A 111-es tételre vonatkozó kifogásra elõadta, hogy kérelmezõ erre a tételre nem is tett ajánlatot. A 69–71-es tételt illetõ kérelemre közölte, hogy az eredményhirdetési jegyzõkönyvben foglaltak szerint ezen tételekre eredménytelen lett az eljárás, elismerte, hogy az összegzés az eljárásról dokumentumból tévesen kimaradt a 69-es és a 70-es tétel.<br>
Kérelmezõnek az ajánlatok értékelésével kapcsolatos kifogásaira közölte, hogy a közbeszerzési eljárás dokumentumaiból megállapíthatóan a kérelmezõ árait is nettó áron vette figyelembe az értékeléskor, valamint az ártartás idõtartamának értékelésekor a kérelmezõ által megjelölt idõpontokat vette alapul, valamint ezen idõpontokat tüntette fel az értékelési jegyzõkönyv mellékletét képezõ "Az ajánlatok tartalmi elemei" megnevezésû iratban is.<br>
A jogorvoslati eljárásban tartott tárgyaláson kérelmezõ elismerte, hogy a 111-es tételre nem tett ajánlat, ezen kérelmétõl elállt. Az értékelési anyagok megtekintését követõen a szúrópróbaszerûen kiválasztott tételekre elismerte, hogy ajánlatkérõ az ajánlatok értékelésekor az ajánlatában foglalt nettó árakat vette figyelembe.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján ajánlatkérõ eredménytelennek minõsítheti az eljárást, ha "egyik ajánlattevõ sem tett az ajánlati felhívásban foglaltaknak – az ajánlattevõ részére – megfelelõ ajánlatot."<br>
Ez a törvényhely azon esetkörre tartalmaz rendelkezést, amikor a 60. §-ban felsorolt egyik eredménytelenségi indok sem áll fenn, azaz a közbeszerzési eljárásban érkeztek ajánlatok, azok érvényesek voltak, egyik ajánlattevõt sem kellett kizárni az eljárásból stb., de az érvényes ajánlatok közül egy bizonyos oknál – általában az ajánlati árak mértékénél – fogva egyik sem felel meg az ajánlatkérõ részére. A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában kinyilvánított alapelvekbõl, különösen az eljárás tisztaságának alapelvébõl következik, hogy az ajánlatkérõ által felhozott indoknak valósnak kell lennie.<br>
A Döntõbizottság ezért megvizsgálta, hogy az ajánlatkérõ hivatkozott indoka megfelel-e a valóságnak, azaz az Oligo 2000 Kft. 2001. évre adott-e tájékoztató árakat és azok alacsonyabbak-e a kérelmezõ azon tételekre adott ajánlatában szereplõ áraknál, mely tételekre nézve ajánlatkérõ eredménytelennek nyilvánította a közbeszerzési eljárást. Az összehasonlítható tételek közül a következõ, példaként ismertetett árakból megállapítható, hogy a tájékoztató árak alacsonyabbak a kérelmezõ árainál: 56-os tételre kérelmezõ ára 300 Ft/kg, Oligo Kft. ára 295 Ft/kg, 68-as tételre kérelmezõ ára 726 Ft/kg, Oligo Kft. ára 715 Ft/kg, 69-es tételre kérelmezõ ára 790 Ft/kg, Oligo Kft. ára 780 Ft/kg, 71-es tételre kérelmezõ ára 149 Ft/kg, Oligo Kft. ára 120 Ft/kg, 75-ös tételre kérelmezõ ára 299 Ft/liter, Oligo Kft. ára 285 Ft/liter, 114-es tételre kérelmezõ ára 199 Ft/liter, Oligo Kft. ára 197 Ft/liter.<br>
A Döntõbizottság az eredménytelenné nyilvánításra vonatkozó döntés megsemmisítésére irányuló kérelmét elutasította.<br>
A Döntõbizottság rámutat arra, hogy az eljárás eredménytelenné nyilvánítása az ajánlatkérõ kompetenciájába tartozik, a Döntõbizottság csak nyilvánvalóan valótlan indok közlése esetén vizsgálhatja azt felül. Ilyen nyilvánvalóan valótlan indok fennállását kérelmezõ nem bizonyította, valamint a Döntõbizottság sem tárt fel ilyet a közbeszerzési eljárásban keletkezett dokumentumok vizsgálata során.<br>
A Döntõbizottság megvizsgálta az ajánlatok értékelésének dokumentumait és megállapította, hogy ajánlatkérõ az ajánlatok értékelésénél a kérelmezõ nettó árait vette figyelembe, ezért elutasította kérelmezõ ezirányú kifogását is.<br>
Kérelmezõ az ártartást illetõen ajánlati táblázata utolsó elõtti rovatában a 2001. december 31-ig terjedõ idõtartamig a 62,. 63., 96., 98., 99., 123., 136. tételeknél "3%/negyedév" áremelést jelzett. Az ajánlatok október 27-i értékelésérõl szóló jegyzõkönyv mellékletét képezõ "Az ajánlatok tartalmi elemei" iratban ez szerepel: Ár érvényességére legjellemzõbb a 2001. március 31., ezt követõen átlag 10%-os emelés, de egész évben fix ár is van.<br>
Ez a megállapítás megfelel a kérelmezõ ajánlatának. A Döntõbizottság ezért e vonatkozásban sem adott helyt a kérelemnek.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 16.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>