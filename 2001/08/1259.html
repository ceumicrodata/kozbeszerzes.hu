<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1259)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.634/14/2000.<br>
<br>
Tárgy: A Somogyi és Társa Kft. jogorvoslati kérelme Aba Nagyközség Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Somogyi és Társa Építõ és Szolgáltató Kft. (6000 Kecskemét, Tatár sor. 6., a továbbiakban: kérelmezõ) jogorvoslati kérelmét, amelyet Aba Nagyközség Önkormányzata (8127 Aba, Rákóczi út 12., a továbbiakban: ajánlatkérõ) "Aba, Kálóz, Sárkeresztúr települések belterületi vízrendezése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 40. számában ajánlati felhívást tett közzé 2000. október 4-én nyílt eljárás megindítására, (6303) a rendelkezõ részben írt tárgyban.<br>
A felhívás 5. pontjában határozta meg ajánlatkérõ a dokumentáció rendelkezésére bocsátásának és megvásárlásának feltételeit.<br>
A 8. pontban ajánlatkérõ kikötötte, hogy az ajánlattétel lehetõségét 1,5 M Ft ajánlati biztosíték nyújtásához köti, amely a nyertes esetében szerzõdést biztosító mellékkötelezettséggé válik.<br>
A felhívás 11. pontjában ajánlatkérõ elõírta az ajánlattevõk alkalmassága elbírálására szóló feltételeit, a 13. pontban pedig az ajánlatok elbírálására vonatkozóan az alábbiak szerint rendelkezett:<br>
<br>
13. a) Az ajánlatok elbírálásának szempontja az összességében legelõnyösebb ajánlat elve szerint.<br>
b) A 34. § (3) bekezdésében foglaltak: az ajánlatkérõ minden érékelési szempontot 1–100 pont között értékel:<br>
részszempont	súlyszámok<br>
– mûszaki tartalom	5<br>
– az ár és a fizetési feltételek	4<br>
– a teljesítés biztosítékai	3<br>
– a helyi munkaerõ magasabb mértékben történõ igénybevétele	2<br>
Az elbírálás során releváns egyéb elõírásai még a következõk: teljesítés véghatárideje 2002. június 30., a fizetési feltételek körében elõírta, hogy kifizetésre csak igazolt és elfogadott teljesítés után kerülhet sor a kincstári fizetés szabályai szerint, az ajánlattevõ által ajánlatában vállalt határidõvel, amely azonban nem lehet rövidebb a számla benyújtásától számított 30 napnál.<br>
Dokumentációban mindhárom településre vonatkozó részletes mûszaki tervek és ún. "ajánlati dokumentáció" állt rendelkezésre. Ez utóbbi tartalmazta ajánlatkérõ részletes szerzõdési és ajánlati feltételeit, elõírásait. Külön fejezet magyarázta az értékelési szempontok tartalmát. Itt az 1.3. pont utal arra, hogy elõnyben részesítik ajánlattevõk részérõl ajánlott "túlvállalásokat", amelyek kapcsolódnak az alapvállaláshoz, és a hatósági engedélynek is megfelelnek.<br>
Ajánlatkérõ írásban válaszolt a hozzá érkezett kérdésekre, majd sor került az ajánlatok bontására a 2000. november 14-i ajánlattételi határidõben. A következõ 6 ajánlattevõ tett ajánlatot: A kérelmezõ, C és R Közlekedésépítõ Kft., Strabag Kft., KDTVV Vízépítõ Kft., Köz-Víz Kft., 1. sz. Mélyépítõ Kft. Az ajánlatok bontásakor kiosztottak a résztvevõknek egy bírálati táblázatot, amelyen a kiírás szerinti részszempontot további alszempontokra bontották.<br>
Ezt követõen a Cetaso Nova Kft. mint lebonyolító szakvéleményt készített, amelynek alapján a 3 település képviselõ testületei 2000. november 28-án közösen bírálták el az ajánlatokat, ahol az alábbi két határozatot hozták:<br>
– Érvénytelen a Strabag Kft., a C és R Kft., Köz-Víz Kft., 1. sz. Mélyépítõ Kft. ajánlata.<br>
– Két érvényes ajánlat (kérelmezõ és a KDTVV Kft.) közül pontozásos értékelés alapján a KDTVV Kft. ajánlatát nyilvánítják nyertesnek.<br>
A nyilvános eredményhirdetés 2000. november 29-én volt, ahol az "összegzés"-t ismertették. A szerzõdést 2000. december 11-én kötötték meg a felek.<br>
Kérelmezõ 2000. december 6-án jogorvoslati kérelemmel fordult a Döntõbizottsághoz. Kérelmére tartott tárgyaláson pontosított beadványában kérte, hogy a Döntõbizottság semmisítse meg ajánlatkérõ eljárást lezáró döntését, állapítsa meg a jogsértést és kötelezze ajánlatkérõt az igazgatási szolgáltatási díj viselésére is. Ezen túlmenõen kérte, hogy a Döntõbizottság alkalmazzon ideiglenes intézkedést. Kérelme indokolásául elõadta, hogy az ajánlata minden elbírálási szempont tekintetében kedvezõbb volt, mint a nyertesnek kihirdetett ajánlattevõé, illetve az ajánlatkérõ értékelésbe vont olyan szempontot is, mely a felhívásban nem szerepelt (teljesítési határidõ). Sérelmezte azt is, hogy ajánlatkérõ nem folytatott elõminõsítési eljárást annak ellenére, hogy a nyertes ajánlatában 244 M Ft volt a szerzõdéses érték, így az meghaladta a Kbt.-ben meghatározott 240 M Ft-os küszöbértéket.<br>
Ajánlatkérõ észrevételében és a tárgyaláson úgy nyilatkozott, hogy kéri a jogorvoslati kérelem elutasítását részben megalapozatlanság, részben elkésettség miatt. Álláspontját azzal indokolta, hogy a Kbt. szabályainak megfelelõen bírálta el az ajánlatokat. Elõadta azt is, hogy a kérelmezõ ajánlatában nem volt kifejezett nyilatkozat az egyes szerzõdési feltételekre, ezekre csak a jogorvoslati kérelemben történt utalás (fizetési ütemezés, munkanélküliek foglalkoztatása). Álláspontja szerint a nyertes ajánlattevõ részletesen kifejtette ajánlatában a vállalt mûszaki tartalmat, a beszerzéshez kapcsolódó további felajánlásokat tett és kedvezõbb fizetési feltételeket, valamint garanciális biztosítékokat vállalt. A helyi munkaerõ foglalkoztatásában az ajánlatok egyenértékûek voltak. Elõadta azt is, hogy a szerzõdést a nyertessel megkötötte. A tárgyaláson kifejtette azt az álláspontját is, hogy a dokumentáció II. fejezetének l., 1.1., 1.3, és 1.4. pontjai, valamint a II. fejezet 2.1., és 2.2. pontjai határozták meg azokat a követelményeket, amelyeket a mûszaki tartalmon belül értékelni kívánt. Ily módon, miután a mûszaki megoldás olyan meglétét kívánta vizsgálni, amely a legrövidebb határidõn belül való megvalósítást segíti elõ, a határidõnek is volt szerepe ezen elbírálási szemponton belül.<br>
A kérelmezõ ajánlatában igen röviden foglalkozott a mûszaki teljesítéssel, míg a nyertes ajánlata hosszú oldalakon keresztül részletesen tartalmazta valamennyi, a dokumentációban hangsúlyozott elemre való kifejezett nyilatkozatokat. A kérelmezõ ajánlatában kifejezett nyilatkozatok csak részlegesen találhatóak, így pl. az általa hivatkozott lézeres mérõmûszer csak a bemutatott eszközök között szerepel és ez az ajánlatkérõ számára nem tette bizonyossá, hogy jelen kivitelezés során ezt az eszközt használni is fogja, míg a nyertes a konkrétan általa használt eszközökrõl is kifejezett nyilatkozatot tett ajánlatában. Véleménye szerint a dokumentáció I. fejezet 5. pontja is a teljesítés határidejével kapcsolatos ajánlatkérõi kívánalmakat rögzítette, tehát megállapítható, hogy az ajánlatkérõnek fontos érdeke fûzõdött a mielõbbi teljesítéshez.<br>
Ajánlatkérõ a tárgyaláson becsatolta a Döntõbizottság részére a közjegyzõi okiratot a bontási eljárásról, valamint a lebonyolító által készített értékelést is.<br>
Az ügyben érdekelt KDTVV Kft. (nyertes) írásban úgy nyilatkozott, hogy ajánlatkérõ igen sok alszempont alapján értékelt. Elõadta azt is, hogy õ nem tett túlvállalást, mûszaki tartalma a dokumentáció szerinti volt. Vállalta ugyanakkor az önkormányzatok számára mûszaki segítség nyújtását is. Álláspontja szerint kérelmezõ nyilván nem ismeri a nyertes ajánlatot, mert kérelme sok tekintetben hivatkozik valótlan állításokra.<br>
A Döntõbizottság a rendelkezésére álló iratok, dokumentumok, írásos és szóban elõterjesztett nyilatkozatok alapján megállapította, hogy ajánlatkérõ kérelme részben elkésett, részben megalapozatlan, ezért a Döntõbizottság azt elutasította.<br>
A kérelem az alábbi részében elkésett:<br>
Kérelmezõ a jogorvoslati eljárás tárgyalásán (2001. január 3.) kifogásolta, hogy ajánlatkérõ az eljárás fajtájának megválasztásánál is jogszabályt sértett, mivel nyílt eljárást folytatott annak ellenére, hogy az elfogadott nyertes ajánlat valóban az elõminõsítési értékhatár feletti, azaz meghaladja a 240 M Ft-ot. A Döntõbizottság megállapította, hogy kérelmezõnek e jogorvoslati kérelmi része elkésett, tekintettel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. §-</a>ának (7) bekezdésére, mely úgy rendelkezik, hogy: az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság megállapította azt is, hogy a 15 napos szubjektív jogvesztõ határidõ kezdete a bontás alkalmával indult, ami 2000. november 14-én volt, és amin a kérelmezõ képviselõje is jelen volt. Már ott kiderült, hogy több ajánlat érkezett az elõminõsítési értékhatár fölötti árral (pl. a C + R Kft., a Strabag Kft., a KDTVV Kft., a Köz-Víz Kft. és az 1. sz. Építõ Kft. is). Ezt a jogorvoslatra nyitva álló 15 napon belül senki sem kifogásolta.<br>
A Döntõbizottság álláspontja kialakításakor figyelembe vette a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdésének a) pontját is, mely úgy rendelkezik, hogy a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
E pontot is figyelembe véve a Döntõbizottság kétséget kizáróan megállapította, hogy a jogorvoslati kérelem az eljárásfajta választására vonatkozóan elkésett, ezért azt elutasította.<br>
A Döntõbizottság az ajánlatkérõnek az eljárás nyertesére vonatkozó döntése vizsgálatánál megállapította, hogy az erre vonatkozó kérelem alaptalan az alábbiak miatt:<br>
A Döntõbizottság e kérdés vizsgálata során összehasonlította a részszempontok szerint az ajánlatokat és ennek során az alábbiakat állapította meg:<br>
<br>
1. Mûszaki tartalom:<br>
Az ajánlati dokumentáció II. fejezetének 2. pontjában határozta meg ajánlatkérõ a mûszaki tartalommal, illetve "teljesítéssel" kapcsolatos elvárásait. A II. fejezet "l. általános megjegyzések" pontjában tett elõírások az ajánlat tartalmára általánosságban értékelhetõ elõírásokat tartalmaztak. Ezek közül a mûszaki tartalmat érintõ kikötések a lehetséges többletvállalásokat érintették (1.1., 1.2., 1.3. pontok), illetve a kifejezett nyilatkozatok kívánalmát rögzítették.<br>
Ily módon a mûszaki tartalom – beleértve a megengedett, a kivitelezéshez kapcsolódó többletvállalásokat is – megítélése a 2.1., és 2.2. pontoknak megfelelõen történhetett az elképzelések bemutatása, a megvalósítás lépéseivel és a munkavégzési feltételek ismertetésével (ütemezés, közterületi munkavégzés szabályozása, a dolgozók magatartása, munkavégzõk folyamatos biztosítása). A dokumentáció elõírásai alapján e részszempont megítélésében a határidõ-vállalásnak nem lehetett szerepe.<br>
A Döntõbizottság a nyertes ajánlatánál megállapította, hogy a terveknek megfelelõ vállalását hosszasan részletezi, a dokumentációkban kértekre nyilatkozik, ütemtervet készít, a kivitelezési technológiát ismerteti, a munkák ütemezésénél a helyi belvízviszonyokhoz illeszkedik, a kivitelezés idõtartamán belül segítséget nyújt a vízkárvédelemben (szakmai és gépi segítség riasztásra). A kérelmezõ ajánlatánál megállapítható, hogy csak röviden ismerteti a vállalt mûszaki tartalmat, elnagyolt mûszaki ütemtervet is készít, nem foglalkozik a dokumentációban kiemelten kezelt kérdésekkel.<br>
Fentiek alapján a Döntõbizottság megállapította, hogy ajánlatkérõ pontozása (100–75) megfelel az ajánlatok tartalmának, így e részszempontnál az ajánlatkérõ pontozása nem volt jogsértõ.<br>
<br>
2. Az ár és fizetési feltételek vizsgálatánál a Döntõbizottság megállapította, hogy ezen részszempontra vonatkozó ajánlatkérõi igényt a dokumentáció II. 3. pontjában fogalmazták meg. Ajánlatkérõ – nyilatkozata szerint – végül is az ajánlati ár alapján határozta meg a pontszámokat, mert a fizetési feltételek tekintetében a két ajánlatot egyenértékûnek találta.<br>
A Döntõbizottság a nyertes ajánlatánál megállapította, hogy annak az ajánlati ára 305 202 505 Ft (bruttó). Megállapítható volt az is, hogy a fizetési feltételek között 30 helyett 45 napos határidõt szab meg, a késedelmi kamat 30 nap türelmi idõ után indul, mértéke az éves költségvetési törvényben megállapított, pontos számlázási ütemtervet ad havi számlázással, a számlák értéke minimum 10 M Ft. A kérelmezõ ajánlatánál megállapítható, hogy az ajánlati ára 293 706 250 Ft (bruttó). A kérelmezõ csak néhány feltételre nyilatkozik, így: háromhavonta számlázik, de pénzügyi ütemezést nem készített, a számlák értékére vonatkozóan nincs nyilatkozata, 5% helyett 14%-os visszatartást vállalt a számlákból, 40 napos fizetési határidõt szabott, késedelmi kamatot a 40. naptól indulva számolt, ennek mértéke a jegybanki alapkamat.<br>
Fentiek alapján a Döntõbizottság megállapította, hogy ajánlatkérõ pontozása (96–100) kifejezi a feltételek közötti különbséget, ugyanis az árban a kérelmezõ, míg a fizetési feltételekben a nyertes volt a lényegesen jobb. Erre való tekintettel a Döntõbizottság arra a következtetésre jutott, hogy e részszempontnál is megfelelõ volt az ajánlatkérõ pontozása.<br>
<br>
3. A teljesítés biztosítékai. E kérdés vizsgálatánál a Döntõbizottság megállapította, hogy ajánlatkérõ a dokumentáció II. 4. pontjában határozta meg elvárásait ezen részszemponttal összefüggésben. Igényei szerint az 1,5 M Ft értékû ajánlati biztosíték a nyertes esetében szerzõdést biztosító mellékkötelezettséggé válik, ezenkívül a teljesítés biztosítékaként a számlák értékének legalább 5%-át kívánta ajánlatkérõ visszatartani. Ezen kötelezõ elõírásokon túl tehettek ajánlatot az ajánlattevõk pénzügyi és szervezési-technikai megoldásokra. A 4.3. pont szerint elõnyben részesül a minél magasabb összegre szóló, a legközvetlenebb és legkevesebb feltételtõl függõ megajánlás.<br>
A Döntõbizottság az ajánlatokat megvizsgálva megállapította, hogy a nyertes 5 M Ft jólteljesítési biztosíték nyújtása a szerzõdéskötéskor az átadásig mint kaució mûködik. Késedelmi kötbért az ütemtervhez viszonyítja, mértéke 0,5%, alapja a késedelemben levõ teljesítés értéke. 10%-nál jogosult szerzõdést bontani az ajánlatkérõ. Ugyanezen vállalások hibás teljesítésre is vonatkoznak. Jogszabályi elõírásokon túl 3 év garanciát vállal (teljeskörûen). Három községben egyidejû munkavégzést, ISO 9000 szerinti minõségbiztosítást vállal és minõségügyi és ellenõrzési tervet is készít.<br>
Kérelmezõ az ár 10%-át jólteljesítési garanciaként nyújtja két év jótállási idõre. Késedelmi kötbér a szerzõdéses ár napi 0,5%-a, visszatartás 14% a számlákból. Õ is egyidejûleg végzi a három községben a munkát (lásd mûszaki ütemterv), ISO minõsítés szerint dolgozik, "abai napokra" az érintett utcákat helyrehozza.<br>
E részszempont vizsgálatánál megállapítható, hogy ajánlatkérõ értékelése kiterjedt a fent ismertetett vállalások mindegyikére, azonban az itt kiosztott pontszámok nyertes javára történõ eltérése (100–75) a Döntõbizottság álláspontja szerint túlzott és nem áll arányban az ajánlatok tényleges tartalmi különbségével.<br>
Míg a teljesítés idõszakában nyújtott pénzügyi biztosítékban nem lehet tényleges különbséget megállapítani (a nyertes 5 M Ft-os "kauciója" a kérelmezõ nagyobb százalékú számlaérték-visszatartását jórészt kiegyenlíti, illetve kérelmezõ esetében a konkrét pénzügyi ütemterv hiányában e körben ajánlata nem is hasonlítható össze a nyertesével), addig a garanciális idõszakra vonatkozó vállalásban a nyertes hosszabb idejû jótállását és ajánlatkérõ rövidebb idejû, de pénzügyi biztosítékkal is nyomatékosított vállalását kismértékben kedvezõbbnek kell tekinteni. A szervezési jellegû megoldások tekintetében a nyertes ajánlata részletesebben kidolgozott, és konkrét nyilatkozatokon alapul, ily módon összességében e részszempontban a két ajánlatot a Döntõbizottság egyenértékûnek ítélte meg.<br>
<br>
4. Helyi munkaerõ igénybevétele:<br>
Ajánlatkérõ e tekintetben a dokumentáció szerint "helyi munkaerõként" a helyi lakosokat, gazdasági szervezeteket értette valamilyen jogviszonyba való bevonásnál.<br>
A Döntõbizottság az ajánlatokat megvizsgálva megállapította, hogy a nyertes 10% alatt vállal helyiek bevonását alvállalkozóként, nevesíti a Feviép Kft.-t (Székesfehérvár), a Balázs Föld Bt.-t (Kálóz), Papp Attila vállalkozót (Sárkeresztúr) és ezekkel kapcsolatban megállapodásokat is csatol, továbbá Aba Községbõl 6 helyi vállalkozót, valamint 30-40 fõ 210 napig való foglalkoztatását (munkanélkülieket) is vállal.<br>
Kérelmezõ ajánlatát megvizsgálva megállapítható, hogy településenként 6-8 fõvel 1-3 brigád foglalkoztatásra konkrétumok nélkül tesz ajánlatot.<br>
Ajánlatkérõ 100-100 pontot adott e részszempont értékelésénél a nyertesnek és a kérelmezõnek, aminek helytállósága ily módon nem vitatható az eljárás során.<br>
Ajánlatkérõ pontozásos értékelése során a nyertes 1384, a kérelmezõ 1200 pontot kapott.<br>
A fenti részszempontok vizsgálatát összegezve a Döntõbizottság megállapította, hogy a 3. részszempontnál a kérelmezõnek adott pontszám nem megfelelõ, ezért a Döntõbizottság álláspontja szerint itt a kérelmezõ javára – az egyenértékûségre tekintettel – 25 (súlyozással 75) pontot kellett még a kapott pontokhoz adni, így az összpontszáma 1275-re nõhet. Ennek ellenére megállapítható, hogy ajánlatkérõ döntése nem volt jogsértõ, mert arra nincs kihatással a fenti korrekció, így a Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését ajánlatkérõ nem sértette meg, figyelemmel az ajánlatkérõ által elfogadott alábbi ponttáblázatra is:<br>
részszempontok	súlyszámok<br>
– a mûszaki tartalom	5<br>
– az ár és fizetési feltételek	4<br>
– a teljesítés biztosítékai	3<br>
– helyi munkaerõ magasabb mértékben történõ igénybevétele	2<br>
KDTVV Vízépítõ Vállalkozási Kft.<br>
			értékelési<br>
			pontszám és<br>
		értékelési	súlyszám<br>
		pontszám	szorzata<br>
– a mûszaki tartalom	100	500<br>
– az ár és fizetési feltételek	96	384<br>
– a teljesítés biztosítékai	100	300<br>
– helyi munkaerõ magasabb mértékben történõ igénybevétele	100	200<br>
A súlyszámmal szorzott értékelési pontszámok összege: 1384<br>
Somogyi és Társa Kft.<br>
			értékelési<br>
			pontszám és<br>
		értékelési	súlyszám<br>
		pontszám	szorzata<br>
– a mûszaki tartalom	75	375<br>
– az ár és fizetési feltételek	100	400<br>
– a teljesítés biztosítékai	75	225<br>
– helyi munkaerõ magasabb mértékben történõ igénybevétele	100	200<br>
A súlyszámmal szorzott értékelési pontszámok összege: 1200<br>
A Döntõbizottság a fent leírt indokok alapján a jogorvoslati kérelmet részben elkésettség, részben megalapozatlanság miatt elutasította.<br>
A Döntõbizottság a jogorvoslati eljárás során ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének a) pontja szerint a jogorvoslati kérelmet elutasította.<br>
A bírósági jogorvoslat lehetõségét a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 15.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Nagyné dr. Szabó Ágnes s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>