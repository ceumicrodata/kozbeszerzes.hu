<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1136)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.607/16/2000.<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Tartalékgazdálkodási Közhasznú Társaság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban: Bizottság elnöke) a Tartalékgazdálkodási Közhasznú Társaság (1053 Budapest, Vámház krt. 2., képviseli dr. Jonutz Gabriella jogtanácsos a továbbiakban: ajánlatkérõ) "500 tonna rézkatóda, 2000 tonna horgany, 1500 tonna ólom beszerzése" tárgyú közbeszerzési eljárása ellen hivatalból indított jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26 § </a>(1) bekezdés második fordulatára tekintettel a 70. § (1) bekezdés d) pontját, ezért ajánlatkérõt 3 000 000 Ft, azaz hárommillió forint pénzbírság megfizetésére kötelezi.<br>
A Döntõbizottság kötelezi ajánlatkérõt, hogy a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló közbeszerzési eljárásban keletkezett iratok, ajánlatkérõ és az egyéb érdekeltek észrevételei alapján az alábbi tényállást állapította meg.<br>
Ajánlatkérõ 2000. november 10-én hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja alapján.<br>
A beszerzés tárgyát ajánlatkérõ az alábbiakban jelölte meg: 500 tonna rézkatóda, 2000 tonna horgany és 1500 tonna ólom beszerzése.<br>
A hirdetmény közzététele nélküli tárgyalásoseljárás-fajta alkalmazásának indokaként ajánlatkérõ elõadta, hogy feladatai közé tarozik a kohászati alapanyagok beszerzése, értékesítése, tárolása, cseréje.<br>
Ajánlatkérõ 2000. évi üzleti tervében szerepelt a kohászati alapanyagok beszerzése. Az üzleti gyakorlatban a kohászati alapanyagok kiindulási ára a Londoni Fém Tõzsdén jegyzett nyilvános ár, amelyhez az ajánlattevõk igazodnak. A tõzsdei ármozgások kedvezõ feltételei általában csak rövid ideig állnak fenn. Ezért más típusú közbeszerzési eljárás alkalmazása esetén a beszerzés vagy meghiúsulna, vagy olyan magas bekerülési ára lenne a terméknek, amely a jövõben a rentábilis értékesítést lehetetlenítené el.<br>
Ajánlatkérõ ajánlattételre 11 céget hívott fel, melyek a következõk voltak: Csepel Fémmû Rt., Metalker Kft., Metaltechnik Kft., Bien Metall Co., Chemet Ózd Kft., Escomet Kft., Extermetal Ltd., Mitsui Co., Newco AG, Perion Akkumulátorgyár Rt., Pannon Bartel Co. Ltd.<br>
Az ajánlati felhívás tartalmazta az ajánlattétel határidejét, amelyet ajánlatkérõ 2000. november 20-ában jelölt meg, az eredményhirdetés idõpontja a felhívás szerint 2000. december 7.<br>
Az ajánlattevõknek az ajánlatukhoz csatolniuk kellett pénzügyi, gazdasági és mûszaki alkalmasságuk igazolására ajánlatkérõ által megjelölt adatokat és tényeket.<br>
Ajánlatkérõ megadta az ajánlatok elbírálási szempontjait is, mely szerint az összességében legelõnyösebb ajánlatot kívánta kiválasztani, ehhez megadta az ajánlatok tartalmi elemeihez kapcsolódó pontszámok alsó és felsõ határát, illetõleg a részszempontok súlyszámát.<br>
A Döntõbizottság elnöke 2000. november 23-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint az ajánlatkérõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjában foglalt feltételek fennállása a rendelkezésre bocsátott iratokból nem állapítható meg egyértelmûen. Indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését, álláspontja szerint jogszerûen folytatja a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja alapján. Indokolásként elõadta, hogy a színesfémek nemzetközi árait a londoni tõzsdei jegyzés árfolyama határozza meg. Mind az értékesítésnél, mind a beszerzésnél a centrum ár az LME (londoni tõzsdei bejegyzés), melyhez a beszerzéseknél még különbözõ árnövelõ tényezõk jönnek.<br>
A fentiek miatt az ajánlatkérõ folyamatosan figyelemmel kíséri a színesfémek nemzetközi piaci helyzetét és a tõzsdei árak alakulását.<br>
Az ajánlatkérõ a Döntõbizottság rendelkezésére bocsátotta a beszerezni kívánt rézkatóda, horgany és az ólom tõzsdei árainak alakulását, amelybõl egyértelmûen megállapítható, hogy az ajánlati felhívás kiküldésének idõpontjában, tehát 2000 novemberében ezen fémek ára csökkenõ tendenciát mutat.<br>
Ajánlatkérõ a beszerezni kívánt termékeket nem a tõzsdén, hanem színesfém-forgalmazással foglalkozó cégektõl kívánja megvásárolni.<br>
Az egyéb érdekeltek közül a Mitsui Co. érdemi észrevételében elõadta, hogy a színesfémek árát világszerte a fémtõzsdék áraihoz kötik, a kedvezõ feltételek igen rövid ideig állnak fenn, ajánlatkérõ eljárását jogszerûnek minõsíti.<br>
A Chemet Ózd Kft. álláspontja szerint is ajánlatkérõ helyesen alkalmazta a tárgyalásos eljárást, a fémtõzsde árai nyilvánosan hozzáférhetõk, és a kedvezõ feltételek rövid ideig állnak fenn.<br>
A Pannon Bartel Co. Ltd. is az ajánlatkérõ eljárását jogszerûnek minõsítette.<br>
A Metaltechnik Kft. is megerõsítette, hogy a színesfémek árai a londoni fémtõzsde árjegyzésén alapul, ez képezi az ajánlati árak centrumát.<br>
A Döntõbizottság rendelkezésre álló közbeszerzési eljárásban keletkezett iratok és az ajánlatkérõ tárgyaláson tett nyilatkozata alapján megállapította, hogy az ajánlatkérõ ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
Ajánlatkérõ a jelen közbeszerzési eljárásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontját jelölte meg. E szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a beszerzés nyilvánosan közzétett és bárki által igénybe vehetõ kedvezõ feltételei csak rövid ideig állnak fenn, és a kedvezõ feltételek igénybevétele más típusú eljárás alkalmazása esetén meghiúsulna.<br>
A Döntõbizottságnak abban a kérdésben kellett állást foglalnia, hogy a törvényi tényállás elemei jelen eljárásban megvalósultak-e.<br>
A Döntõbizottság által sem vitatottan a tõzsdei árak nyilvánosan közzétettek. Az sem vitatható, hogy a bárki által igénybe vehetõ kedvezõ feltételek csak rövid ideig állnak fenn. Azonban a kedvezõ feltételeket felajánló és az ajánlattételre felhívott cég jelen esetben nem azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (4) bekezdése ad pontosítást a Kbt. 70. § (1) bekezdés d) pontjának alkalmazása esetére, e szerint a hirdetmény közzététele nélküli tárgyalásos eljárásban, az ajánlatkérõ a kedvezõ feltételekrõl való tudomásszerzést követõen haladéktalanul ajánlati felhívást küld telefaxon a kedvezõ feltételeket felajánlónak és még legalább két ismert ajánlattevõnek. A felhívottakkal a kedvezõ feltételek fennállásának idõtartamán belül kell tárgyalni, és a nyertessel írásban szerzõdést kötni. A kedvezõ feltételt felajánló dokumentumot is a 61. § (5) bekezdése szerint kell megõrizni.<br>
A két szakasz összevetésébõl egyértelmûen következik, hogy a kedvezõ feltételeket felajánlónak egyben ebben a közbeszerzési eljárásban ajánlattevõi minõségben is részt kell vennie.<br>
A jelen közbeszerzési eljárásban ajánlatkérõ által sem vitatottan a kedvezõ feltételeket felajánló és az ajánlattételre felhívott személy azonossága nem áll fenn. A kedvezõ feltételeket a tõzsdei árak alapozták meg, ezzel szemben az ajánlati felhívást az ajánlatkérõ nem a kedvezõ feltételeket felajánlónak, azaz a tõzsdének, hanem a fémek értékesítésével foglalkozó cégeknek küldte meg. A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjában foglalt feltételeknek akkor felel meg ajánlatkérõ, ha a kedvezõ feltételeket felajánló és az ajánlattevõ személye azonos, amely jelen esetben nem áll fenn.<br>
A fentiekbõl egyértelmûen megállapítható, hogy ajánlatkérõ jogsértõ módon alkalmazta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontját a jelen közbeszerzési eljárásban.<br>
Ajánlatkérõ tárgyaláson tett nyilatkozata alapján az ajánlati felhívásban foglaltaknak megfelelõen a szerzõdéseket a nyertesekkel megkötötte.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és az f) pont alapján határozott a bírság kiszabásáról.<br>
A bírság mértékének megállapításánál figyelemmel volt a beszerzés értékére is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89.§ (</a>1) bekezdése biztosítja.<br>
<br>
Budapest, 2001. január 3.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>