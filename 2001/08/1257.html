<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1257)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.616/17/2000.<br>
<br>
Tárgy: KÖZ-VÍZ Kft. I. sz. és a Betonút Rt. II. sz. kérelmezõk jogorvoslati kérelme Nóráp Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Mezei és Vancsura Ügyvédi Iroda (ügyintézõ: Dr. Vancsura Anita ügyvéd 1054 Budapest, Steindl I. u. 9. fsz. 2.) által képviselt KÖZ-VÍZ Kft. (8240 Zirc, Rákóczi tér 15/A. továbbiakban: I. sz. kérelmezõ) és a Betonút Rt. a Stabil Konzorcium nevében (1095 Budapest, Kvassay J. u. 3., a továbbiakban: II. sz. kérelmezõ) jogorvoslati kérelmeire indult jogorvoslati eljárásban, amelyet a Nóráp Község Önkormányzata (8591 Nóráp, Kossuth u. 48., a továbbiakban: ajánlatkérõ) "Nóráp, Bakonyjákó, Döbrönte, Ganna, Kup, Pápakovácsi és Pápasalamon községek szennyvízcsatorna építése" tárgyú közbeszerzési eljárása ellen indítottak, a Döntõbizottság I. sz. kérelmezõ jogorvoslati kérelmének helyt ad és megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdésére figyelemmel a 44. § (6) bekezdését, ezért az I. sz. kérelmezõ alkalmatlanná minõsítésére vonatkozó döntését, valamint az ajánlati felhívásra vonatkozó döntéseit megsemmisíti.<br>
Betonút Rt. II. sz. kérelmezõ jogorvoslati kérelmét elutasítja.<br>
Kötelezi a Döntõbizottság az ajánlatkérõt, hogy fizessen meg I. sz. kérelmezõ részére 15 napon belül 30 000 Ft, azaz harmincezer forint igazgatási szolgáltatási díjat, míg ezt meghaladóan felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõk jogorvoslati kérelme, a tárgyaláson tett szóbeli nyilatkozatok, az ajánlatkérõ közbeszerzési eljárása során keletkezett iratai alapján az alábbi tényállást állapította meg:<br>
Ajánlatkérõ a Közbeszerzési Értesítõ (KÉ) 40. számában, mely 2000. október 4-én jelent meg, nyílt, elõminõsítéses eljárás megindítására szóló részvételi felhívást tett közzé.<br>
Ajánlatkérõ részvételi felhívásában a beszerzés tárgyaként és mennyiségeként a 3. a) pontban az alábbiakat írta elõ:<br>
Nóráp, Bakonyjákó, Döbrönte, Ganna, Kup, Pápakovácsi és Pápasalamon község bel- és külterületén szennyvízcsatorna építése az érvényes vízjogi létesítési engedélyek szerint.<br>
<br>
<br>
1. D 2000 KG-PVC	21 566 fm<br>
<br>
2. D 150 KG-PVC	11 213 fm<br>
<br>
3. D 32-40 KPE	570 fm<br>
<br>
4. D 63 KPE	3828,5 fm<br>
<br>
5. D 90 KPE	6574 fm<br>
<br>
6. D 110 KPE	8897 fm<br>
<br>
7. D 125 KPE	5523 fm<br>
<br>
8. központi átemelõ	21 db<br>
<br>
9. házi átemelõ	21 db<br>
<br>
A felhívás 9. pontjában határozta meg ajánlatkérõ a résztvevõk pénzügyi, gazdasági és mûszaki alkalmassága igazolására kért adatokat és tényeket az alábbiak szerint:<br>
Pénzügyi és gazdasági alkalmasság:<br>
– az ajánlattevõ számlavezetõ bankjaitól banki információ az ajánlattevõ pénzügyi helyzetérõl alábbi tartalommal:<br>
– mióta vezeti az ajánlattevõ számláját,<br>
– ajánlattevõ pénzügyi helyzete, hitel- és fizetõképessége,<br>
– az ajánlattevõ számláján az utóbbi egy évben sorban állás volt-e (<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pontja.)<br>
– 30 napnál nem régebbi cégkivonat (eredeti vagy közjegyzõ által hitelesített),<br>
– mérlegadatok az elõzõ három évre vonatkozóan, a kiírási dokumentáció melléklete szerint.<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1), (2) és (4)–(6) bekezdései szerint szükséges igazolások és nyilatkozatok (az alvállalkozókra vonatkozóan is) a Kbt. 43. § (3) bekezdése alapján.<br>
Mûszaki alkalmasság:<br>
– Az elõzõ 3 év építési munkáinak az ismertetése (pontosan a tárgynak megfelelõ, részletes, leinformálható referencialista a létesítmény pontos helyének és megnevezésének megadásával, megadva a készítési évet, a létesítmény volumenét forintban, a munkával kapcsolatos információt nyújtó szervezetet, beruházót, továbbá ajánlattevõ részvételét a kivitelezésben (fõvállalkozás, generálvállalkozás, alvállalkozás) részvételi %-ban.<br>
– A mûszaki, technikai felszereltség bemutatása, kiemelve az építéshez felhasználásra kerülõ eszközöket.<br>
– A kivitelezésért felelõs mûszaki vezetõk, építésvezetõk végzettsége, szakmai gyakorlata.<br>
– Azoknak az alvállalkozóknak a bemutatása, akiket az ajánlattevõ az építési munka során igénybe kíván venni. Az építési munka 10%-át meghaladó mértékben igénybe venni kívánt alvállalkozók esetében mindazon igazolások és nyilatkozatok csatolása szükséges, amelyet ajánlattevõnek be kell nyújtania.<br>
– Minõségbiztosítási rendszer bemutatása az akkreditációs tanúsítványok másolataival.<br>
A felhívás 10. b) pontjában rögzítette a részvételre jelentkezõnek a szerzõdés teljesítésére alkalmatlanná minõsítésének szempontjait az alábbiak szerint:<br>
– fizetési kötelezettségeinek az elmúlt három gazdasági év valamelyikében határidõre nem tett eleget,<br>
– gazdálkodása az elmúlt három gazdasági év valamelyikében veszteséges volt,<br>
– a cégkivonat nem tartalmaz jelen közbeszerzés tárgya szerinti tevékenységet,<br>
– hasonló volumenû szennyvízcsatorna-építésben való részvétel hiánya,<br>
– a megnevezett, kivitelezésért felelõs személyek nem rendelkeznek azonos profilú, hasonló volumenû beruházásban szerzett gyakorlattal az alábbiak szerint: min. 1 fõ mûszaki vezetõ min. 5 éves szakmai gyakorlat, min. 2 fõ építésvezetõ min. 3 éves szakmai gyakorlat,<br>
– az ajánlatkérõ nem rendelkezik minõségbiztosítási rendszerrel.<br>
Az egyéb információk 6. francia bekezdésben ajánlatkérõ az alábbi elõírást tette:<br>
A részvételre csak az jelentkezhet, aki a dokumentációt megvásárolta.<br>
A dokumentáció "B" fejezete tartalmazta az ajánlatkérõ által meghatározott részletes követelményeket. A "B" fejezet 1. pont 4. francia bekezdése utalt a dokumentáció megvásárlásának követelményére, továbbá arra, hogy a pályázatban csatolni kell annak megvásárlásáról szóló igazolást, vagy annak másolatát. Ajánlatkérõ az iratok között csatolta a két kérelmezõnek általa kiadott, a dokumentáció átvételét igazoló átvételi elismervényt és a befizetést igazoló dokumentumot is. Ajánlatkérõ rendelkezett az átvételi elismervény és befizetõ csekk 1-1 példányával, e szerint 2000. október 9-én vette át I. sz. kérelmezõ a dokumentációt, az ellenérték befizetése ugyanezen a napon megtörtént. A II. sz. kérelmezõ részvételi jelentkezése 148. oldalán csatolja azt az átutalási számlakivonatot, amely a dokumentáció megvásárlását tanúsítja (2000. október 10.), ennek másolata ajánlatkérõnek is rendelkezésére állt.<br>
A jelentkezés 2000. október 31-i határidejére a következõ 10 cégtõl érkezett részvételi jelentkezés: I. és II. sz. kérelmezõ, Észak Dunántúli Vízügyi Kft., Sade Magyarország Kft., Alterra Kft., Euro Boltozat Kft., Boroszlán Bt., Swietelsky Kft., Hoffmann Rt., Strabag Kft.<br>
Ajánlatkérõ bizottságban értékelte a jelentkezéseket november 9-én és mindössze 3 jelentkezõt minõsített alkalmasnak. (Észak Dunántúli Vízügyi Kft., Alterra Kft., Boroszlán Bt.)<br>
I. sz. kérelmezõt alkalmatlannak minõsítette azzal az indokkal, hogy a dokumentáció "B" fejezet l. pont 4. bekezdésében elõírt formai, illetve tartalmi hiányok miatt dokumentáció megvásárlására vonatkozó átvételi elismervényt és csekket nem csatolt, míg II. sz. kérelmezõt – azaz a Stabil Plusz Konzorciumot – részben a fentiek szerinti átvételi elismervény, valamint megfelelõ referenciák és szakembergárda hiánya miatt nyilvánította alkalmatlannak. Ezen döntését november 14-én nyilvánosan kihirdette, majd ugyanezen a napon az alkalmasokat felhívta ajánlattételre. Mindkét kérelmezõ írásban kérte a döntés indokolását, ezt 2000. november 15-én és 16-án ajánlatkérõ az értékelésrõl szóló adatlap megküldésével teljesítette.<br>
2000. november 28-án nyújtott be jogorvoslati kérelmet a Betonút Rt. és 2000. november 30-án a KÖZ-VÍZ Kft.<br>
I. és II. sz. kérelmezõk kérték a Döntõbizottságot, hogy semmisítse meg az elõminõsítési szakaszt lezáró döntést, állapítsa meg a jogsértést, marasztalja ajánlatkérõt a költségekben, tartson tárgyalást, alkalmazzon ideiglenes intézkedést.<br>
Ajánlatkérõ a jogorvoslati kérelmek elutasítását kérte alaptalanságra történõ hivatkozással.<br>
I. sz. kérelmezõ alkalmatlan volt, mert a részvételi jelentkezõ alakilag nem megfelelõ részvételi jelentkezést nyújtott be, az nem tartalmazta a dokumentációban kért, az annak megvásárlását tanúsító igazolást (befizetési csekket és átvételi elismervényt).<br>
II. sz. kérelmezõ ugyancsak alkalmatlan volt ajánlatkérõ álláspontja szerint, mert a Stabil Plusz Konzorcium nem csatolta a dokumentáció megvásárlásával kapcsolatos átvételi elismervényt, és a Betonút Rt., mint a Konzorcium tagja nem tudott a közbeszerzés tárgyának megfelelõ referenciát bemutatni, valamint a bemutatott szakemberek nem rendelkeztek a szennyvízcsatorna-építési gyakorlattal. Ezeket a követelményeket az elõminõsítési dokumentáció "A" fejezet 10.3 pont 4. és 5. francia bekezdése tartalmazta. II. sz. kérelmezõ a közös részvételi jelentkezésben a referenciák között az elmúlt 3 évben végzett Ferihegyi gyorsforgalmi úttal összefüggésben említ csatornát, amit csapadékcsatornaként értelmezett ajánlatkérõ. Ezenkívül a jelentkezés 48. oldalán hivatkozik szennyvízcsatorna építésére, azonban ennek értéke lényegesen kisebb, mint jelen közbeszerzési eljárás tárgyáé. Szakembereit a 64–84. oldalakon mutatja be, közöttük nincs olyan személy, aki a közbeszerzés tárgyával azonos, hasonló volumenû beruházásban szerzett szakmai tapasztalatokat. Jelentkezõ ezért nem minõsíthetõ alkalmasnak.<br>
A Döntõbizottság elrendelte a jogorvoslati kérelmek egy eljárásban történõ elbírálását.<br>
I. sz. kérelmezõ jogorvoslati kérelme alapos az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint az ajánlatkérõ az elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése rögzíti, hogy az ajánlatkérõ az ajánlatok felbontását követõen a Kbt. 44. § (1)–(2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A részvételi felhívásból megállapítható annak 10. a) és 10. b) pontjára figyelemmel, hogy mik voltak az alkalmatlanná minõsítés szempontjai és ezek között olyan szempont nem volt fellelhetõ, mely szerint alkalmatlan az az ajánlattevõ, aki az ajánlati dokumentációval kapcsolatos befizetési csekket, átvételi elismervényt nem csatolja. Márpedig ajánlatkérõ a Döntõbizottság által felülvizsgált döntésében alkalmatlanná minõsítette 1. sz. kérelmezõt.<br>
A Döntõbizottság a becsatolt iratokból megállapította, hogy I. sz. kérelmezõ ajánlatkérõ által sem vitatottan, igazoltan megvásárolta a részvételi dokumentációt. A közbeszerzési törvény külön szabályozást nem tartalmaz azzal kapcsolatosan, hogy a kétszakaszos eljárás esetén a részvételi szakban milyen módon és milyen formában bocsáthat az ajánlatkérõ részvételi dokumentációt a részvételi jelentkezõk rendelkezésére. Minden esetben azonban a nyílt eljárás szabályai alkalmazandók. Ebbõl következõen ugyanazt a célt kell szolgálnia a részvételi dokumentációnak is, mint az ajánlati dokumentációnak azzal az eltéréssel, hogy a részvételi szakban a pénzügyi, gazdasági és mûszaki alkalmasság vizsgálata a feladat és hogy ez milyen módon, milyen körben történjen, azt a jogszabályi törvény 44. és 46. §-a taxatíve meghatározza.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése kimondja, hogy az ajánlatkérõ a megfelelõ ajánlattételhez szükséges dokumentációt készít, és ha készít, akkor a részletes szerzõdési feltételeket a dokumentáció tartalmazza. Azonban részvételi szakban nem beszélhetünk a törvény tiltó rendelkezésére figyelemmel részletes szerzõdési feltételeket tartalmazó dokumentációról, hiszen a Kbt. 63. § (1) bekezdésének második fordulata rögzíti, hogy a kétszakaszos eljárások elsõ – részvételi – szakaszában az ajánlatkérõ nem kérhet, a részvételi jelentkezõ pedig nem tehet ajánlatot.<br>
A részvételi szakaszban kibocsátott dokumentáció esetlegesen a közbeszerzési eljárás technikai lebonyolítását könnyítheti, és esetlegesen a részvételi jelentkezõnek nyújt technikai segítséget a részvételi jelentkezés benyújtásához.<br>
Az ajánlatkérõ maga is elismerte, hogy a részvételi dokumentációt maga az I. sz. kérelmezõ is megvásárolta, így tehát ajánlatkérõ tudomással bírt a megvásárlás tényérõl, hiszen azt maga is dokumentálta. Ebbõl következõen a megvásárlás körülménye elõtte ismert volt.<br>
A Döntõbizottság álláspontja szerint a részvételi felhívás összeállításakor az ajánlatkérõknek minden esetben szem elõtt kell tartani a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában szabályozott alapelveket, nevezetesen az esélyegyenlõség és a verseny tisztaságának elvét. Felmerülhet az a kérdés, hogy annak elõírása, hogy a részvételi dokumentáció megvásárlásáról szóló bizonylatot, csekket csatolja részvételi jelentkezõ, annak ellenére, hogy a dokumentációt magától ajánlatkérõtõl vásárolja meg a megvásárlás tényének egyidejû igazolása mellett, kétségessé teheti a közbeszerzési törvényben deklarált alapelvek biztosítását. Ezzel olyan többletkötelezettséget állapíthat meg ilyen elõírásokkal ajánlatkérõ, amely semmiképpen sem szolgálja sem a törvény célját, sem a konkrét jogszabályi elõírásokat. Csupán azt a célt szolgálja, hogy megnehezítse és bonyolultabbá tegye a részvételi jelentkezés lehetõségét.<br>
A fentiekre tekintettel a Döntõbizottság álláspontja szerint törvénybe ütközõ módon állapította meg I. sz. kérelmezõrõl ajánlatkérõ, hogy alkalmatlan a szerzõdés teljesítésére és ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdésére figyelemmel a 44. § (6) bekezdését, mert nem a megadott alkalmatlansági szempontok alapján minõsítette alkalmatlannak részvételi jelentkezõt. Ezért a Kbt. 88.§ (1) bekezdés d) pontja alapján megállapította a jogsértés megtörténtét, és a Kbt. 88. § (1) bekezdés c) pontja alapján megsemmisítette az ajánlatkérõ KÖZ-VÍZ Kft. alkalmatlanná minõsítésére vonatkozó, valamint az ajánlattételre történõ felhívásra vonatkozó döntéseit. A Kbt. 88. § (1) bekezdés h) pontja alapján kötelezte ajánlatkérõt a jogsértés megállapítására tekintettel 30 000 Ft igazgatási szolgáltatási díj megfizetésére.<br>
II. sz. kérelmezõ jogorvoslati kérelme alaptalan az alábbiak szerint:<br>
A II. sz. kérelmezõ vonatkozásában a Döntõbizottság megvizsgálta, hogy a részvételi jelentkezõ a pénzügyi, gazdasági és mûszaki alkalmasságát megfelelõen bemutatta-e a részvételi felhívás 9, illetõleg 10. a) és 10. b) pontjára figyelemmel. Elõírás volt a mûszaki alkalmasság körében, hogy részvételi jelentkezõ mutassa be a kivitelezésért felelõs mûszaki vezetõk, építésvezetõk végzettségét, szakmai gyakorlatát. A 10. b) pontban az alkalmasság elbírálásának szempontjai között rögzítette, hogy alkalmatlanná minõsíti a részvételi jelentkezõt, ha a megnevezett kivitelezésért felelõs személyek nem rendelkeznek azonos profilú, hasonló volumenû beruházásban szerzett gyakorlattal az alábbiak szerint: minimum 1 fõ mûszaki vezetõ, minimum 5 év szakmai gyakorlattal, minimum 2 fõ építésvezetõ, minimum 3 éves szakmai gyakorlattal rendelkezzenek, és az erre vonatkozó adatokat közöljék.<br>
A kérelmezõ konzorciuma két tagból áll: Betonút Rt., és KÖTIVIÉP 'B Kft. Az alkalmasság igazolására mindketten csatolták az elõírt dokumentumokat. A Betonút Rt.-re vonatkozó részben 10% fölötti alvállalkozóként a Tolna Megyei Környezetvédelmi Kft. is szerepel. Betonút Rt. referenciái között 4 db folyamatban levõt emel ki, ezek között 3 csatornázás van, a gyáli referencia 1 milliárd fölötti teljesített részt tartalmaz. A befejezett referenciák között – az elmúlt 3 évre – a Ferihegyi repülõtérrel kapcsolatos közmû, ill. csatornaépítésekre hivatkozik, ezek együttesen elérik a kérelmezõ részérõl az 1 milliárdos értéket. A részvételi felhívás erre vonatkozó követelményét kielégítik.<br>
A szakemberek ismertetésében a jelentkezés 81. oldalán megjelölt személyek vennének részt a teljesítésben. A felhívás szerint a 2 fõ építésvezetõ és a mûszaki vezetõ (1 fõ) 3 és 5 éves gyakorlatára kell figyelemmel lenni a beszerzés tárgyában.<br>
Részvételi jelentkezõ maga is elismerte a tárgyaláson, hogy a részvételi jelentkezésben megjelölt 2 fõ építésvezetõ vonatkozásában Petõ Andrást és Kocsi Mihályt jelölték meg részvételi jelentkezésük 81. oldalán, azonban a becsatolt iratokból valóban nem derül ki, hogy mindkét szakember rendelkezik-e a közbeszerzés tárgyával kapcsolatos építésvezetõi gyakorlattal. II. sz. kérelmezõ által megjelenített másik építésvezetõ, Kocsi Mihály nem a BETONÚT Rt. alkalmazásában áll, hanem a Konzorcium másik tagjának a KÖTIVIÉP 'B Kft.-nek a munkatársa, és a részvételi jelentkezés 198. oldalán található szakmai önéletrajz tanúsága szerint a közbeszerzés tárgyával kapcsolatos csatornaépítési gyakorlattal rendelkezik.<br>
Hivatkozott még kérelmezõ az alkalmazásában álló Kovács Györgyre és Gyerák Jánosra, akiknek szakmai életrajza szerint csatornaépítésben kivitelezõi gyakorlatuk nincs.<br>
A közbeszerzési törvény a konzorciális formában tett részvételi jelentkezést, illetve ajánlatot nem ismeri, így erre vonatkozóan külön szabályozást nem tartalmaz. A konzorciális formának az a lényege, hogy ajánlattevõk egy meghatározott cél érdekében kötnek egyfajta megállapodást, s majd az eljárás befejezésekor, ha nyertesek lesznek, önálló, szerzõdést kötõ partnerei lesznek ajánlatkérõnek, akik a szerzõdés teljesítéséért egyénileg is felelõsséget vállalnak. Ebbõl következik, hogy a konzorcium tagjainak önállóan kell a pénzügyi, gazdasági és mûszaki alkalmasságukat igazolniuk.<br>
Az ajánlatkérõ alkalmatlanná minõsítõ döntése helyes volt a tekintetben, hogy II. sz. kérelmezõ nem tudta bemutatni megfelelõen a megnevezett kivitelezésért felelõs személyek gyakorlatát a részvételi felhívásban elõírt módon.<br>
Az alkalmatlanná minõsítés egyéb indokát illetõen a Döntõbizottság álláspontja szerint a részvételi jelentkezõ az elõzõ legfeljebb 3 év legjelentõsebb szállításainak és szolgáltatásainak, illetve az elõzõ legfeljebb 5 év legjelentõsebb építési beruházásainak ismertetését megtette, és befejezett mûködõ referenciaként kerülhetett értékelésre II. sz. kérelmezõ által megnevezett Gyál szennyvízcsatornázása, aminek volumene 1 086 000 000 Ft értékkel figyelembe vehetõ volt a közbeszerzés tárgyára figyelemmel.<br>
Önmagában egy alkalmatlanná minõsítési szempont fennállása esetén az ajánlattevõt alkalmatlannak kell tekinteni a szerzõdés teljesítésére, ezért az ajánlatkérõ döntése a fentebb kifejtett egy alkalmatlanná minõsítési szempontra tekintettel megfelelt a törvény elõírásainak, míg a dokumentáció megvásárlása igazolásának hiánya – a fent kifejtettek szerint – esetében sem volt jogszerû érvénytelenségi ok.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(5) bekezdése szerint csak az vehet részt a további eljárásban, az az ajánlattevõ tehet ajánlatot, akit ajánlatkérõ alkalmasnak minõsített és ajánlattételre felhívott.<br>
Mindezekre tekintettel II. sz. kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján, mint alaptalant elutasította, kérelmére tekintettel jogsértés megállapításra nem került, így eljárása során felmerült költség viselésérõl a Döntõbizottság a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 19.<br>
<br>
Dr. Deli Betty s. k.	Székelyné Bihari Mária s. k.	<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>