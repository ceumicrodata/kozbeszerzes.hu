<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1260)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.690/17/2000.<br>
<br>
Tárgy: A TESZT Kft. jogorvoslati kérelme Csongrád Megyei Önkormányzat ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a TESZT Kft. (5700 Gyula, Hétvezér u. 8., továbbiakban kérelmezõ) Csongrád Megyei Önkormányzat (6741 Szeged, Rákóczi tér 1., képv.: SZÁMIT Szövetkezet 1025 Budapest, Törökvész u. 95–97., a továbbiakban: ajánlatkérõ) "mûszaki ellenõrzés végzése a Csongrád Megyei Önkormányzat Területi Kórháza, Szentes, új diagnosztikai és sürgõsségi tömb címzett támogatásból történõ megvalósítása során" tárgyú közbeszerzési eljárása ellen benyújtott jogorvoslati kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (5) bekezdését, a nevében eljáró SZÁMIT Szövetkezet megsértette a Kbt. 24. § (2) bekezdését, ezért jogkövetkezményként ajánlatkérõ közbeszerzési eljárásban hozott valamennyi döntését az ajánlati felhívásig visszamenõleg megsemmisíti, az ajánlatkérõ nevében eljáró SZÁMIT Szövetkezettel szemben pedig 1 000 000 Ft bírságot szab ki.<br>
Ezt meghaladóan kérelmezõ jogorvoslati kérelmét elutasítja.<br>
Kötelezi a Döntõbizottság az ajánlatkérõ nevében eljáró SZÁMIT Szövetkezetet, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000–01720361–00000000 számú számlájára fizesse be.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer Ft igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ nyílt közbeszerzési eljárást megindító ajánlati felhívása 2000. december 6. napján került közzétételre a Közbeszerzési Értesítõ (KÉ.) 49. számában.<br>
A beszerzés tárgya mûszaki ellenõrzés végzése volt az ajánlatkérõ területi kórházának új diagnosztikai és sürgõsségi tömb építési beruházása megvalósítása során.<br>
Az ajánlati felhívás 5. c) pontjában a dokumentáció megvásárlásának feltételeiként az alábbiak kerültek meghatározásra:<br>
A dokumentáció megrendelhetõ levélben, telefaxon és személyesen, A dokumentáció ára: 30 000 Ft + áfa =37 500 Ft, átvehetõ személyesen munkanapokon, vagy postai úton. Ellenértéke kifizethetõ készpénzben vagy átutalással a SZÁMIT Szövetkezet KHB 10402166-21611832 bankszámlájára.<br>
A felhívás 11. a) pontjában az ajánlattevõk pénzügyi, gazdasági és mûszaki alkalmasság igazolására kért adatok és tények között a 3. francia bekezdésben ajánlatkérõ elõírta, hogy csatolni kell<br>
– Azoknak a szakembereknek a megnevezése és az 51/2000. (VIII. 9.) FVM–GM–KöViM együttes rendelet alapján képzettségük ismertetése, akiket be kíván vonni a teljesítésbe.<br>
A felhívás 11. b) pontjában ajánlatkérõ pedig a fent részletezett tényekkel összefüggésben az ajánlattevõk szerzõdés teljesítésére alkalmatlanná minõsítés szempontjai körében elõírta a 2. és 3. francia bekezdésben, hogy alkalmatlan a szerzõdés teljesítésére ajánlattevõ,<br>
– Ha ajánlattevõ által bevonni kívánt legalább egy szakember nem rendelkezik az 51/2000. (VIII. 9.) rendelet szerinti felelõs mûszaki vezetõ besorolással, vagy ennek megfelelõ mérnökkamarai igazolással, a bevonni kívánt szakembernek legalább egy éve ajánlattevõ alkalmazásában vagy vele egyéb jogviszonyban kell állnia.<br>
– Ha a teljesítésbe bevonni kívánt szakemberek közül legalább 1-1 fõ nem rendelkezik az 51/2000. (VIII. 9.) rendelet szerinti építész, gépész és villamos besorolással, vagy ennek megfelelõ mérnökkamarai igazolással, és nem állnak legalább egy éve ajánlattevõ alkalmazásában vagy vele egyéb jogviszonyban.<br>
Ajánlatkérõ dokumentációt készített, mely az ajánlati felhívás közzétételének napjától, 2000. december 6-tól átvehetõ, illetve megkérhetõ volt. A dokumentáció részletesen tartalmazta a beszerzés tárgyára vonatkozó ajánlattevõvel szemben elvárt feladatok felsorolását.<br>
Kérelmezõ 2000. december 27. napján jogorvoslati kérelmet nyújtott be a Döntõbizottsághoz, melyben sérelmezte ajánlatkérõ ajánlati felhívása 11. a) és b) pontjában elõírt feltételeket. Álláspontja szerint a felhívás ezen pontjai sértik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdését, mivel azok a beszerzés tényleges teljesítésével nem állnak arányban. Hivatkozik az építési ellenõri tevékenységrõl szóló 158/1997. (IX. 26.) Korm. rendeletre, amelyhez szerinte az alkalmasság elbírálását kötnie kellett volna ajánlatkérõnek a jelen beszerzés tárgyára tekintettel.<br>
A felhívásban megjelölt jogszabály a felelõs mûszaki vezetõi tevékenységgel összefüggõ feltételeket állapítja meg. Ezen jogszabály alapján elõírt követelményrendszernek való megfelelés a beszerzés tárgyát képezõ mûszaki ellenõrzés végzéséhez nem szükséges, így annak elõírása jogsértõ.<br>
A kérelmezõ a jogorvoslati kérelmét kiegészítette és további jogsértések megállapítását is kérte a Döntõbizottságtól.<br>
Kérelmezõ elõadta, hogy a részletes ajánlati dokumentációt 2000. december 19. napján fax útján megrendelte ajánlatkérõ nevében eljáró SZÁMIT Szövetkezettõl. A dokumentáció díjának átutalását igazoló banki bizonylatot mellékelten megküldte, s kérte a dokumentáció megküldését. A faxon megküldött átutalási bizonylaton az összeg átutalásának bank általi teljesítését is igazolta.<br>
Ajánlatkérõ képviselõje a dokumentációt csak jóval a megrendelés és a díj megfizetésének igazolását követõen 2001. január 3. napján küldte meg részére.<br>
Kérte annak megállapítását, hogy a fentiekkel ajánlatkérõ súlyosan megsértette a Kbt. által szabályozott esélyegyenlõség alapelvét.<br>
Sérelmezte továbbá, hogy az ajánlati dokumentáció szerint ajánlatkérõ beszerzése a mûszaki ellenõrzésen túl a legfontosabb lebonyolítói feladatok végzésére is kiterjed, továbbá sérelmezi, hogy ajánlatkérõ a lebonyolítói feladatok végzésére vonatkozóan korábban nem folytatott le közbeszerzési eljárást, hanem annak mellõzésével kötött szerzõdést a SZÁMIT Szövetkezettel.<br>
Kérte a Döntõbizottságot, hogy állapítsa meg a jogsértés tényét, semmisítse meg ajánlatkérõ döntését, és marasztalja az eljárási díjban és az eljárással felmerült költségekben.<br>
Ajánlatkérõ érdemi észrevételeiben az alaptalan jogorvoslati kérelem elutasítását kérte az alábbi indokokkal:<br>
A felhívás 11. a) és b) pontjára vonatkozó kérelmezõi kifogás alaptalan, mivel ajánlatkérõ a beszerzés tárgyával összefüggõ és annak nagyságrendjével arányban álló alkalmatlansági szempontokat írt elõ. A mûszaki ellenõrzéséhez álláspontja szerint 1–1 fõ építész, gépész és villamos mûszaki ellenõrre és ezek tevékenységét összefogó vezetõ mûszaki ellenõrre van szükség. Ajánlattevõt a 158/1997 (IX. 26.) kormányrendelet szerint a mûszaki ellenõri névjegyzékbe kell felvenni, ajánlatkérõ pedig éppen ennek igazolását kérte meg ajánlattevõktõl.<br>
A külön szakági mûszaki ellenõrök tevékenységét indokolja a beszerzés nagyságrendje.<br>
A dokumentáció megküldésével kapcsolatos kifogás szerinte szintén alaptalan. Elõadta, hogy az átutalással történõ fizetés esetén a dokumentációt csak abban az esetben állt módjában postázni, ha az összeg átutalásának ténye a bankszámlakivonaton igazolásra kerül, erre a dokumentáció faxon történõ megrendelésekor kérelmezõ figyelmét felhívták, s kérték, ha gyorsan akar hozzájutni a dokumentációhoz, személyesen jöjjön érte. A kérelmezõ átutalásáról 2001. január 2. napján kézhez vett bankszámlakivonatból értesült, így csak azt követõen postázta a dokumentációt a kérelmezõ részére.<br>
Alaptalan továbbá kérelmezõ azon állítása, hogy a mûszaki ellenõrzésen túl ajánlatkérõ lebonyolítói feladatok ellátását is elõírta. A dokumentáció mellékletét képezõ szerzõdéstervezet alapján ajánlattevõk maguk határozhatták meg és ajánlhatták meg, milyen körû tevékenység ellátására vállalkoznának.<br>
A szerzõdéstervezetben megadott, ellátandó feladatok kérelmezõ általi felosztása mûszaki ellenõri és lebonyolítási feladatokra nem helytálló, semmilyen jogszabály nem tiltja az egyes feladatok mûszaki ellenõr általi végzését. Ajánlatkérõ a szélesebb körû feladatvállalást az értékelés során többletponttal értékeli.<br>
Elkésett és alaptalan kérelmezõ hivatkozása a közbeszerzési eljárás mellõzésére vonatkozóan is. Az ajánlatkérõvel megkötött megbízási szerzõdés a lebonyolítói feladatok ellátására szól a mûszaki ellenõrzés nélkül. A feladat ellátása nem éri el a szolgáltatások esetében a törvény által elõírt értékhatárt a szerzõdés idõtartama alatt egyetlenegy évben sem, sõt még összesen sem, így közbeszerzési eljárás lefolytatásának kötelezettsége nem állt fenn. Egyebekben pedig kérelmezõ a jogorvoslati kérelemmel túllépte a 90 napos jogvesztõ határidõt, így erre vonatkozó kérelme elkésett.<br>
Thermál – BER Kft. egyéb érdekelt érdemi észrevételében elõadta, hogy álláspontja szerint is jogsértõek ajánlatkérõ felhívásának 11. a), b) pontjában foglalt feltételek, hiszen azon feltételek mûszaki ellenõrök számára teljesíthetetlenek. Elõadta továbbá, hogy a dokumentációt 2000. december 8. napján fax útján rendelte meg, a banki átutalás megküldésével, s a SZÁMIT Szövetkezet ez alapján még aznap postázta részükre a dokumentációt.<br>
A Döntõbizottság 2000. január 17. napján meghozott határozatával ideiglenes intézkedést alkalmazott és az eljárás felfüggesztését rendelte el.<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján megállapította, hogy kérelmezõ jogorvoslati kérelme részben alapos az alábbiak szerint.<br>
Kérelmezõ a beszerzés tárgyában a lebonyolítói feladatok tekintetében a közbeszerzési eljárás mellõzésre vonatkozó kérelme elkésett:<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati eljárást a törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni. A határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés c) pontja szerint a (7) bekezdése szerinti határidõ lejártának kiszámításakor a jogsértõ esemény bekövetkezésének kell tekinteni a közbeszerzési eljárás mellõzésével történõ beszerzés esetén a szerzõdés megkötését.<br>
A lebonyolítói feladatok elvégzésére ajánlatkérõ és a SZÁMIT Szövetkezet között a megbízási szerzõdés 2000. május 29. napján jött létre. Kérelmezõ e körben 2001. január 15. napján elõterjesztett kérelem kiegészítésével a 90 napos objektív határidõt is elmulasztotta, így kérelme e tekintetben elkésett.<br>
A beszerzés tárgyára vonatkozóan elõterjesztett kérelmezõi kérelem tekintetében a Döntõbizottság megállapította, hogy megalapozatlan az alábbiak miatt.<br>
Ajánlatkérõ döntését arra vonatkozóan, hogy a beszerzési szándéka mire irányul sem kérelmezõ, sem a Döntõbizottság nem bírálhatja felül.<br>
A <a href="http://net.jogtar.hu/jr/gen/getdoc.cgi?docid=99500040.tv#74">Kbt. 74. § </a>(2) bekezdése meghatározza, hogy az építési beruházás céljából, e törvényben szabályozott eljárás alapján megkötött szerzõdés teljesítése során az ajánlatkérõként szerzõdést kötõ fél – külön jogszabályban meghatározott feltételek szerint – köteles a munkát megbízott helyszíni képviselõ (mûszaki ellenõr) útján ellenõrizni.<br>
A mûszaki ellenõri tevékenységrõl szóló 158/1997. (IX. 26.) Korm. rendelet is csak felsorolás szintjén és nem taxatíve határozza meg a mûszaki ellenõr feladatát a rendelet 2. § (3) bekezdésében.<br>
A kormányrendelet 2. § (1) bekezdése pedig kifejezetten úgy rendelkezik, hogy az építtetõ az építési szerelési munka szakszerûségének ellenõrzésével, illetõleg helyszíni képviselete ellátásával építési mûszaki ellenõrt bízhat meg, illetõleg jogszabályban meghatározott esetekben köteles megbízni.<br>
Miután sem a Kbt. rendelkezéseibe, sem pedig külön jogszabályok rendelkezéseibe nem ütközik ajánlatkérõnek a beszerzés tárgya körében a dokumentációban elõírt részletes feladatmeghatározás, így jogsértés elkövetésére e körben nem került sor. Az iratokból megállapíthatóan ajánlatkérõ a beruházás teljes lebonyolítására kötött szerzõdést a SZÁMIT Szövetkezettel. Nem tárgya a jogorvoslati eljárásnak annak vizsgálata, hogy a megkötött szerzõdés mellett is miért volt ugyanezen beszerzésre fennálló további szándéka ajánlatkérõnek, mint ahogy ajánlatkérõ beszerzési szándékai célszerûségének vizsgálata sem feladata a Döntõbizottságnak.<br>
Ezt követõen a Döntõbizottságnak azt kellett megvizsgálni, hogy az ajánlati felhívás 11. a) és b) pontjában meghatározott, kérelmezõ által sérelmezett alkalmatlanná minõsítési szempontok a beszerzés tárgyával összefüggõ szerzõdés tényleges teljesítéséhez szükségesek-e.<br>
A Döntõbizottság e körben megállapította, hogy kérelmezõ kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése szerint az ajánlatkérõnek az (1)–(2) bekezdésben meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a teljesítéshez ténylegesen szükséges feltételek mértékéig lehet elõírni.<br>
Az ajánlatkérõ szabadságát az ajánlattevõk pénzügyi, gazdasági és mûszaki alkalmasság igazolására kért adatok és tények, valamint az ezzel összefüggésben meghatározott alkalmatlanná minõsítés szempontjainak meghatározása körében jelentõsen behatárolja az a tény, hogy a feltételek a beszerzés tárgyára korlátozva, és a szerzõdés teljesítéséhez szükséges mértékig írható elõ.<br>
A jelen jogorvoslati eljárásban ajánlatkérõ beszerzési szándéka mûszaki ellenõrzés végzésére irányul, amely kiegészül a dokumentáció szerint helyszíni képviselet ellátásával is.<br>
A mûszaki ellenõri tevékenység ellátásának szakmai követelményeit a 158/1997. (IX. 26.) Korm. rendelet részletesen meghatározza. A Döntõbizottság álláspontja szerint a beszerzés tárgya tekintetében az ajánlattevõknek a szerzõdés tényleges teljesítéséhez a fent hivatkozott rendeletben részletezett szakmai képzettséggel rendelkezõnek kell lenniük.<br>
Az ajánlatkérõ által az ajánlati felhívásban elõírt építõipari kivitelezési, valamint a felelõs mûszaki vezetõi tevékenység gyakorlásának részletes szabályairól és az építési naplóról szóló 51/2000. (VIII. 9.) FVM-GM-KöViM együttes rendelet a felelõs mûszaki vezetõvel szemben támasztott követelményeket és az ellátandó feladatokat írja elõ részletesen. A hivatkozott jogszabály 2. §-a az értelmezõ rendelkezések között a felelõs mûszaki vezetõvel kapcsolatosan egyértelmûen meghatározza a következõket "2. § 7. Felelõs mûszaki vezetõ: az építési munkahelyen végzett építési-szerelési munkát az Étv. 40. § (2) bekezdésében meghatározott felelõsséggel irányító személy."<br>
Jelen beszerzésben ajánlatkérõ nyilvánvalóan nem építési munkát irányító személyt keres, hiszen ilyen személlyel a majdani kivitelezõnek kell rendelkeznie. A jogszabály ki is zárja, hogy a két tevékenységet ugyanazon személy lássa el.<br>
A fent hivatkozott jogszabályok egyértelmûvé teszik, hogy a két tevékenység nem egyezik meg, az lényegileg eltér egymástól.<br>
Ajánlatkérõ az eljárás tárgyát képezõ beszerzéssel mûszaki ellenõri tevékenység ellátását kívánta pályáztatni, s nem felelõs mûszaki vezetõt keresett, így a beszerzés tárgyával nem függ össze olyan feltételek megkövetelése, amelyek egy másfajta tevékenység ellátása körében kerültek megállapításra, különösen akkor, amikor a beszerzés tárgyával kapcsolatban külön jogszabály egyértelmûen meghatározza azokat a követelményeket, amellyel a mûszaki ellenõri tevékenység végezhetõ.<br>
Megjegyzi e körben a Döntõbizottság, hogy az ajánlati felhívás 11. b) 2. és 3. francia bekezdésében meghatározott alkalmatlanná minõsítési szempontok körében nem állapítható meg, hogy ajánlatkérõ konkrétan milyen feltételeket követel meg ajánlattevõktõl. Az 51/2000. számú rendelet ugyanis mellékletében építménytípusokhoz rendel hozzá felvételi (Névjegyzék) képesítési követelményeket, ily módon a hivatkozott jogszabály alapján tehát nem azonosítható be, hogy ajánlatkérõ mit ért a felelõs mûszaki vezetõi besorolás, az építész, gépész, villamos besorolás fogalmak alatt.<br>
A fentiek alapján a Döntõbizottság megállapította, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésében foglaltakkal ellentétben az ajánlati felhívásában a 11. a) és b) pontjában az elõírt feltételeket nem a közbeszerzés tárgyára korlátozta és az alkalmatlanná minõsítési szempontként meghatározott feltételek nem a szerzõdés teljesítéséhez ténylegesen szükséges mértékben kerültek elõírásra, így ajánlatkérõ megsértette a Kbt. 44. § (5) bekezdését.<br>
A Döntõbizottságnak vizsgálnia kellett végül, hogy a dokumentációnak kérelmezõ rendelkezésére bocsátása körében megsértésre került-e az esélyegyenlõség alapelve.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése elõírja, hogy ajánlatkérõnek biztosítania kell az esélyegyenlõséget az ajánlattevõk részére.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése 2. mondata pedig kimondja, hogy az ajánlati felhívásban az ajánlatkérõ köteles megadni a dokumentáció rendelkezésre bocsátásának módját, határidejét, annak beszerzési helyét és pénzügyi feltételeit is.<br>
A fenti jogszabályhelyre tekintettel az ajánlati dokumentációval kapcsolatban az ajánlatkérõ ajánlati felhívása az alábbiakat tartalmazta:<br>
<br>
5. a) A dokumentációt rendelkezésre bocsátó szervezet neve és címe: SZÁMIT Szövetkezet, 1025 Bp., Törökvész u. 95/B., telefon/fax: 325-9297.<br>
b) A dokumentáció megkérésének határideje: a dokumentáció átvehetõ az ajánlati felhívás közzétételének napjától kezdõdõen, a közzétételt követõ naptól számított 36. nap, ha az nem munkanap, akkor az azt követõ elsõ munkanap 12.00 óráig.<br>
c) A dokumentáció megrendelhetõ levélben, telefaxon és személyesen. A dokumentáció ára 30 000 Ft + áfa = 37 500 Ft, átvehetõ személyesen munkanapokon, vagy postai úton. Ellenértéke kifizethetõ készpénzben vagy átutalással a SZÁMIT Szövetkezet KHB 10402166–21611832 bankszámlájára.<br>
A Döntõbizottság a rendelkezésre álló iratokból megállapította továbbá, hogy a dokumentáció hozzáférését, az azzal kapcsolatos postai és pénzügyi adminisztrációs feladatokat saját költségén az ajánlatkérõ és a SZÁMIT Szövetkezet között létrejött megbízási szerzõdés alapján mint az ajánlatkérõ képviseletében eljáró szervezet a SZÁMIT Szövetkezet biztosítja.<br>
Kérelmezõ az ajánlati felhívásnak megfelelõen a dokumentáció megvásárlására vonatkozóan a fax útján történõ megrendelést választotta. A megrendeléshez mellékelte a dokumentáció árának átutalását igazoló átutalási megbízást, melyen a bank a teljesítés megtörténtét is igazolta. Kérelmezõ megrendelését 2000. december 19. napján küldte meg faxon ajánlatkérõ képviselõjéhez. Kérelmezõ a megrendelés során mindenben teljesítette az ajánlati felhívásban meghatározott feltételeket, mégis a dokumentáció 2001. január 3. napján került részére postázásra.<br>
Egyéb érdekelt Thermál–BER Kft. észrevételében nyilatkozott, hogy a dokumentáció megrendelése körében hasonlóképpen járt el, mint kérelmezõ. Azonban részére a dokumentáció a fax útján való megrendelés napján postázásra került.<br>
A Döntõbizottság nem fogadta el az ajánlatkérõ képviselõjének azon érvelését, hogy a dokumentációt csak akkor állt módjában megküldeni kérelmezõnek, amikor kézhez vette a bankszámlakivonatát, amely igazolta, hogy a pénz átutalásra került.<br>
A Döntõbizottság álláspontja szerint az ajánlatkérõ képviselõjének a kérelmezõ által csatolt, a teljesítés igazolásával ellátott banki megbízási átutalás alapján 2000. december 19. napján postai úton rendelkezésére kellett volna bocsátania a dokumentációt, miután kérelmezõ teljesítette az ajánlati felhívásban foglalt feltételeket. Az ajánlatkérõ által hivatkozott bankszámlakivonat is alátámasztja a kérelmezõi állítást, hiszen annak tanúsága szerint a dokumentáció ára még aznap, tehát 2000. december 19. napján megérkezett az ajánlatkérõ képviselõjének bankszámlájára, azaz a megfizetés ekkor történt meg.<br>
Az átutalás tényét tartalmazó bankszámlakivonat ajánlatkérõi képviselõ általi átvételére való hivatkozás irreleváns, hiszen a dokumentáció ára az ajánlati felhívásban foglalt feltételek szerint kérelmezõ által kifizetésre került 2000. december 19. napján, s a kifizetés tényét nem befolyásolja, hogy az azt tartalmazó bankszámlakivonat mikor került átvételére. Az ajánlati felhívásban sem szerepelt feltételként, hogy a banki fizetés csak akkor fogadható el, ha a bank megküldi a bankszámlakivonatot. Ajánlatkérõ képviselõjének a feladata volt a pénzügyi adminisztráció biztosítása, s e körben a beérkezõ átutalási megbízások ellenõrzését saját szervezetén belül kellett volna megoldania, anélkül hogy ezzel az ajánlati felhívásban nem szereplõ további feltételeket támaszt a dokumentáció árának bank útján történõ megfizetése esetére.<br>
A fenti magatartásával a Döntõbizottság álláspontja szerint sérült a Kbt. által megfogalmazott esélyegyenlõség elve, hiszen kérelmezõt hátrány érte abból következõen, hogy élve az ajánlati felhívás biztosította banki fizetés lehetõségével, nem jutott hozzá a dokumentációhoz abban az idõben, amikor a feltételnek megfelelt.<br>
Az alapelv megsértésének megállapítása során nincs jelentõsége az ajánlatkérõ által hivatkozottak vizsgálatára, hogy ténylegesen keletkezett – e hátrány a kérelmezõnél, illetve, hogy kérelmezõnek még így is elég idõ állt rendelkezésére, hogy ajánlatát elkészítse. Az esélyegyenlõség elvének megsértése jelen esetben a hátrány bekövetkezése nélkül is megvalósult, amikor kérelmezõnek nem áll rendelkezésre a dokumentáció az elõírt feltételek teljesítésének idõpontjában, míg más ajánlattevõvel (Thermál–BER Kft.) szemben ilyen szigorú többletfeltételeket ajánlatkérõ nem állított fel.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésének megsértése körében a tényállást a kérelmezõ nyilatkozataira, valamint az egyéb érdekelt Thermál–BER Kft. észrevételében foglaltak alapján állapította meg, miután ajánlatkérõ képviselõje nyilatkozata alapján a dokumentáció megküldésére vonatkozó iratok, bizonyítékok nem álltak rendelkezésére, azok postázása ajánlati szelvény és tértivevény nélkül történt.<br>
A Döntõbizottság a fentiekre tekintettel megállapította, hogy megsértésre került a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése, s a jogsértésért az ajánlatkérõ képviseletében eljáró szervezet a felelõs a közöttük létrejött megbízási szerzõdés 31. pontja alapján, így a jogkövetkezmények alkalmazására erre tekintettel került sor.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c), d) és f) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 5.<br>
<br>
Dr. Sárkány Izolda s. k.	Kalmárné Diósy Ildikó s. k.	<br>
közbeszerzési biztos	közbeszerzési biztos	<br>
<br>
Székelyné Bihari Mária s. k.<br>
közbeszerzési biztos<br>
<br>
A határozatot a bíróság elõtt megtámadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>