<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1250)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.661/16/2000.<br>
<br>
Tárgy: a Power Quattro Rt. jogorvoslati kérelme az LRI közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Egressy András ügyvéd (1146 Budapest, Thököly u. 106/B.) által képviselt Power Quattro Rt. (1161 Budapest, János u. 165., továbbiakban: kérelmezõ) jogorvoslati kérelmére a Légiforgalmi és Repülõtéri Igazgatóság (1675 Budapest-Ferihegy, Pf. 53., továbbiakban: ajánlatkérõ) az irányítótoronyban lévõ EMERSON gyártmányú áramellátó rendszer átalakítása tárgyú közbeszerzési eljárása ellen indított jogorvoslati eljárást a Döntõbizottság megszünteti.<br>
Az eljárás során felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. október 4-én megjelent számában a rendelkezõ részben megjelölt beszerzés tárgyában.<br>
Az ajánlattételi határidõre, november 14-re négy ajánlat érkezett ajánlatkérõhöz, köztük a kérelmezõ ajánlata.<br>
Ajánlatkérõ november 29-én értesítette kérelmezõt, hogy ajánlatát érvénytelenné nyilvánította.<br>
Kérelmezõ december 14-én jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását, álláspontja szerint ajánlata úgy tartalmi, mint formai szempontból megfelelt a kiírásban foglalt feltételeknek.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy döntése helytálló volt, mert kérelmezõ ajánlata tartalmilag nem felelt meg az ajánlati dokumentáció 20 oldalán elõírt feltételeknek, továbbá nem közölte a megajánlott opciós tétel árát, nem tartalmazza az ajánlatkérõ meglévõ inverterével való párhuzamos üzem leírását.<br>
Kérelmezõ 2001. január 8-án bejelentette, hogy a jogorvoslati kérelmét visszavonja és kéri az eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre, vagy hivatalból indul. A Kbt. 79. § (1) bekezdése alapján a Döntõbizottság eljárására – ha a Kbt. másképp nem rendelkezik – az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni. Az Áe. 14. § (1) bekezdése így rendelkezik: "Az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja." A Döntõbizottság a kérelmezõ által becsatolt dokumentumok vizsgálata alapján megállapította, hogy az eljárás lefolytatására okot adó körülmény nem áll fenn.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2001. január 11.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>