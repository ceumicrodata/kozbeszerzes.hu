<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1256)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.596-97/7/2000.<br>
<br>
Tárgy: a Maszer Rt. jogorvoslati kérelme Paks Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Desits Márta (1162 Budapest, Hársfa u. 68.) ügyvéd által képviselt MASZER Magyar Épületszerelõ Rt. (1097 Budapest, Koppány u. 13–15., továbbiakban: I. sz. kérelmezõ) dr. Szegesdi Judit ügyvéd (Szekszárd, Tinódi út 9.) által képviselt T-BAU Építõipari Rt. (7100 Szekszárd, Tinódi u. 8., a továbbiakban II. sz. kérelmezõ), Paks Város Önkormányzata (7030 Paks, Dózsa Gy. u. 55–61., a továbbiakban: ajánlatkérõ) "Paks városi strandfürdõ épületének felújítása, átalakítása, új strandmedence kialakítása" tárgyú közbeszerzési eljárása ellen benyújtott jogorvoslati kérelmeknek a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (4) bekezdésére figyelemmel a 44. § (6) bekezdését, az 59. § (1) bekezdését, és a 61. § (1) bekezdés elsõ fordulatát, ezért a Döntõbizottság az ajánlatkérõ eljárást lezáró döntését teljes körûen megsemmisíti.<br>
A Döntõbizottság kötelezi továbbá ajánlatkérõt, hogy a kérelmezõk részére a határozat kézhezvételétõl számított 15 napon belül külön-külön fizessen meg 30 000–30 000 Ft, azaz harmincezer–harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli észrevétele és közbeszerzési eljárása során keletkezett iratai, a tárgyaláson tett szóbeli nyilatkozatok alapján az alábbi tényállást állapította meg.<br>
Az ajánlatkérõ a Közbeszerzési Értesítõ 2000. szeptember 6. napján megjelent számában nyílt közbeszerzési eljárásra szóló felhívást tett közzé a "Paks városi strandfürdõ épületének felújítására, átalakítására, új strandmedence kialakítására" tárgyában.<br>
A beszerzés egészére lehetett ajánlatot tenni, de többváltozatú ajánlatot is elfogadott ajánlatkérõ. A részletes feltételeket dokumentáció tartalmazta.<br>
A felhívás 10-es pontja szerint nyertes közös ajánlattevõktõl a gazdasági társaság létrehozását is megköveteli ajánlatkérõ. A pénzügyi, gazdasági és mûszaki alkalmasság igazolására kért adatokat és dokumentumokat a 11. a) pont, míg az alkalmatlanná minõsítés szempontját a 11. b) pont tartalmazta az alábbiak szerint:<br>
Pénzügyi és gazdasági alkalmasság:<br>
– Számlavezetõ pénzintézetek 30 napnál nem régebbi nyilatkozata arról, hogy mióta vezetik az ajánlattevõ cég bankszámláját, fizetési kötelezettségének pontosan eleget tesz-e, számláján egy éven belül sorban állás elõfordult-e, a forgalma az adott számlán rendszeres-e és milyen volumenû volt az 1999-es évben. Ajánlattevõ kifejezetten nyilatkozzon arról, hogy valamennyi számlavezetõ bankjától az elõbbiekben kért nyilatkozatot a jelentkezésbe becsatolta, illetve, hogy a becsatoltakon kívül más számlavezetõ pénzintézete nincs.<br>
– Elõzõ 3 évi (1997., 1998., 1999.) beszámoló, mérleg és eredménykimutatás része, továbbá az 1999. évi auditált mérleg.<br>
– Az ajánlattevõ 30 napnál nem régebbi cégkivonatának eredeti példánya, továbbá a képviseletre jogosult személy(ek) aláírási címpéldánya(i), valamint el nem bírált változás bejegyzési kérelem esetén a változás bejegyzési kérelem cégbírósági érkeztetõvel ellátott példánya.<br>
Mûszaki alkalmasság:<br>
– Az elõzõ öt év jelentõsebb építési beruházásainak ismertetése, külön kiemelve a hasonló jellegû beruházásokat (megrendelõ, megvalósulási hely, nettó bekerülési összeg, referenciát adó személy és annak telefon- és faxszáma megjelölésével).<br>
– A teljesítésbe bevonni kívánt alvállalkozók listája a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43.§ (</a>2) bekezdés b) pontja szerint.<br>
– A feladat megvalósítására kijelölt mûszaki-gazdasági irányító személyzet megnevezése, részletes szakmai önéletrajzzal, végzettségek, jogosultságok igazolásával.<br>
– Ajánlattevõ technikai-mûszaki felszereltségének bemutatása, a rendelkezésre álló saját, bérelt építõipari gépekre vonatkozóan.<br>
– A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontjában meghatározott minõségbiztosítási rendszer bemutatása, minõségbiztosítási tanúsítvány csatolása.<br>
<br>
11. b) pont értelmében az ajánlattevõnek a szerzõdés teljesítésére alkalmatlanná minõsítésének szempontjai a következõk voltak:<br>
– 1999. évi építés-szerelési tevékenységbõl származó nettó árbevétele nem haladja meg a 200 M Ft-ot.<br>
– Az utóbbi 3 évben a beszerzés tárgyával megegyezõ jellegû generálkivitelezési munkát nem végzett.<br>
– Bármely kért cégokmány hiánya, vagy ha az ajánlattevõ tevékenységi körében a generálkivitelezési tevékenység végzéséhez szükséges (új TEÁOR 45.21 vagy régi TEÁOR 4510) tevékenységi kör nem szerepel. Nem rendelkezik tanúsított minõségbiztosítási rendszerrel.<br>
– A szerzõdés tárgyára vonatkozóan, létesítmény-fõmérnökként nem tud szakirányú mérnök végzettségû és legalább 10 év szakmai gyakorlattal rendelkezõ szakembert biztosítani.<br>
Az ajánlati felhívás 13. pontja rögzítette az ajánlatok elbírálásának szempontját. E szerint: az ajánlatkérõ az ajánlati felhívásban, illetve a közbeszerzési eljárás dokumentációjában meghatározott feltételeknek megfelelõ ajánlatokat a 34. § (1) bekezdés b) pontja szerint, az összességében legelõnyösebb ajánlat szempontja alapján bírálja el.<br>
b) az elbírálás részszempontjai és súlyszámai az alábbiak voltak:<br>
– ajánlati ár	30<br>
– garanciális kötelezettségek vállalása	20<br>
– fizetési feltételek	15<br>
– az alkalmazni kívánt mûszaki megoldások, technológiák	10<br>
– ajánlatkérõ részére kedvezõbb szerzõdési feltételek vállalása: kötbér-kötelezettség	10<br>
– teljesítési határidõ	5<br>
– helyi, illetve Tolna megyei munkavállalók foglalkoztatása	10<br>
Az egyéb információk között ajánlatkérõ elõírta a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a), b), c) pontok alkalmazását, a beárazott költségvetési kiírás és megvalósulási ütemterv becsatolását, egyösszegû fix ár megadását.<br>
Miután ajánlatkérõ összesített tájékoztatót is közzétett a közbeszerzési eljárás megindítását megelõzõen, az ajánlattételi határidõ 25 napra rövidült.<br>
Az ajánlatkérõ ajánlati dokumentációt bocsátott az ajánlattevõk rendelkezésére, melynek része volt a tervdokumentáció, a költségvetési kiírás és az építési engedély is. Az alternatív ajánlattétel lehetõségét megengedte s ennek elõírásait is a dokumentációban kifejtette, mely szerint monolit vasbeton szerkezet helyett acél, vagy más elõre gyártott elemekbõl álló szerkezettel is lehetett ajánlatot tenni. Szerzõdéstervezet is készült, eszerint a napi kötbérre szabadon lehetett nyilatkozni. Az elõírt teljesítési határidõ 2001. május 15-e.<br>
Az ajánlatkérõ helyszíni bejárást tartott 2000. szeptember 21-én, ahol mûszaki kérdéseket tisztáztak.<br>
Az ajánlatok 2000. október 2-i bontásakor 4 ajánlat érkezett. I. sz. és II. sz. kérelmezõ, az Alterra Kft. és az Ürgemezei Strand Építési Pjt., melynek tagjai a következõ cégek voltak: Partner Kft., Duna Center Therm Kft., Fejérduna Építõ Kft., Univer Bt., Paksi Víz- és Csatornamû Kft.<br>
A Bíráló Bizottság 2000. október 4-én értékelte az ajánlatokat, és mind a négy ajánlattevõt alkalmasnak, az ajánlatokat érvényesnek nyilvánította.<br>
2000. november 14-én eredményt hirdetett, miszerint az Ürgemezei Pjt. alternatív ajánlatát hirdette nyertesnek, míg a következõ legkedvezõbb ajánlattevõ a MASZER Rt. volt. 2000. november 16. napján megküldte az eljárásban részt vevõknek az eredményhirdetési jegyzõkönyvet és az "Összegzés az eljárásról" címû dokumentumot. Ez utóbbi dokumentumban ajánlatkérõ felsorolta az ajánlattevõket, a bírálati szempontokat és a pontszámok kiszámításainak elvet.<br>
I. sz. kérelmezõ a MASZER Rt. 2000. november 20-án nyújtott be jogorvoslati kérelmet, melyben kérte, hogy a Döntõbizottság semmisítse meg az eljárást lezáró döntést, marasztalja ajánlatkérõt a költségekben.<br>
Álláspontja szerint a nyertes ajánlattevõ nem volt jogosult az eljárásban részt venni, kétséges, hogy jogosult a közbeszerzés tárgyával kapcsolatos tevékenységi körrel rendelkezik-e. Az alkalmasságát ebbõl következõen nem tudta megfelelõen igazolni, hiszen az utóbbi 3 év beszerzés tárgyával megegyezõ jellegû generálkivitelezési munkával kapcsolatos referenciával nem rendelkezik. Támadta kérelmezõ az eljárást lezáró döntést. Nézete szerint az ajánlatkérõ nem a megadott részszempontok szerint értékelte az ajánlatokat, mert õ adta az összességében legkedvezõbb ajánlatot.<br>
II. sz. kérelmezõ T-BAU Építõ Rt. 2000. november 24-én nyújtotta be hiánytalanul jogorvoslati kérelmét, mely kérelme megegyezett I. sz. kérelmezõ kérelmével. Nem az összességében legkedvezõbb ajánlattevõt hirdette ki nyertesnek. Álláspontja szerint ajánlatkérõ az eredményhirdetésen nem ismertette a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklet szerinti adatokat, azonban annyi megállapítható, hogy nem az összességében legelõnyösebb ajánlat lett a nyertes. Saját ajánlata volt a legkedvezõbb az eljárásban. A fizetési feltételeknél ajánlatkérõ túlzó, az eredményt torzító pontozást alkalmazott. A választott mûszaki megoldás sokkal gyengébb volt a többinél, mégis ugyanannyi pontot kaptak az ajánlatok.<br>
Ajánlatkérõ érdemi észrevételében a jogorvoslati kérelmek elutasítását kérte. Álláspontja szerint a Pjt., mint társasági forma megállapodással is létrejöhet, bejegyzése nem szükséges. A tagjai egyetemlegesen felelnek, ezért a tagjait külön-külön kell vizsgálni a szerzõdés teljesítésekor. Az egyik tag (Fejér Duna Kft.) rendelkezik a szerzõdés teljesítéséhez megfelelõ referenciával. Helyi alvállalkozót nagyobb arányban jelölt meg a nyertes, hiszen õ maga is helyi vállalkozókból álló egyesülés. A választott mûszaki megoldás megfelelõ és olcsó, a fizetési feltételek értékelése jogszerûen, részrehajlás nélkül történt. A nyertes mindenkinél jobb garanciát vállalt.<br>
Egyéb érdekelt, Ürgemezei Strand Építési Polgári Jogi Társaság (Pjt.): kérte a jogorvoslati kérelem elutasítását alaptalanságra hivatkozással. A társaság tagjai helyi vállalkozók, ezen beruházás megvalósítására jött létre a Pjt. A társaság valamennyi tagja egyetemlegesen felel a szerzõdés teljesítéséért, így mintegy négyszeres garanciát nyújt ajánlatkérõnek. Ajánlatkérõ az alternatív ajánlatuk szerinti elõre gyártott szerkezetû strandmedencét tartotta alkalmasnak a megvalósításra, amelyet télen is lehet szerelni. Erre jelentõs garanciát vállaltak, hosszabbat, mint a MASZER Rt., és mindemellett olcsóbb az ajánlatuk.<br>
A kérelmezõk jogorvoslati kérelme alapos.<br>
A Döntõbizottság elsõdlegesen azt vizsgálta meg, hogy a nyertes ajánlattevõ alkalmasságát megfelelõ módon értékelte-e ajánlatkérõ.<br>
Az ajánlatkérõ ajánlati felhívásában nem zárta ki, és a közbeszerzési törvény sem tiltja, hogy polgári jogi társaság ajánlattevõként részt vegyen egy közbeszerzési eljárásban. A Polgári Törvénykönyv 568. § (1) bekezdése szerint a polgári jogi társaság létesítésére irányuló társasági szerzõdéssel a felek arra vállalnak kötelezettséget, hogy gazdasági tevékenységet is igénylõ közös céljuk elérése érdekében együttmûködnek és az ehhez szükséges vagyoni hozzájárulást közös rendelkezésre bocsátják. A fenti törvényi szabályozásból következik hogy a Pjt. tagjai jelen közbeszerzési eljárásban önálló ajánlattevõként egy közös ajánlatot nyújtottak be, ezért a pénzügyi, gazdasági és mûszaki alkalmasságukat mindegyiküknek igazolniuk kell jelen közbeszerzési eljárásban.<br>
A Döntõbizottság megvizsgálta, hogy nyertes ajánlattevõ a felhívásnak megfelelõen igazolta-e alkalmasságát Pjt. tagjaira vonatkozóan külön-külön.<br>
Partner Kft.: ÉMI minõsítéssel rendelkezik, ISO minõségbiztosítási rendszerrel nem, az kiépítés alatt áll. Referenciái között medence, illetve vízgépészeti létesítmény nem került feltüntetésre. Nettó árbevétele 556 M Ft, felhívás szerinti szakember megjelölésre került.<br>
Fejérduna Építõipari Kft.: ISO minõsítéssel rendelkezik, csak 1997. évi mérleget csatolt, szakember, illetõleg referencia megfelelõ módon igazolásra került.<br>
Duna Center Therm Kft.: a strand üzemeltetõje és karbantartója, nettó árbevétele 200 M Ft-ot meghaladta, ISO-val rendelkezik és megfelelõ szakemberrel is.<br>
Paksi Vízmû Kft.: árbevétele 200 M Ft-ot meghaladja, minõségbiztosítási rendszerrel nem rendelkezik és a szakember bemutatása sem történt meg.<br>
Univer Bt.: árbevétele 44 M Ft volt, így alatta maradt a 200 M Ft-os árbevételi elõírásnak, referenciával nem rendelkezik és szakembert sem jelölt meg, ISO minõsítése van.<br>
Az ajánlatkérõ az ajánlati felhívásban a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1)–(2) bekezdésére figyelemmel meghatározta, hogy milyen módon kéri a pénzügyi, gazdasági és mûszaki alkalmasság igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdésére figyelemmel azt is megjelölte, hogy az ajánlati felhívásban rögzített alkalmassági kritériumokkal összefüggõ, mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A Döntõbizottság erre figyelemmel megállapította, hogy a Pjt. tagjai, mint közös ajánlattevõk külön-külön nem tudták megfelelõen a pénzügyi, gazdasági és mûszaki alkalmasságukat igazolni az elõírtak szerint. Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése értelmében az ajánlatok felbontását követõen az (1)–(2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról. Az ajánlatkérõ nyertes ajánlattevõ alkalmasságára való döntése a fenti törvényhelyekre figyelemmel nem volt helytálló. Alkalmatlan ajánlattevõ ajánlata nem képezheti az érdemi összehasonlítás tárgyát.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése rögzíti, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésben meghatározott elbírálási szempontok egyike szerint a legkedvezõbb ajánlatot tette. Mivel az alkalmatlan ajánlattevõ ajánlata az érdemi összehasonlításra alkalmatlan, így az ajánlattevõ nem az összességében legkedvezõbb ajánlatot benyújtó ajánlattevõt hirdette ki nyertesnek, ezért a Döntõbizottság a rendelkezõ részben foglaltakra figyelemmel a Kbt. 88. § (1) bekezdés d) pontja alapján a jogsértés megállapítása mellett a Kbt. 88. § (1) bekezdés c) pontjára figyelemmel megsemmisítette az ajánlatkérõ eljárást lezáró döntéseit teljes körûen.<br>
A Döntõbizottság álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének elsõ fordulatát is, amikor a közbeszerzési törvény 5. számú mellékletét képezõ "Összegzés az eljárásról" címû dokumentumot nem teljes körûen kitöltve bocsátotta az ajánlattevõk rendelkezésére.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése kimondja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról.<br>
A becsatolt iratokból megállapítható volt, hogy ezen dokumentum hiányos volt. Ajánlatkérõ nem rögzítette a hivatkozott melléklet 2. a) pontjában az ajánlatok részszempontok tartalmi elemeit, 2. c) pontjához tartozóan a táblázatban szereplõ konkrét értékelési pontszámok indokolását, valamint a 4. a), 4. b) pontok szerint a nyertesként, illetõleg a következõ legkedvezõbb ajánlattevõ ajánlatának kiválasztása indokait.<br>
Az eljárás során felmerült költségek viselésérõl a rendelkezõ részben foglaltak szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 3.<br>
<br>
Dr. Deli Betty s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>