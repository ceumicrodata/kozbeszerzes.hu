<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1279)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.643/7/2000.<br>
<br>
Tárgy: A Döntõbizottság Elnöke által hivatalból kezdeményezett jogorvoslati eljárás Szikszó Város Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság Elnöke (1024 Budapest, Margit krt. 85. a továbbiakban: Döntõbizottság Elnöke) által Szikszó Város Önkormányzat (3800 Szikszó, Kálvin tér 1., képviseli: Dr. Boholy György ügyvéd, 3530 Miskolc, Szemere út 26., a továbbiakban: ajánlatkérõ) "Szikszó Ipari Park infrastruktúra kiépítése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ állami támogatásban részesült a Szikszói Ipari Park infrastruktúra kiépítése I. ütemének megvalósítására a Decentralizált Területfejlesztési Célelõirányzat terhére. Ajánlatkérõ a támogatás elnyerésérõl szóló értesítést a BAZ Megyei Területfejlesztési Tanácstól 2000. november 8-án vette át. A támogatás mértéke az összberuházási költség (123 886 E Ft) 40%-a, azaz 49 554 E Ft.<br>
A támogatás elnyerésérõl szóló értesítés tartalmazta, hogy amennyiben ajánlatkérõ a támogatást igénybe kívánja venni, úgy 60 nap áll rendelkezésére, hogy eleget tegyen a feltételeknek. Ennek alapján a szerzõdéskötés végsõ dátuma 2000. december 28.<br>
A tájékoztató levél melléklete volt a szerzõdéskötés feltételeivel kapcsolatos "Tájékoztató" is, mely szerint a támogatási szerzõdés megkötésének feltétele az is, hogy a közbeszerzési eljárást követõen ajánlatkérõ már rendelkezzen a megkötött kivitelezésre vonatkozó szerzõdéssel.<br>
Ajánlatkérõ a támogatás odaítélése feltételeire hivatkozva 2000. november 21-én tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. "Részvételi felhívást" küldött 3 kiválasztott szervezetnek, ezek: Bódva-Út Kft., Szatev Rt., és Turul Provincia Kft. A felhíváshoz a szükséges mûszaki dokumentációt mellékelte. A teljesítés határidejeként 2001. június 30-át jelölte meg.<br>
A felhívás szerint az elsõ tárgyalás idõpontja 2000. december 12., eredményhirdetés idõpontja 2000. december 15.<br>
Ajánlatkérõ az eljárásfajta választását azzal indokolta, hogy amennyiben 2000. december 28-ig a szerzõdés megkötésére nem kerül sor, úgy a megítélt támogatások felhasználására 2000., 2001. években nincs lehetõség.<br>
A Döntõbizottság Elnöke 2000. december 7-én kezdeményezett jogorvoslati eljárást ajánlatkérõ közbeszerzési eljárása ellen.<br>
A kezdeményezõ irat indoklása szerint a rendelkezésre bocsátott iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg. Indítványozta a közbeszerzési eljárás jogalapjának és az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte az eljárás megszüntetését. Indokaként elõadta, hogy a támogatást nyújtó szervezet a szerzõdéskötésre 2000. december 28-ig adott határidõt, más eljárásfajta választása esetén a szerzõdéskötésre nyitva álló határidõ betartására nincs lehetõség.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglaltakat nem sértette meg, hiszen nem ajánlatkérõ mulasztására vezethetõ vissza a rendkívüli sürgõsség bekövetkezése, hiszen a támogatás odaítélésénél nem volt várható, hogy a támogatást nyújtó szervezet olyan rövid határidõt állapít meg, amely keretén belül nyílt eljárást lefolytatni nem lehet.<br>
Ajánlatkérõ a jogorvoslati eljárás indításáról történt tudomásszerzést követõen a közbeszerzési eljárását felfüggesztette a Döntõbizottság érdemi határozatának meghozataláig. Ajánlatkérõ nyilatkozott, hogy a kiválasztott ajánlattevõk részére megküldött részvételi felhívást ajánlati felhívásnak kell tekinteni, az abban megjelölt határidõre ajánlatot vártak az ajánlattevõktõl, és a "részvételi jelentkezés" határidejéig ajánlatok benyújtására is került sor.<br>
A Döntõbizottság a rendelkezésre álló közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ ellen kezdeményezett jogorvoslati eljárás nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
Ajánlatkérõt a BAZ Megyei Területfejlesztési Tanács 2000. november 7-én kelt levelében tájékoztatta arról, hogy 49 554 E Ft vissza nem térítendõ támogatásban részesíti. A levél tartalmazta, hogy amennyiben ajánlatkérõ a támogatást igénybe kívánja venni, úgy 60 nap áll rendelkezésére, hogy eleget tegyen az elfogadott feltételeknek, ennek megfelelõen a szerzõdéskötés végsõ dátuma 2000. december 28. A BAZ Megyei Területfejlesztési Tanács arról is tájékoztatta ajánlatkérõt, hogy amennyiben a projekt értéke szerint a Kbt. hatálya alá tartozik, úgy az eljárást folytassa le, ennek dokumentumait kérte csatolni.<br>
Ajánlatkérõ a támogatás elnyerésérõl szóló értesítést 2000. november 8-án vette kézhez.<br>
A BAZ Megyei Területfejlesztési Tanács által meghatározott 2000. december 28-i határidõig ajánlatkérõnek összesen 50 nap állt rendelkezésre a közbeszerzési eljárás lefolytatásához, hogy ennek eredményeként megkötött szerzõdést a BAZ Megyei Területfejlesztési Tanács rendelkezésére tudja bocsátani. Az ajánlatkérõ részére rendelkezésre álló 50 napos határidõ nyílt eljárás lefolytatását nem tette lehetõvé.<br>
A meghívásos, illetve tárgyalásos eljárás gyorsított formájának alkalmazása esetén is a határidõ betartása nem megnyugtatóan biztosított, figyelemmel a hirdetmény megjelenéséhez is szükséges idõtartamra.<br>
Ajánlatkérõ a határidõre tekintettel tehát jogszerûen alkalmazta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját, hiszen a Kbt.-ben ez volt az egyetlen eljárási fajta, amely lehetõvé tette számára az elõírt idõtartam alatt a közbeszerzési eljárás lefolytatását.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának feltételei fennálltak a tekintetben is, hogy a rendkívüli sürgõsség elõállása nem ajánlatkérõ mulasztására volt visszavezethetõ, hiszen a BAZ Megyei Területfejlesztési Tanács döntése hozta ajánlatkérõt abban a helyzetbe, hogy más eljárásfajta alkalmazása esetén a támogatás igénybevétele számára ellehetetlenült volna.<br>
A BAZ Megyei Területfejlesztési Tanácsnak a határidõk elõírásánál az államháztartásról szóló 1992. évi XXXVIII. törvény 13/B pontja alapján a határidõket úgy kellett volna megállapítani, hogy a támogatásból történõ beszerzés lefolytatásához a Kbt. alapján szükséges idõtartam rendelkezésre álljon.<br>
A BAZ Megyei Területfejlesztési Tanács a határidõk elõírásánál fenti rendelkezést figyelmen kívül hagyta, de ez ajánlatkérõ terhére nem róható fel.<br>
A Döntõbizottság megállapította, hogy ajánlatkérõ jogsértést nem követett el, így az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése alapján az eljárást megszüntette, mert e szakasz rendelkezése szerint az államigazgatási szerv a hivatalból indított vagy folytatott eljárást – ha a megindítására vagy a folytatására okot adó körülmény már nem áll fenn – megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 15.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>