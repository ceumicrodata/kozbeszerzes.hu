<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1252)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.642/9/2000.<br>
<br>
Tárgy: a HÓDÚT Kft. jogorvoslati kérelme az Útgazdálkodási és Koordinációs Ig. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Zsoldos Mária ügyvéd (6800 Hódmezõvásárhely, Lázár u. 10.) által képviselt Hódmezõvásárhelyi Útépítõ Kft. (6800 Hódmezõvásárhely, Lázár u. 10., továbbiakban: kérelmezõ) jogorvoslati kérelmét – melyet Vassné dr. Gergácz Éva jogtanácsos által képviselt Útgazdálkodási és Koordinációs Igazgatóság (1024 Budapest, Fényes Elek u. 7–13., továbbiakban: ajánlatkérõ) "kapaszkodósáv építése a 10. sz. fõút 22+600–24+775 km szelvények között" tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ megbízásából a Pest Megyei Állami Közútkezelõ Kht. ajánlati felhívást tett közzé a Közbeszerzési Értesítõ 2000. október 18-án megjelent számában a rendelkezõ részben megjelölt beszerzés tárgyában. A felhívást 2000. november 2-án módosította. A módosított felhívás szerint a beszerzés tárgya útépítésbõl, vízépítésbõl, közmûvezetékek védelembe helyezésébõl, távközlési hálózat építésbõl, környezetvédelmi célból zajvédõfalak létesítésébõl, valamint gyalogos- és kerékpároshíd építésbõl állt. A felhívás 9. pontjában részletesen meghatározta a jelentkezõk alkalmassága megítélésére kért iratokat, a mûszaki alkalmasság igazolása körében – egyebek mellett – a referenciák ismertetését:<br>
"– Sorolja fel külön-külön az elõzõ öt évben befejezett, illetve a folyamatban lévõ legjelentõsebb építési beruházásait (út- és hídépítéseket, mûtárgyépítéseket), megadva:<br>
– a megbízó és annak a személynek a nevét, akitõl információ kapható,<br>
– a beruházás nevét, helyét, tárgyát,<br>
– a beruházás értékét, a szerzõdéskötés és a teljesítés (befejezés) évét,<br>
– a vállalkozás formáját, a százalékos részesedést a teljes beruházásból, és<br>
– mellékelje hozzá a megnevezett beruházásra vonatkozóan a megbízó által kiállított referencialevelet."<br>
A referenciákkal kapcsolatban a 10. a) pontban ajánlatkérõ közölte: az alkalmasság elbírálása körében vizsgálja az eddigi ellenõrizhetõ mûködési referenciák teljesítésének színvonalát, minõségét, különös tekintettel az ajánlat tárgyát képezõ munkákhoz hasonló munkák referenciájára.<br>
A 10. b) pontban – a fentiekkel összefüggésben – kikötötte, hogy alkalmatlannak minõsíti a szerzõdés teljesítésére azt a jelentkezõt, aki "nem rendelkezik az utolsó öt évben legalább 2, a tárgyi munkához hasonló méretû és komplexitású referenciával".<br>
A részvételi dokumentáció 13. c) pontjában ajánlatkérõ a jelentkezõk szakmai alkalmassága elbírálását illetõen utalt arra, hogy a pozitív megítélés feltétele az is, hogy a munka nagyságrendjének megfelelõ hasonló mûszaki összetételû és igényû referenciával rendelkezzen a jelentkezõ. A referenciák ismertetéséhez ûrlapot (C/l., C/2.) tartalmazott a dokumentáció, melyen ajánlatkérõ kérte a munka mûszaki tartalmának ismertetését is.<br>
A részvételi jelentkezési határidõre, 2000. november 20-ra nyolcan adtak be jelentkezést: a kérelmezõ, a Strabag Kft., a Swietelsky Kft., a Hoffmann Rt., a Betonút Rt., az EGUT Rt., a MOTA Rt. és a Mélyépítõ Budapest Kft.<br>
November 22-én, a nyilvános eredményhirdetésen ajánlatkérõ a szerzõdés teljesítésére a Strabag Kft-t., a Betonút Rt-t., az EGUT Rt.-t és a Mélyépítõ Budapest Kft.-t minõsítette alkalmasnak, részükre november 23-án megküldte az ajánlati felhívást. November 23-án az elutasított jelentkezõket írásban értesítette elutasításuk indokáról, így a kérelmezõt is.<br>
Kérelmezõ december 6-án jogorvoslati kérelmet terjesztett elõ a Döntõbizottsághoz. Sérelmezte a szerzõdés teljesítésére való alkalmatlanná minõsítését, álláspontja szerint a beszerzés tárgya szerinti munkák mindegyikére nézve rendelkezik referenciával, ezt a részvételi jelentkezésben feltüntette, illetve felvilágosításkérésre bármikor igazolni tudta volna. Kérte a jogsértés megállapítását és ajánlatkérõ felhívását arra, hogy kérelmezõt a közbeszerzési eljárásba vonja be.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy az elõminõsítési eljárásban csak azokat a jelentkezõket minõsítette alkalmasnak, akik megfeleltek a felhívás és dokumentáció ezirányú követelményeinek. A felhívás 10. b) pontja szerint pedig csak az lehetett alkalmas, aki legalább 2 db, a tárgyi munkához hasonló méretû és komplexitású referenciával rendelkezik. Kérelmezõ esetén e feltétel nem teljesült, mert referenciái között támfalépítési, közvilágítás-kiépítési, illetve kábelkiváltási munkák nem szerepeltek.<br>
A jogorvoslati eljárásban tartott tárgyaláson közölte, hogy kérelmezõ a referenciaként, illetve hasonló nagyságrendû munkaként megjelölt 451. számú út Szentes elkerülõ szakaszra, valamint a 44. számú fõút Békés megyei szakasz rehabilitációjára vonatkozóan a dokumentációban foglalt elõírás ellenére nem határozta meg a mûszaki tartalmat, így nem lehetett megállapítani, hogy e referenciák milyen komplexitású munkákra vonatkoztak, már csak azért sem, mert a munkavégzésben való részarányát 42%, illetve 47%-ban jelölte meg.<br>
Kérelmezõ álláspontja szerint ajánlatkérõ kellõ szakértelemmel történõ vizsgálat esetén megállapíthatta volna, hogy a megjelölt referenciáknak tartalmaznia kell mûtárgyépítést és közmûkiváltásokat is.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése elõírja: "A részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére." A (7) bekezdés szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételi jelentkezõnek a szerzõdés teljesítésére való pénzügyi, gazdasági és mûszaki alkalmasságát. A 44. § (6) bekezdése értelmében pedig ajánlatkérõnek alkalmatlannak kell minõsíteni az alkalmassági kritérium/oknak nem megfelelõ részvételre jelentkezõt.<br>
A jelen közbeszerzési eljárásban ajánlatkérõ alkalmassági feltételként szabta meg az utolsó öt évben legalább 2, a tárgyi munkához hasonló méretû és komplexitású referenciával való rendelkezést. A referenciamunkák ismertetéséhez tartalmi szempontból a felhívás 9. pontjában, formai szempontból pedig a dokumentáció részét képezõ C/1. és C/2. számú ûrlap útján eligazítást adott. A jelentkezõnek ezek figyelembevételével kellett részvételi jelentkezését elkészítenie. Az ismertetésnek olyannak kellett lennie, hogy abból megállapítható legyen, miszerint a jelentkezõ végzett-e a vizsgálati idõszakban útépítési, vízépítési, közmûvezeték-kiváltási, távközlésihálózat-építési, hídépítési és zajvédõfal-létesítési munkákat.<br>
Az ajánlatkérõi vizsgálat könnyítése, a megállapítások egyértelmûvé tétele érdekében ki kellett tölteni a C/1. és C/2. számú ûrlapot, melyben fel kellett tüntetni az adott elvégzett, illetõleg folyamatban lévõ referenciamunka mûszaki tartalmát.<br>
A Döntõbizottság megvizsgálta kérelmezõ jelentkezését és megállapította, hogy referenciaként a C/1. ûrlapon 6 elvégzett, a C/2. ûrlapon 6 folyamatban lévõ munka van feltüntetve. Kérelmezõ azonban nem adta meg az adott munkák mûszaki tartalmát, így nem állapítható meg, hogy azok a beszerzés tárgyának megfelelõ komplexitásúak voltak-e, azaz végzett-e kérelmezõ ezen munkák keretében hídépítést, mûtárgyépítést stb.<br>
A Döntõbizottság nem fogadta el kérelmezõ érvelését, miszerint ha ajánlatkérõ élt volna a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerinti tájékoztatáskérési lehetõséggel, úgy tudomást szerezhetett volna arról, hogy a referenciamunkák hídépítésre, mûtárgyépítésre stb. vonatkozó referenciával is szolgálnak. A szóban forgó rendelkezés nem ajánlatkérõi kötelezettségként, hanem lehetõségként került szabályozásra, ajánlatkérõ szabadon dönthet arról, hogy kíván-e élni ezzel a lehetõséggel. Csak akkor róható ajánlatkérõ terhére a tájékoztatáskérés elmaradása, ha egyik jelentkezõ/ajánlattevõ felé él azzal a lehetõséggel, a másik felé pedig nem. Ezáltal ugyanis az esélyegyenlõséget sértõ helyzet áll elõ.<br>
Nem helytálló kérelmezõ azon érvelése sem, hogy kellõ szakértelemmel való rendelkezés birtokában ajánlatkérõ meg tudta volna állapítani a megjelölt munkák tartalmát. Kérelmezõ a nagyobb volumenûnek minõsíthetõ munkákat – 44. számú fõút Békés megyei szakasz rehabilitációja, 451. számú fõút Szentes elkerülõ szakasz – csak 47%, illetve 42%-os részben végezte a jelentkezésben megadott adatok szerint, a legnagyobb szakértelem mellett sem lehet kikövetkeztetni, hogy mik voltak azok a munkanemek, melyeket nem õ végzett el. A 100%-os részvállalású munkák – 4642 számú út profiljavítás, 5. számú fõút burkolatmegerõsítés – viszont jellegüknél fogva nem utalnak mûtárgyépítésre, közmûkiváltásra stb.<br>
A kérelmezõ nem hozta ajánlatkérõt abba a helyzetbe, hogy vizsgálata során megállapíthassa a kérelmezõ alkalmasságát, nem igazolta a felhívásban és a dokumentációban meghatározott módon a szerzõdés teljesítésére való alkalmasságát.<br>
A kérelmezõ jogorvoslati kérelme ezért nem megalapozott, így a Döntõbizottság azt elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 8.<br>
<br>
Dr. Csitkei Mária s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>