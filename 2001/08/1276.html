<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1276)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.604/15/2000.<br>
<br>
Tárgy: Strabag Építõ Kft. jogorvoslati kérelme Soltvadkert Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Strabag Építõ Kft. (1135 Budapest, Szegedi út 35–37. képviseli: Dr. Kecskés Gabriella ügyvéd (1113 Budapest, Daróczi út 30.) a továbbiakban: kérelmezõ) jogorvoslati kérelmének, melyet a Soltvadkert Város Önkormányzata (6230 Soltvadkert, Kossuth L. u. 6. képviseli: Dr. Vincze Gyula ügyvéd (5000 Szolnok, Kossuth tér 5.) a továbbiakban: ajánlatkérõ) "Soltvadkert Város szennyvízcsatornázás III. ütem" tárgyú közbeszerzési eljárása ellen nyújtott be, helyt ad. A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 52. § (1) bekezdését, ezért ajánlatkérõ kérelmezõre vonatkozó elõminõsítési eljárást lezáró döntését, valamint ezt követõ döntéseit megsemmisíti, és egyben felhívja ajánlatkérõt, hogy kérelmezõt a közbeszerzési eljárásba vonja be.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz Harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2000. szeptember 27-én megjelent 39. számában tett közzé részvételi felhívást elõminõsítési eljárás megindítására a rendelkezõ részben megjelölt beszerzés tárgyában.<br>
Ajánlatkérõ nevében és képviseletében a Keviterv Akva Mérnöki Vállalkozási Kft. járt el.<br>
A részvételi felhívás 9. pontja írta elõ a résztvevõk pénzügyi, gazdasági és mûszaki alkalmassága igazolására kért adatokat és tényeket az alábbiak szerint:<br>
Pénzügyi és gazdasági alkalmasság:<br>
– Mérlegbeszámoló (hitelesített) az elõzõ három évre vonatkozóan.<br>
– 30 napnál nem régebbi cégkivonat.<br>
– A jelentkezõ számlavezetõ pénzintézetétõl származó, a jelentkezõ fizetõképességének megállapítására vonatkozó 30 napnál nem régebbi igazolás arról, hogy<br>
– mióta vezeti a jelentkezõ bankszámláját,<br>
– a jelentkezõ pontosan eleget tesz-e fizetési kötelezettségeinek,<br>
– a jelentkezõ számláján sorban állás volt-e és utoljára mikor.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és b) pontjaira, valamint a 46. § (2) bekezdésére vonatkozó nyilatkozatok.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdésben foglalt hatósági nyilatkozatok és igazolások.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ára vonatkozó igazolások és nyilatkozatok a beruházás 10%-át meghaladó mértékben alkalmazni kívánt alvállalkozók vonatkozásában is csatolandók.<br>
– Az elõzõ 3 év (1997–1999) teljes forgalmáról és ugyanezen idõszakban a jelen közbeszerzés tárgyának forgalmáról szóló nyilatkozat.<br>
Mûszaki alkalmasság:<br>
– Az elõzõ 5 év szennyvízcsatorna-építési beruházásainak (befejezett és folyamatban lévõ) ismertetése a következõk szerint:<br>
– a szerzõdést kötõ másik fél megnevezése, címe, telefonszáma,<br>
– mûszaki ellenõr neve, elérhetõsége (cím, telefon),<br>
– a teljesítés helye,<br>
– az ellenszolgáltatás összege,<br>
– a megépített csatornahálózat fõbb paraméterei (méret, hossz stb.),<br>
– a teljesítés ideje,<br>
– az alvállalkozói részvétel az adott beruházásban (%-ban megadva),<br>
– valamint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b), c) és g) pontjában foglaltak szerint.<br>
– Minõségbiztosítási rendszer bemutatása az akkreditációs tanúsítványok másolataival.<br>
– A közbeszerzés értékének 10%-át meghaladó mértékben igénybe venni kívánt alvállalkozók pénzügyi, gazdasági és mûszaki alkalmasságát a jelentkezõknek az e) pontban meghatározottak szerint kell a részvételi jelentkezésben igazolni. Az alvállalkozói arányokat is meg kell jelölni.<br>
A részvételi felhívás 10. b) pontja határozta meg a szerzõdés teljesítésére alkalmatlanná minõsítés szempontjait, melyek a következõk voltak:<br>
– Nincs bejegyezve vagy nincs ilyen tevékenysége a cégkivonatban,<br>
– Nem rendelkezik az elmúlt 3 évben legalább 2. tárgyi munkához hasonló méretû referenciával,<br>
– A részvételre jelentkezõ nem rendelkezik a beruházás nagyságrendjének megfelelõ gépparkkal.<br>
A részvételi jelentkezés határidejéig 2000. október 24-ig a következõ cégek nyújtották be jelentkezésüket: kérelmezõ, Debmut Rt., KÖZ-VÍZ Kft., ÉKISZ Kft., SZEVIÉP Rt., Csõszer Rt., Alterra Kft., Hoffmann Rt., Somogyi és Társa Kft., Vízépszolg '94 Kft., Sade Magyarország Kft., OMS Kft.<br>
Ajánlatkérõ 2000. november 3-án döntött az érvényesség, illetve alkalmasság kérdésében. A kérelmezõ kivételével valamennyi jelentkezõt alkalmasnak nyilvánította, kérelmezõ esetében érvénytelenséget állapított meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára, valamint a 63. § (7)–(8) bekezdéseire tekintettel. Ennek oka, hogy kérelmezõ nem csatolta a jogelõdök cégkivonatait, pénzintézeti nyilatkozatot csak magára nézve csatolt. A mérlegek, az elõzõ öt év legjelentõsebb hasonló jellegû építési beruházásainak ismertetése, a Kbt. 46. § (2), (4)–(6) bekezdésben elõírtak esetén a jogelõdökre vonatkozó dokumentum került becsatolásra. Kérelmezõ nem csatolta továbbá a jogelõdök forgalmi adatait és a közbeszerzés tárgyának forgalmáról szóló adatokat. A jogelõdök összes részvételi felhívásban bekért dokumentumait kellett volna kérelmezõnek csatolnia.<br>
Ajánlatkérõ döntésérõl kérelmezõt 2000. november 7-én kelt levelében tájékoztatta. A tájékoztatást kérelmezõ 2000. november 10-én vette kézhez.<br>
Kérelmezõ 2000. november 23-án nyújtott be jogorvoslati kérelmet ajánlatkérõ elõminõsítési eljárást lezáró döntése ellen. Kérte az eljárás felfüggesztését, ajánlatkérõnek a részvételi jelentkezése tárgyában hozott érvénytelenné nyilvánító döntésének megsemmisítését, ajánlatkérõ kötelezését, hogy a közbeszerzési eljárásba kérelmezõt vonja be. Indoklásként elõadta, hogy ajánlatkérõ jogsértõ módon nyilvánította jelentkezését érvénytelennek arra hivatkozással, hogy a "kérelmezõ hat cég egyesülése révén tulajdonképpen hat cég közös ajánlatát nyújtotta be, így mindegyik jogelõd cégnek ki kell elégítenie a felhívásban megfogalmazott feltételeket".<br>
A kérelmezõ a Strabag Kft. volt, aki hat cég összeolvadásával 2000. augusztus 31-én jött létre. A jogelõdök összes – a részvételi felhívásban elõírt – dokumentumát becsatolni a 2000. augusztus 31-i megszûnésre tekintettel nem lehetett. Amennyiben lehetséges volt, úgy a megalakult kft. dokumentumait nyújtották be, a mérlegek, beruházások, referenciák tekintetében pedig a jogelõd cégekét.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte. Álláspontja szerint, ha a kérelmezõ maga a felhívásban foglalt feltételeknek eleget tenni nem tud, úgy a jogelõdök vonatkozásában kell megfelelni a részvételi felhívás feltételeinek. A jogelõdök vonatkozásában pedig teljeskörûen az elõírt feltételeket nem teljesítette, így részvételi jelentkezése kérelmezõnek érvénytelen volt.<br>
Ajánlatkérõ tárgyaláson az alábbiak szerint pontosította azon okokat, melyek a részvételi jelentkezés érvénytelenségét eredményezték:<br>
A kérelmezõ jelentkezéséhez csatolt meghatalmazás nem felelt meg a formai elõírásoknak.<br>
A pénzügyi, gazdasági alkalmasság igazolása körében ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontjaira, valamint a 46. § (2) bekezdésre vonatkozó nyilatkozatokat aggályosnak tekintette, mivel a nyilatkozatokat területi igazgató írta alá, így az nem a kft. egészére vonatkozik.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdésben foglalt hatósági igazolások sem voltak egyértelmûek ajánlatkérõ számára, hiszen a kérelmezõ székhelye 2000. szeptember 1-jén változott. Az igazolásokat pedig a székhely szerinti illetékes hatóságoktól kellett becsatolni, figyelemmel a székhelyváltozás idõpontjára is. Az elõzõ 3 év teljes forgalmáról szóló adatokat sem közölte teljes körûen kérelmezõ, csupán két jogelõd cég forgalmi adatát adta meg.<br>
A mûszaki alkalmasság körében az elõzõ 5 év referenciáit kérte ajánlatkérõ, azonban a referencia jegyzékbõl nem volt megállapítható, hogy az adott referenciamunkát melyik jogelõd cég végezte el.<br>
Ajánlatkérõ a becsatolt ISO tanúsítvánnyal kapcsolatban azt kifogásolta, hogy annak érvényessége 2000. novemberében lejár, holott a kivitelezési munkák elvégzésére 2001-ben kerül sor.<br>
Ajánlatkérõ elismerte, hogy a részvételi jelentkezés alkalmatlanná minõsítési szempontja között nincs olyan, amely alapján kérelmezõt alkalmatlanná kellene minõsíteni.<br>
A Döntõbizottság a D.604/4/2000. számú határozatában 2000. december 4-én ideiglenes intézkedésként a közbeszerzési eljárást felfüggesztette.<br>
A Döntõbizottság a rendelkezésre álló közbeszerzési eljárásban keletkezett iratok alapján megállapította, hogy a jogorvoslati kérelem megalapozott.<br>
A kérelmezõ részvételi jelentkezése tartalmazta a Gyõr-Moson-Sopron Megyei Bíróság mint Cégbíróság Cg. 08-09-008972/6 sorszámú végzését, mely szerint a Strabag Építõ Kft., a Stramak Szervezõ Kft., KÉV-Metró Alagút Mély- és Magasépítõ Kft., Magyar Aszfalt Kft., Magyar Ilbau Építõipari Kft., MSZH Nyomda és Kiadó Kft., valamint a Strabag Hungária Építõ Rt. cégekbõl összeolvadással létrehozott cég.<br>
A cégbejegyzésre 2000. augusztus 31-én került sor.<br>
A végzés 16/001–16/006 sorszám alatt ismételten felsorolja fenti cégeket mint jogelõd cégeket.<br>
A gazdasági társaságokról szóló 1997. évi CXLIV. Törvény (a továbbiakban: Gt) 67. § (1) bekezdése alapján "az átalakulással létrejövõ gazdasági társaság az átalakult gazdasági társaság jogutódja. A jogutód gazdasági társaságot illeti meg a jogelõd gazdasági társaság jogai és terhelik a jogelõd gazdasági társaság kötelezettségei."<br>
A Gt. 74. § (1) bekezdése szerint pedig összeolvadás esetében az egyesülõ gazdasági társaságok megszûnnek, és vagyonuk az átalakulással létrejövõ új gazdasági társaságra mint jogutódra száll át.<br>
A fenti törvényi elõírásokra figyelemmel egyértelmûen megállapítható, hogy a Strabag Kft. hat cég összeolvadásával alakult új cég, amelyet megilletik a jogelõd társaságok jogai, illetve terhelik a jogelõd társaságok kötelezettségei.<br>
A fentiekbõl következõen itt tehát nem hat cég közös ajánlatáról, illetve részvételi jelentkezésérõl (konzorciumáról), hanem egy cég ajánlatáról, illetve jelen esetben részvételi jelentkezésérõl van szó. Ennek alapján nem alkalmazható az a kialakult és következetes gyakorlat, mely szerint konzorcium esetén a közös ajánlattevõk mindegyikének az ajánlati felhívásában megfelelõ módon igazolnia kell pénzügyi, gazdasági és mûszaki alkalmasságát ahhoz, hogy jelentkezése érvényesnek minõsüljön.<br>
Jelen esetben ez megoldhatatlan is, hiszen megszûnt cégek esetén például hatósági igazolások, a számlavezetõ pénzintézettõl nyilatkozat a fizetõképesség megítélésérõl nem csatolhatók, a jogelõd cégek megszûntek, ezért cégkivonatuk kérése indokolatlan.<br>
Kérelmezõ tehát az ajánlati felhívás és dokumentáció elõírásainak akkor tud maradéktalanul eleget tenni, ha azon nyilatkozatok, igazolások, vonatkozásában, amellyel mint új, megalakult cég már rendelkezik, azt becsatolja (pl. cégkivonat, hatósági igazolások, pénzintézeti nyilatkozat), amelyekkel pedig értelemszerûen még nem rendelkezik (például elmúlt év referenciái, mérlegadatok a jogelõdökre vonatkozóan) ismerteti, hiszen a jogelõd cég jogai és kötelezettségei (így a referenciák, gazdasági elõzmények) a jogutód cégre átszállnak.<br>
A Döntõbizottság megállapította tehát, hogy ajánlatkérõ nem járt el helyesen, amikor a jogelõd cégek vonatkozásában is külön-külön követelte meg a pénzügyi, gazdasági és mûszaki alkalmasság igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint a részvételi jelentkezésében az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A Döntõbizottság ezt követõen vizsgálta, hogy kérelmezõ részvételi jelentkezése megfelelt-e a részvételi felhívásban elõírtaknak, figyelemmel az ajánlatkérõ által megjelölt kifogásokra, illetve a Döntõbizottság fent kifejtett álláspontjára figyelemmel.<br>
Ajánlatkérõ aggályosnak ítélte kérelmezõnek a részvételi jelentkezéshez csatolt meghatalmazását.<br>
A kérelmezõ által becsatolt cégbejegyzési végzés 13. pontja tartalmazza a cégjegyzésre jogosultak adatait, a 12. pont pedig cégjegyzés módját határozza meg, mely utóbbi szerint "két ügyvezetõ együttesen, vagy ügyvezetõ vagy cégvezetõ és egy cégjegyzésre jogosult munkavállaló együttesen vagy Takács László cégvezetõ bármelyik cégvezetõvel együttesen ír alá". A részvételi jelentkezéshez becsatolt meghatalmazást Pusztai Jánosné ügyvezetõ és Magyar Gyula cégvezetõ írta alá, a meghatalmazottak Petrezselyem Sándor területi igazgató és Tari Jenõ fõépítésvezetõ voltak. A cégjegyzésre jogosultak listáján a 13/007 sorszám alatt szerepel Pusztai Jánosné ügyvezetõ és 13/026 sorszám alatt Magyar Gyula cégvezetõ.<br>
Az általuk kiadott meghatalmazás a cégbejegyzési végzés alapján jogszerû volt, hiszen cégjegyzésre jogosultak és a cégjegyzés módja szerinti elõírásnak is megfeleltek. Aláírási címpéldányuk külön becsatolásra került a részvételi jelentkezésben.<br>
A fentiek szerint a részvételi jelentkezésben fellelhetõ iratok meghatalmazók, illetve meghatalmazottak általi aláírása jogszerû.<br>
A részvételi jelentkezés áttekintése alapján megállapítható, hogy a kérelmezõ képviseletében a fent megnevezett négy személy aláírása szerepel a nyilatkozatokon, mely a cégbejegyzési végzés, illetve a becsatolt meghatalmazás alapján jogszerû volt. Az aláírók mindegyike a Strabag Kft.-t, mint céget képviseli, függetlenül attól, hogy az aláíráshoz került bélyegzõlenyomaton különbözõ területi egységek szerepelnek.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontjaira vonatkozó nyilatkozatot Pusztai Jánosné ügyvezetõ és Magyar Gyula területi igazgató írta alá, mely a fenti okfejtés alapján jogszerûnek minõsül.<br>
Ajánlatkérõ hivatkozott arra is, hogy a kérelmezõ által becsatolt igazolások nem egyértelmûek, mert a cég székhelye 2000. szeptember 1-jével megváltozott. A kérelmezõ jelentkezésében becsatolta a Fõvárosi Bíróság, mint Cégbíróság Cg. 01-09-691331/4 sorszámú végzését, mely 2000. november 20-án kelt, és tanúsítja, hogy a cég székhelye 2000. szeptember 1-tõl Gyõrbõl, Budapestre került át.<br>
Nyilatkozata szerint a részvételi jelentkezés határidejéig 2000. október 24-ig a székhelyváltozást a Cégbíróság nem jegyezte be. A cégnyilvántartásról, cégnyilvánosságról és a bírósági cégeljárásról szóló 1997. évi CXLV. törvény 30. § (2) bekezdése alapján a cég székhelyét érintõ változás a cégjegyzékbe történõ bejegyzéssel, de a változás idõpontjára visszamenõlegesen válik hatályossá.<br>
Ajánlatkérõ – mivel az ajánlattételi határidõig a cégjegyzékbe történõ bejegyzés még nem történt meg – a gyõri székhelynek megfelelõ igazolásokat csatolta, amely jogilag nem kifogásolható.<br>
Ajánlatkérõ megfelelõen igazolta az adó, vám és társadalombiztosítási járulék és az elkülönített Állami Pénzügyi Alappal szemben fennálló fizetési kötelezettségeinek teljesítését.<br>
Ajánlatkérõ olyan igazolásokat is csatolt, amely a <a href="http://net.jogtar.hu/jr/gen/getdoc.cgi?docid=99500040.tv#99">Kbt. 1999. </a>szeptember 1-jétõl hatályba lépõ módosítást követõen már nem kötelezõ, így az illetékhivatal igazolását, így ezen igazolás becsatolása relevanciával nem bír. A helyi adó igazolást pedig ajánlatkérõ felhívásban nem írta elõ, így a kérelmezõ által becsatolt igazolást sem kell e körben értékelni.<br>
Ajánlatkérõ kifogásolta továbbá, hogy ajánlattevõ az elõzõ három év teljes forgalmáról szóló adatokat nem közölte teljeskörûen.<br>
Tény, hogy kérelmezõ két jogelõd cég forgalmi adataira tett külön nyilatkozatot, azonban a jogelõd cégek mérlegei becsatolásra kerültek, amelyek az ajánlatkérõ által elvárt forgalmi adatokat teljes körûen tartalmazták. A közbeszerzés tárgyának forgalmi adatait két közbeszerzésben rendszeresen részt vevõ jogelõd cég vonatkozásában kérelmezõ megadta, ezzel eleget tett a felhívásban foglaltaknak.<br>
A mûszaki alkalmasság igazolása körében értelemszerûen kérelmezõ a jogelõdök referenciamunkáit csatolta. A referenciamunkák tartalmazták a megbízó nevét, a projekt helyét, jellegét, a szerzõdéskötés idõpontját, a szerzõdés értékét, a cég részvételi arányát, és a határidõben történõ teljesítést, valamint a referenciát adó nevét, címét és telefonszámát.<br>
Tény, hogy kérelmezõ a referenciamunkák között olyanokat is felsorolt, melyek esetében a megbízó valamelyik jogelõd cég volt, hiszen a jogelõd cégek egymásnak is végeztek munkát, azonban ezen munkák felsorolása nem kifogásolható.<br>
Amennyiben ajánlatkérõnek kétségei merültek fel, úgy a referenciát adó személytõl tájékozódási lehetõsége megvolt. Ajánlatkérõ ezzel a lehetõséggel nem élt, de ez kérelmezõ terhére nem róható fel. A bemutatott referenciamunkákkal a kérelmezõ az ajánlati felhívásban foglaltaknak eleget tett.<br>
A kérelmezõ által becsatolt ISO tanúsítvány a részvételi jelentkezés idõpontjában érvényes volt, tehát ajánlatkérõnek nem helytálló az az állítása, hogy számára az ISO tanúsítvány kétséges volt. Amennyiben a kétszakaszos eljárás második szakaszában bármely okirat érvényessége idõközben lejár, a Kbt. szabályai szerint az érvényes igazolás becsatolását a második szakaszban ajánlatkérõ kérheti.<br>
A kérelmezõnek a szerzõdés teljesítésére való alkalmasságát egyébként ajánlatkérõ maga sem kérdõjelezte meg.<br>
A Döntõbizottság a fentiek alapján megállapította, hogy kérelmezõ a részvételi jelentkezését a részvételi felhívásban foglaltaknak megfelelõen készítette el, tehát az érvényes volt.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában a Kbt. 51–54. §-okat megfelelõen alkalmazni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Ajánlatkérõ fenti jogszabályhelyeket megsértette azáltal, hogy a kérelmezõ részvételi jelentkezését jogsértõ módon érvénytelennek nyilvánította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és a c) pont alapján az elõminõsítési eljárást lezáró kérelmezõre vonatkozó és azt követõ döntéseit ajánlatkérõnek megsemmisítette. A Kbt. 88. § (1) bekezdés b) pontja alapján hívta fel ajánlatkérõt a törvény szabályainak megfelelõ eljárásra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 17.<br>
<br>
Dr. Engler Magdolna s. k.	Kalmárné Diósy Ildikó s. k.	<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>