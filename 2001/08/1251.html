<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1251)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.648/10/2000.<br>
<br>
Tárgy: a Sanamij Kft. jogorvoslati kérelme a Péterfy Sándor Utcai Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Hargitai László ügyvéd (1126 Budapest, Böszörményi út 18/B.) által képviselt Sanamij Budapest Kft. (1052 Budapest, Aranykéz u. 6., továbbiakban: kérelmezõ) jogorvoslati kérelmét – melyet dr. Király Edit ügyvéd (1076 Budapest, Péterfy Sándor u. 14.) által képviselt Fõvárosi Önkormányzat Péterfy Sándor Utcai Kórház és Rendelõintézet (1076 Budapest, Péterfy Sándor u. 8–20., továbbiakban: ajánlatkérõ) 2 db hõérzékenyanyag-sterilizátor és 3 db gõzsterilizátor leszállítása, telepítése, üzembe helyezése, próbaüzeme és a kezelõszemélyzet betanítása tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ – mint egyben a Fõvárosi Önkormányzat Jahn Ferenc Kórház, a Fõvárosi Önkormányzat Madarász Viktor Utcai Kórház, a Fõvárosi Önkormányzat Károlyi Sándor Kórház és Rendelõintézet, valamint a Fõvárosi Önkormányzat Schöpf-Mérei Ágost Kórház és Anyavédelmi Központ meghatalmazottja is – nyílt eljárás lefolytatására ajánlati felhívást tett közzé a Közbeszerzési Értesítõ 2000. október 11-én megjelent számában a rendelkezõ részben megjelölt beszerzés tárgyában. A felhívás 3. a) pontjában közölte, hogy melyik kórház részére milyen sterilizátor leszállítását kéri.<br>
A dokumentáció IV/2/1.–IV/2/5. pontjában megadta az egyes készülékekkel szemben támasztott mûszaki és mennyiségi feltételeit. Ezen feltételek között mindegyik berendezésre nézve szerepelt [9. b) pont] az "opcionális tartozékok felsorolása: (pl. tálca, fóliahegesztõ stb.)" igénymeghatározás. Ezen túlmenõen a IV/2/3. pontban a Károlyi Sándor Kórház és Rendelõintézetbe szállítandó 1 db gõzsterilizátort illetõen ajánlatkérõ opciós ajánlatot kért az alapkiépítésû gõzfejlesztõre és kompresszorra, valamint az egyajtós kivitelhez képest kétajtós kivitelre is.<br>
A felhívás 16. c) pontjának második bekezdésében elõírta, hogy "az ajánlott termékre a magyarországi forgalomba hozatalhoz szükséges minõségtanúsító bizonyítvány másolatát, engedélyeket, gõzsterilizátor esetében kazánfelügyeleti engedélyt berendezésenként kell az ajánlathoz csatolni."<br>
A felhívás 6. c) pontja alapján az ajánlatokat magyar nyelven kellett benyújtani.<br>
Az ajánlattételi határidõre, november 21-re a kérelmezõ, a Hoge Kft., a Szamos-H Kft., a Johnson & Johnson Kft. nyújtott be ajánlatot. Ajánlatkérõ november 28-án közölte kérelmezõvel, hogy kizárta a közbeszerzési eljárásból, mert az ajánlata 98. és 100. oldala német nyelvû, annak hiteles fordítása nincs csatolva és ezen túlmenõen sem azonosítható az ezen iratok alapján kiadott E-192/99. és E-227 számú irattal. A többi ajánlattevõt november 29-én hiánypótlásra hívta fel.<br>
A december 11-én tartott nyilvános eredményhirdetésen ajánlatkérõ négy sterilizátorra a Hoge Kft. ajánlatát hirdette ki nyertesnek, vele a szerzõdést december 27-én megkötötte (1 sterilizátorra eredménytelen lett az eljárás).<br>
Kérelmezõ december 11-én jogorvoslati kérelmet terjesztett elõ a Döntõbizottsághoz. Sérelmezte az eljárásból való kizárását, állította, hogy a szóban forgó két idegennyelvû irat nélkül is komplett az ajánlata, így nincs jelentõsége azok egyébként adminisztratív tévedésbõl történt csatolásának (1). Kérelmezõ jogorvoslati kérelmét december 20-án kiegészítette a következõ kifogásokkal:<br>
– A bontási jkv. 5. oldalán rögzítést nyert, hogy a Szamos-H Kft., a Hoge Kft. és a Johnson & Johnson Kft. nyilatkozata elsõ ránézésre nem felel meg az ajánlati dokumentáció 1. számú mellékletének, ennek ellenére ajánlatkérõ ezen ajánlatokat nem minõsítette érvénytelennek (2).<br>
– A Johnson & Johnson Kft. és a Hoge Kft. álláspontja szerint alkalmatlan a szerzõdés teljesítésére azon termékek vonatkozásában, melyeket kérelmezõ is ajánlott, mert ezekre nincs referenciájuk (3).<br>
– A bontási jegyzõkönyv szerint a Hoge Kft. ajánlati ára a harmadik tételnél 10 691 600 Ft, az összegzés az eljárásról dokumentum szerint pedig 12 652 200 Ft, a különbséget az e tételre egyébként megengedett opciós tételek nem indokolják (4).<br>
– A bontási jegyzõkönyv szerint a Hoge Kft. ajánlati ára 9 336 000 Ft, az összegzés az eljárásról dokumentum szerint pedig opciókkal 11 144 000 Ft. Erre a tételre nem lehetett opciós ajánlatot tenni, a Hoge Kft. ajánlata tehát ezen okból is érvénytelen (5).<br>
Ajánlatkérõ észrevételében kérte a kiegészített jogorvoslati kérelem elutasítását. Elõadta, hogy a felhívásban egyértelmûen elõírta, hogy az ajánlattétel nyelve a magyar, így csak hiteles fordítással ellátott idegen nyelvû iratokat tartalmazhatott az ajánlat. Elõadta továbbá, hogy a november 30-án készült szakvélemény szerint egyrészrõl kérelmezõ nem az általa elõírt jellemzõkkel bíró készülékeket ajánlott, másrészrõl pedig a csatolt engedélyek nem a megajánlott készülékekre vonatkoznak.<br>
A jogorvoslati eljárásban tartott tárgyaláson ajánlatkérõ közölte, hogy a Szamos-H Kft. ajánlata tartalmazza a dokumentáció 1. számú mellékletében kért nyilatkozat valamennyi elemét, az ajánlatot így tartalmi és nem formai szempontból vizsgálva elfogadta. Kérelmezõ erre tekintettel a 2-vel jelölt kifogásától elállt.<br>
Közölte a tárgyaláson ajánlatkérõ azt is, hogy a Johnson & Johnson Kft. ajánlatának 136., 137. és 208. oldalán szerepel a kért referenciaismertetés, a Hoge Kft. ajánlatának pedig az 56–59. és 147. oldalán. Kérelmezõ erre tekintettel a 3-al jelölt kifogásától elállt.<br>
Elõadta továbbá ajánlatkérõ a tárgyaláson, hogy a dokumentáció IV/2/1–IV/2/5-es jelölt mûszaki specifikációinak 9. b) pontjában opcionális tartozékokat (pl. kocsi, kosár) kért a készülékekhez. Kérelmezõ erre tekintettel a 4. és 5. ponttal jelölt kérelmét a tárgyaláson visszavonta.<br>
Ily módon a Döntõbizottságnak csak a kérelmezõ ajánlata érvényessége tekintetében kellett döntenie.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetõleg dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Ajánlatkérõ a felhívásban kikötötte, hogy az ajánlatot magyar nyelven kell elkészíteni. Kérelmezõ ajánlatának 98. és 100. oldala egy idegen nyelvû irat volt, lefordított változat hiányában ajánlatkérõ azt nem tudta azonosítani.<br>
A Döntõbizottság jogalkalmazási gyakorlata szerint önmagában az a tény, hogy az ajánlat többletként tartalmaz egy idegennyelvû prospektust, iratot stb., nem teszi érvénytelenné az ajánlatot, csupán akkor, ha az esélyegyenlõséget sértõ helyzetet idéz elõ, vagy ellentmondásossá teszi, megkérdõjelezi valamelyik ajánlati elem érvényességét. Jelen esetben ez utóbbi tény állapítható meg.<br>
A kérelmezõ ajánlatának 96. oldalán becsatolta az ajánlatát képezõ SA-6.6.6-R1 típusú gõzsterilizátor 192/99. számú behozatali engedélyét. Az ajánlat 98. oldalán pedig csatolva van egy idegen nyelvû irat, amelyen szerepel a "TMB Engedélyezési Felügyeletnél E-192/99 ikt. szám alatt engedélyezve..." elõnyomtatott szöveg és a hatósági pecsét. Az engedélyezett termék típusszáma azonban ezen irat szerint: SAR-6.6.6-V-1.<br>
A 97. oldalon csatolva van az SA-6.6.6-R2 gõzsterilizátor 227/99. számú behozatali engedélye. Az ajánlat 100. oldalán pedig fellelhetõ egy idegen nyelvû irat, amelyen szerepel a "TMB Engedélyezési Felügyeletnél E-227/99. ikt. szám alatt engedélyezve..." elõnyomtatott szöveg és a hatósági pecsét. Az engedélyezett termék típusszáma azonban ezen irat szerint SAR-6.6.6-V2.<br>
Ajánlatkérõ számára az ajánlat vizsgálata során a hatósági engedélyek és – az elõnyomtatott szövegen szereplõ engedélyszámból következtethetõen azokhoz rendelt – idegen nyelvû iratok összevetésébõl a típusszámok eltérése miatt megkérdõjelezõdött az engedélyek autentikussága. Ezért az ajánlatot érvénytelennek minõsítette. A kérelmezõ a típusszámok eltérésére csak a jogorvoslati eljárásban adott magyarázatot, az ajánlat nem tartalmazott az ellentmondás kiküszöbölésére alkalmas indokolást.<br>
Ajánlatkérõ szakértõje a november 30-i szakvéleményében feltárta, hogy kérelmezõ egyrészt nem minden egyes készülékre vonatkozóan a dokumentációban elõírt mûszaki paraméterekkel rendelkezõt ajánlotta meg, másrészt nem minden esetben a megajánlott készülékekre vonatkozó engedélyeket csatolta be. Így a jogorvoslati eljárásban beterjesztett észrevételében már ezen érvénytelenségi okra is hivatkozott.<br>
A Döntõbizottság megvizsgálta a kérelmezõ ajánlatát és megállapította, hogy a jogorvoslati eljárásban elõterjesztett érvénytelenségi okra való hivatkozás helytállóan történt. Ez a tény az ajánlati dokumentáció mûszaki és mennyiségi feltételek meghatározás, a kérelmezõ ajánlata és a TMB engedély összevetésébõl állapítható meg a következõk szerint:<br>
<br>
Dokumentáció	Ajánlat	TMB engedély<br>
<br>
IV/2/3. 3.2.1.	38. oldalon	53. oldalon<br>
Kamratérfogat	Hasznos térf.	Ûrtartalom<br>
kb. 500 liter	kb. 560 l (8STE)	0,694 m3<br>
IV/2/3. 3.2.3.<br>
Munkatér négy-	Munkatér és a	880 mm átmérõjû,<br>
zetes felépítésû	kamra berakónyí-	fekvõ elrendezésû<br>
	lása négyzetes<br>
<br>
IV/2/4. 3.2.1.	59. oldalon	74. oldalon<br>
Kamratérfogat	Hasznos térf.	Ûrtartalom<br>
kb. 500 liter	kb. 560 l	0,694 m3<br>
IV/2/4. 3.2.3.		<br>
Munkatér négy-	Munkatér és a	880 mm átmérõjû,<br>
zetes felépítésû	kamra berakónyí-	fekvõ elrendezésû<br>
	lása négyzetes<br>
<br>
IV/2/5. 3.2.1.	79. oldalon	96. oldalon<br>
Kamratérfogat	Hasznos térf.	Ûrtartalom<br>
kb. 250 liter	kb. 280 l	0,553 m3<br>
IV/2/5. 3.2.3.		<br>
Munkatér négyzetes	Munkatér és a	880 mm átmérõjû,<br>
felépítésû	kamra berakónyílása	fekvõ elrendezésû<br>
	négyzetes<br>
<br>
A Döntõbizottság megállapította, hogy ajánlatkérõ mindkét indok alapján jogszerûen minõsítette a kérelmezõ ajánlatát érvénytelennek. A fenti táblázat szerint a kérelmezõ által ajánlott készülékek térfogata nem felel meg a dokumentációban foglalt elõírásnak, valamint az általa ajánlott készülék ûrtartalma és geometriai kiképzése nem egyezik a TMB engedélyben megjelölttel. A két TMB engedélyhez csatolt idegen nyelvû irat adattartalma pedig alkalmas volt arra, hogy ajánlatkérõ számára ellentmondássá tegye az ajánlatot. A kérelmezõ jogorvoslati kérelme ezért nem megalapozott, így a Döntõbizottság azt elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2001. január 10.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>