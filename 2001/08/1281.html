<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1281)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.628/5/2000.<br>
<br>
Tárgy: Közbeszerzések Tanácsa Közbeszerzési Döntõbizottság Elnökének hivatalból kezdeményezett eljárása a SZATEV Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság Elnökének (1024 Budapest, Margit krt. 85., a továbbiakban: Döntõbizottság Elnöke) a SZATEV Fehérjefeldolgozó, Takarmánygyártó és Közszolgáltató Rt. (3800 Szikszó, Külterület, Pf. 44, képviseli: Dr. Boholy György ügyvéd, 3530 Miskolc, Szemere u. 26., a továbbiakban: ajánlatkérõ) "2 db tehergépkocsi speciális felépítménnyel beszerzése" tárgyú közbeszerzési eljárása ellen hivatalból indított jogorvoslati eljárásban a Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés második fordulatára tekintettel a Kbt. 70. § (3) bekezdés b) pontját, ezért ajánlatkérõ közbeszerzési eljárás indítása tárgyában hozott és azt követõ döntéseit megsemmisíti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján az alábbi tényállást állapította meg:<br>
Ajánlatkérõ, mint állati eredetû veszélyes hulladékok kezelésével, megsemmisítésével, illetve a húsliszt elõállítására alkalmas alapanyagok feldolgozásával foglalkozó cég, 1998. évben a környezetvédelmi elõírásoknak megfelelõ belsõ ipari technológia korszerûsítését kezdte meg.<br>
A megkezdõdõ korszerûsítés érdekében ajánlatkérõ 1998-ban közbeszerzési eljárást folytatott le, melynek keretében a telephelyen belüli gázellátó rendszer kiépítésére, gáznyomás-szabályozó állomás telepítésére a szükséges vezetékekkel, valamint belsõ ipari technológia teljes körû korszerûsítésre kért ajánlatot.<br>
A korszerûsítés további lépéseként 1999-ben ajánlatkérõ közbeszerzési eljárás keretében az A+K Kereskedelmi és Szolgáltató Kft.-tõl 1 db MAN 18284 MLT speciális tartállyal ellátott tehergépkocsit szerzett be. A korszerûsítés a továbbiakban újabb tehergépjármû beszerzését indokolta.<br>
A beszerzéshez a Megyei Területfejlesztési Tanács támogatást biztosított 2000. november 7-én, azzal a feltétellel, hogy a szerzõdést 2000. december 28-ig ajánlatkérõnek meg kell kötnie.<br>
A fenti elõzmények alapján ajánlatkérõ 2000. november 15-én hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja alapján.<br>
Az ajánlati felhívását az A+K Kereskedelmi és Szolgáltató Kft. részére küldte meg. A beszerzés tárgya és mennyisége 1 db MAN 19314 FK típusú és 1 db MAN 12224 H-500 típusú tehergépjármû volt speciális felépítménnyel.<br>
A felhívás szerint az ajánlattételi határidõ 2000. december 2., a tárgyalás idõpontja 2000. december 6.<br>
Ajánlatkérõ az eljárásfajta választásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontját jelölte meg azzal az indoklással, hogy 1998. évben megkezdett és 1999-ben folytatott környezetvédelmi elõírásoknak megfelelõ belsõ ipari technológia korszerûsítésével összefüggõ a jelen beszerzés.<br>
Az ajánlati felhívás nem tartalmazta az ajánlattevõtõl a pénzügyi, gazdasági és mûszaki alkalmasság igazolására kért adatokat, tényeket, az alkalmatlanná minõsítés, illetve az ajánlat elbírálásának szempontjait.<br>
A Döntõbizottság Elnöke 2000. december 1-jén kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indoklása szerint a rendelkezésre bocsátott iratokból a választott eljárásfajta feltételeinek fennállása egyértelmûen nem állapítható meg, továbbá az ajánlati felhívás a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdésében elõírt kötelezõ adatokat nem teljeskörûen tartalmazta. Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte az eljárás megszüntetését. Indoklásként elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja alapján jogszerûen folytatta le a közbeszerzési eljárást, de álláspontja szerint a Kbt. 70. § (1) bekezdés b) pontjában foglalt feltételek is fennállnak. Jelen esetben a meglévõ gépkocsiállomány bõvítésére kerül sor, illetve mûszaki-technikai sajátosságokat képvisel a gépjármû felépítménye. Ajánlatkérõ elõadta továbbá, hogy az ajánlattételre felkért cég a korábbi eljárás nyertese volt, így tekintettel erre, alkalmasságának ismételt ellenõrzése indokolatlan volt. Az eljárásban egy ajánlattevõ vett részt, így nyilvánvaló volt, hogy az elbírálás szempontja a legalacsonyabb összegû ellenszolgáltatás.<br>
A Döntõbizottság a lefolytatott jogorvoslati eljárás alapján megállapította, hogy ajánlatkérõ közbeszerzési eljárása elleni indítvány megalapozott.<br>
Az ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapította, így a Döntõbizottság ezen feltételek fennállásának meglétét vizsgálta eljárása során.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>{3) bekezdés b) pontja alapján az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban; az ilyen – egy alkalommal, a korábbi nyertes ajánlattevõvel kötött – szerzõdés idõtartama azonban nem haladhatja meg a három évet.<br>
A Döntõbizottság megállapította, hogy ajánlatkérõ 1999-ben lefolytatott közbeszerzési eljárás során 1 db speciális MAN 18284 MLT tehergépjármûvet szerzett be tartozékaival a környezetvédelmi elõírásoknak megfelelõ technológia korszerûsítése keretén belül.<br>
Jelen esetben ajánlatkérõ 2 újabb, de más típusú tehergépjármû beszerzését kívánja megvalósítani.<br>
A hivatkozott törvényi tényállás akkor alkalmazható, ha a korábban beszerzett dolog részbeni kicserélésérõl vagy bõvítésérõl van szó. A csere jelen esetben nem jöhet szóba, azonban bõvítésrõl sem beszélhetünk, hiszen a korábban meglévõ 1 db gépjármû mellé újabb 2 beszerzésérõl van szó, ez pedig a bõvítés fogalmába a Döntõbizottság értelmezése szerint nem sorolható.<br>
Jelen esetben arról sem lehet szó, hogy más ajánlattevõ felhívása esetén eltérõ dolog beszerzésére kerülne sor, amely a mûködtetésben aránytalan mûszaki-technikai nehézséget eredményezne, hiszen ajánlatkérõ már meglévõtõl eltérõ típusú gépjármûvet szerez be.<br>
Ajánlatkérõ hivatkozott arra is, hogy jelen esetben a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1} bekezdés b) pontja is megalapozza az eljárás megindítását.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
Ajánlatkérõ MAN gyártmányú gépkocsit szerez be, mely gépjármû forgalmazására nem kizárólag az ajánlattételre felhívott cég jogosult.<br>
Ajánlatkérõ hivatkozott a gépjármû speciális felépítményére is, azonban dokumentumokkal nem tudta alátámasztani, hogy az általa hivatkozott speciális felépítmény kialakítására, beszerelésére kizárólag az ajánlattételre felhívott cég lenne képes.<br>
A fentiek alapján tehát a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek sem állnak fenn.<br>
A Döntõbizottság megállapította, hogy ajánlatkérõ által folytatott közbeszerzési eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjában foglalt jogalapja nem áll fenn. A Kbt. 70. § (1) bekezdés b) pontjában foglaltak sem állnak fenn jelen közbeszerzési eljárás esetén.<br>
A Döntõbizottság eljárása során észlelte, hogy az ajánlati felhívás teljeskörûen nem tartalmazta a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdésben foglalt tartalmi elemeket. A Döntõbizottság felhívja ajánlatkérõ figyelmét, hogy hirdetmény közzététele nélküli tárgyalásos eljárás alkalmazása esetén is az ajánlati felhívásnak maradéktalanul tartalmaznia kell a Kbt. 71/B. § (1) bekezdés második fordulatában foglaltaknak megfelelõen az ajánlati felhívásnak a 71. § (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
A Döntõbizottság e körben külön jogsértés megállapítását nem tartotta indokoltnak, tekintettel arra, hogy a jogalap tekintetében már a jogsértést megállapította.<br>
Ajánlatkérõ nyilatkozott, hogy a szerzõdés megkötésére a Döntõbizottság érdemi határozatának meghozataláig nem kerül sor.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és a Kbt. 88. § (1) bekezdés c) pontja alapján ajánlatkérõ közbeszerzési eljárásban hozott döntését az eljárás megindításáig visszamenõen megsemmisítette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 5.<br>
<br>
Dr. Engler Magdolna s. k.	Hámori András s. k.	<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>