<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1275)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.646/6/2000.<br>
<br>
Tárgy: Döntõbizottság Elnöke által kezdeményezett jogorvoslati eljárás az Agroliget Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság Elnöke (1024 Budapest, Margit krt. 85., a továbbiakban: Döntõbizottság Elnöke) által az Agroliget Termelõ Szolgáltató és Kereskedelmi Kft. (4300 Nyírbátor, Árpád út 1., a továbbiakban: ajánlatkérõ) "Bioenergiát hasznosító baromfifeldolgozó üzem létesítése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõvel szemben 1 000 000 Ft, azaz Egymillió forint bírságot szab ki.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
Ajánlatkérõ a Földmûvelésügyi és Vidékfejlesztési Minisztériumtól a bioenergiát hasznosító baromfifeldolgozó üzem létesítéséhez – melynek tervezett költsége 277 357 000 Ft – 30 M Ft támogatást kapott, amelyrõl szóló értesítés 2000. július 25-én kelt.<br>
A támogatás elnyerésérõl szóló tájékoztatás tartalmazta azt is, hogy "az értesítés kézhezvételét követõen a támogatás alapjául szolgáló beruházás megvalósítása (kivitelezése) megkezdhetõ. A kivitelezés késedelmes megkezdése a szerzõdéskötés esetleges késedelmével nem indokolható".<br>
Ajánlatkérõ a fenti támogatás elnyerését követõen 2000. augusztus 14-én vállalkozási szerzõdést kötött a Devlon Kft.-vel a bioenergiát hasznosító baromfifeldolgozó üzem kiviteli tervezésére, építésére és szerelésére. A vállalkozási díj összegét a szerzõdõ felek 276 357 000 Ft-ban állapították meg. Ajánlatkérõ a tervezett beruházás megvalósításához a Földmûvelésügyi és Vidékfejlesztési Minisztériumon kívül a Szabolcs-Szatmár-Bereg Megyei Területfejlesztési Tanácstól is támogatást kért. Ajánlatkérõ a Szabolcs-Szatmár-Bereg Megyei Területfejlesztési Tanács 1673-4/2000. (VIII. 17.) MTT számú határozata alapján az aktív foglalkoztatási célelõirányzat keretének terhére 23,0 M Ft vissza nem térítendõ támogatásban részesült, az 1678-4/2000. (VIII. 30.) MTT számú határozat alapján a gazdaságfejlesztési célelõirányzat keretébõl 55.471 E Ft vissza nem térítendõ támogatásban részesült, mindkét határozat kiállításának kelte 2000. augusztus 30-a volt. Ajánlatkérõ a területfejlesztési célelõirányzat keretének terhére a Szabolcs-Szatmár-Bereg Megyei Területfejlesztési Tanács 1663-2/2000. (VIII. 30.) MTT számú határozata alapján 20 M Ft vissza nem térítendõ támogatásban részesült. Ez utóbbi támogatást a Területfejlesztési Tanács 2000. október 30-án módosította oly módon, hogy 20 M Ft helyett 29 M Ft vissza nem térítendõ támogatást biztosított ajánlatkérõ részére.<br>
Ajánlatkérõ a Területfejlesztési Tanácstól elnyert támogatások alapján vált a közbeszerzési törvény hatálya alá tartozó szervezetté.<br>
Ennek alapján ajánlatkérõ 2000. november 21-én hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pont alapján. Ezen eljárásfajta választásának indokolásául ajánlatkérõ elõadta, hogy a beruházás megvalósításához 30 M Ft összegû támogatást kapott az FVM-tõl, amelyrõl szóló tájékoztatást augusztus 10-én kapta kézhez. A tájékoztatás alapján a beruházás kivitelezése megkezdhetõ volt. Ennek alapján az építési munkák 2000. augusztus 14-én megkezdõdtek.<br>
A Szabolcs-Szatmár-Bereg Megyei Területfejlesztési Tanácstól is támogatásban részesült, az aktív foglalkozási célirányzatból 23 M Ft-ot, a területfejlesztési célirányzatból 20 M Ft-ot, és a gazdaságfejlesztési célirányzatból 55 471 000 Ft vissza nem térítendõ támogatást kapott, melyrõl szóló értesítéseket 2000. szeptember 18-án vette át. A további saját fedezet kiváltása érdekében a Területfejlesztési Tanács további 9 M Ft-ot biztosított, melyrõl szóló értesítést 2000. november 20-án kapta kézhez.<br>
Ennek alapján döntött a hirdetmény közzététele nélküli tárgyalásos eljárás megindításáról. Ajánlattételre a Devlon Kereskedelmi és Szolgáltató Kft.-t hívta fel.<br>
A Döntõbizottság Elnöke 2000. december 7-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, ezért indítványozta a kérdéses közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint jogszerûen folytatta le a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Indokolásként hivatkozott arra, hogy az FVM-tõl elnyert támogatás alapján a beruházást meg kellett kezdenie, hiszen a támogatást azzal a feltétellel kapta, hogy a beruházás teljes megvalósításának legalább 60%-át 2000. november 30-áig meg kell valósítania, ugyanis amennyiben 2000. november 30-ig nem nyújt be igénylést, akkor a támogatást elveszti. Ennek alapján a kiviteli szerzõdés megkötése megtörtént és a beruházás megkezdõdött. A Területfejlesztési Tanácstól elnyert támogatások miatt kellett a közbeszerzési eljárást lefolytatnia, és a Kincstár Jogi Osztályának állásfoglalása alapján jogszerûen választották a hirdetmény közzététele nélküli tárgyalásos eljárási formát. A Devlon Kft.-vel 2000. november 21-én tárgyaláson megegyeztek, és vállalási árként rögzítették a 2000. augusztusban megkötött szerzõdésben már kialkudott vételárat.<br>
A Devlon Kft. érdemi észrevételében nyilatkozott, hogy az ajánlatkérõvel 2000. augusztus 14-én vállalkozási szerzõdést kötött. A Kft. az érintett közbeszerzéssel kapcsolatban a jogszabályi elõírásoknak megfelelõen járt el ajánlatkérõ.<br>
A Döntõbizottság a rendelkezésre álló, közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a hirdetmény közzététele nélküli tárgyalásos eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapozta. E rendelkezés szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottságnak azt kellett vizsgálnia, hogy jelen esetben a törvényi tényállásban foglalt feltételek fennállnak-e.<br>
Ajánlatkérõ a támogatások elnyerésérõl 2000. szeptember 18-án értesült.<br>
Az elnyert támogatások összességére tekintettel a Kbt. hatálya alá került, hiszen a támogatás összege elérte a Kbt. 2. § (3) bekezdése szerinti értékhatárt, amely építési beruházás esetén 32,0 M Ft. Ajánlatkérõ ettõl az idõponttól volt abban a helyzetben, hogy a közbeszerzési eljárást megindítsa. Ajánlatkérõ ebben az idõpontban nem indított közbeszerzési eljárást, hanem csak két hónappal késõbb 2000. november 21-én. Ajánlatkérõ érdekkörében merült fel tehát a rendkívüli sürgõsség bekövetkezése 2000 novemberében, nem pedig elõre nem látható okból következett be.<br>
Ajánlatkérõnek egyébként 2000 novemberében tényleges beszerzési szándéka sem állt fenn, hiszen a tárgybani beszerzésre érvényes szerzõdéssel rendelkezett, a kivitelezés folyamatban volt.<br>
Ajánlatkérõ újabb szerzõdést nem kötött, csupán a tárgyalási jegyzõkönyvben rögzítette a korábbi szerzõdésben kikötött vételárat.<br>
Az általa lefolytatott közbeszerzési eljárás a fentiek alapján "formális" közbeszerzési eljárás volt, melynek szükségességét csupán az indokolta, hogy a Területfejlesztési Tanácstól a támogatás részére tényleges kiutalásra kerüljön.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt törvényi feltételek jelen esetben nem álltak fenn, így ajánlatkérõ a Kbt. 70. § (1) bekezdés c) pontjára alapított eljárása jogsértõ volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és f) pontja alapján határozott a bírság kiszabásáról. A jogsértés súlyára tekintettel a Döntõbizottság a rendelkezõ részben meghatározott bírság összegének kiszabását tartotta indokoltnak.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 22.<br>
<br>
Dr. Engler Magdolna s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
A határozatot a bíróság elõtt megtámadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>