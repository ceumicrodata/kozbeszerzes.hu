<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3084)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.103/6/2001.<br>
<br>
Tárgy: a Szegedi Víziközmû Rt. jogorvoslati kérelme a Hercegkút Német Nemzetiségi Községi Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Szegedi Víziközmû Mûködtetõ Rt. (6720 Szeged, Széchenyi tér 5., képviseli: dr. Ádám Attila ügyvéd, 6721 Szeged, Vadász u. 4/A., a továbbiakban: kérelmezõ) jogorvoslati kérelme alapján a Hercegkút Német Nemzetiségi Községi Önkormányzat (Hercegkút, Petõfi u. 110., továbbiakban: ajánlatkérõ) "szennyvízcsatornázás lebonyolítása" tárgyú közbeszerzési eljárása ellen indított jogorvoslati eljárást megszünteti.<br>
Az eljárás során felmerült költségeket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. december 13. napján a rendelkezõ részben meghatározott beszerzés tárgyában nyílt eljárást indított, melynek ajánlati felhívását a Közbeszerzési Értesítõ (K. É.) 50. számában tette közzé.<br>
Kérelmezõ 2001. február 20. napján jogorvoslati kérelmet nyújtott be a Döntõbizottsághoz, és kérte ajánlatkérõ eljárást lezáró döntésének megsemmisítését, valamint ideiglenes intézkedésként a szerzõdés megkötésének megtiltását. Kérelmezõ sérelmezte az ajánlata értékelésekor a 2. részszempont tekintetében (ár és mûszaki tartalom aránya) 0 pontot kapott azzal az indoklással, hogy nem adta meg a bonyolítás és mûszaki ellenõrzés részköltségeit. Elõadta, hogy az ár és mûszaki tartalom arányára vonatkozó kiegészítõ tájékoztatónak a hiánypótlást elrendelõ levélben történõ megkérése megtévesztõ volt, valamint az elbírálásához szükséges további információ megkérése sérti a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) és a Kbt. 57. § (1) bekezdését, így ajánlatkérõ eljárása jogsértõ.<br>
Kérelmezõ a jogorvoslati eljárás megindítását követõen 2001. március 13. napján bejelentette a Döntõbizottságnak, hogy a jogorvoslati kérelmét visszavonja, s kéri a jogorvoslati eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárására – ha a Kbt. másképp nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.<br>
Az Áe. 14. § (1) bekezdése alapján az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 13.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>