<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3083)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.63/11/2001.<br>
<br>
Tárgy: a Mobilizátor Vállalkozásszervezõ, Üzleti tanácsadó és Kereskedelmi Kft. jogorvoslati kérelme a Magyar Posta Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Mobilizátor Vállalkozásszervezõ, Üzleti tanácsadó és Kereskedelmi Kft. (8000 Székesfehérvár, Tolnai u. 28., a továbbiakban: kérelmezõ) jogorvoslati kérelmét, amelyet a Magyar Posta Rt. Beszerzési és Ellátási Igazgatóság (1570 Budapest, Váci út 17., a továbbiakban: ajánlatkérõ) "postai levélzsák gyártása, szállítása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre bocsátott iratok, a felek nyilatkozatai, és a tárgyaláson elõadottak alapján az alábbi tényállást állapította meg:<br>
Ajánlatkérõ ajánlati felhívással, nyílt közbeszerzési eljárást indított 2001. január 17-én. Az ajánlati felhívás a Közbeszerzési Értesítõ (K. É.) 3. számában került közzétételre.<br>
Ajánlatkérõ a beszerzés tárgyának részletes mûszaki követelményeit tartalmazó ajánlati dokumentációt az ajánlati felhívással egyidejûleg bocsátotta az ajánlattevõk rendelkezésére. A beszerzés tárgya az ajánlatkérõ által kibocsátott MPSZ 712.20. 2000. számú szabványnak megfelelõ paramétereknek megfelelõ termék gyártása és elõállítása volt. A beszerzés tárgyának mûszaki paramétereit meghatározó – fent részletezett – szabvány 3. számú mellékletként az ajánlati dokumentáció részét képezte.<br>
Kérelmezõ 2001. február 5-én jogorvoslati kérelmet nyújtott be a Döntõbizottsághoz. Sérelmezte, hogy ajánlatkérõ nyílt közbeszerzési eljárást indított a beszerzés tárgyaként meghatározott postai levélzsákok vonatkozásában az ajánlati dokumentáció 3. számú mellékletében meghatározott mûszaki paraméterekkel.<br>
Elõadta, hogy ajánlatkérõ az ajánlati felhívásában egy olyan termékre írt ki nyílt közbeszerzési eljárást, amelynek jellemzõi megegyeznek a cég által kizárólagos joggal hasznosítható, mintaoltalom alatt álló termék jellemzõivel, így a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint a kizárólagos jogok védelme érdekében a verseny mellõzésével, tárgyalásos eljárás indítására kerülhetett volna sor ezen termék vonatkozásában.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. §-</a>ában meghatározott meghívásos, illetõleg tárgyalásos eljárásra vonatkozó utalás a törvény megengedõ rendelkezései között szerepel, amely a törvény értelmezése szerint akkor preferálja a nyílt eljárást, ha ez nem ütközik más olyan méltányolható érdekbe, illetõleg jogszabályba, amelyet a törvényalkotó elismerni, illetõleg figyelembe venni kíván.<br>
A fentiek szerint ajánlatkérõ a Kbt. szabályai szerint nem választhat önkényesen az eljárási fajták között, hanem ha a tárgyalásos eljárás törvényben meghatározott feltételei fennállnak, köteles a tárgyalásos eljárást lefolytatni.<br>
Kérelmezõ kérte a Döntõbizottságot, hogy semmisítse meg ajánlatkérõ ajánlati felhívását, állapítsa meg a jogsértés megtörténtét, valamint ideiglenes intézkedésként az eljárást függessze fel.<br>
Kérelmezõ a tárgyaláson elõterjesztett indítványában kérte a Döntõbizottságot, hogy amennyiben az általa becsatolt szakértõi vélemény nem elegendõ, az államigazgatás általános szabályairól szóló 1957. évi IV. törvény alapján szakértõ bevonásával állapítsa meg, hogy az ajánlatkérõ által a beszerzés tárgyaként meghatározott termék és a mintaoltalom alatt álló termék megegyezik-e egymással, mert amennyiben a két termék megegyezik, úgy ajánlatkérõ jogsértõen indított nyílt közbeszerzési eljárást.<br>
Ajánlatkérõ írásban benyújtott észrevételében kérte a jogorvoslati kérelem elutasítását. Álláspontja szerint nem ütközik a Kbt. szabályaiba az ajánlati felhívásuk közzététele az abban megfogalmazott beszerzés tárgyában.<br>
Elõadta továbbá, hogy álláspontja szerint annak megállapítására a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése alapján nincs a Döntõbizottságnak hatásköre, hogy sérti-e kérelmezõnek a mintaoltalom alatt álló termékhez fûzõdõ kizárólagos hasznosítási jogát az általa nyílt közbeszerzési eljárás keretében beszerezni kívánt termék, ugyanígy annak vizsgálatára sincs hatásköre, hogy a használati mintaoltalomról szóló 1991. évi XXXVIII. törvény 19. § (1) bekezdése szerinti mintaoltalom-bitorlás elkövetésére sor került-e ajánlatkérõ részérõl, hiszen a használati mintaoltalomból eredõ mintaoltalom-bitorlás megítélésére kizárólagosan a Fõvárosi Bíróság illetékes.<br>
Álláspontja szerint a beszerzés tárgyaként meghatározott termék nem azonos a kérelmezõ által hivatkozott mintaoltalom alatt álló termékkel, így a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pont alapján a tárgyalásos eljárás megindítására nem is lett volna lehetõsége, mivel annak feltételei nem álltak fenn.<br>
Ajánlatkérõ elõadta továbbá, hogy egy korábbi szabvány alapján a postai levélzsákok beszerzésére kérelmezõtõl a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint tárgyalásos közbeszerzési eljárás keretében került sor, azonban 2000. augusztus 25. napjától új szabvány lépett hatályba, amelynek paraméterei már eltérnek a kérelmezõt megilletõ mintaoltalomban meghatározott jellemzõktõl, ezért a korábban alkalmazott Kbt. 70. § (1) bekezdés b) pontja alapján már nem volt helye a tárgyalásos eljárás lefolytatásának, ezért került sor a nyílt eljárás megindítására.<br>
Ajánlatkérõ a kérelmezõ által a tárgyaláson elõterjesztett szakértõi bizonyítási indítvány elutasítását kérte arra hivatkozva, hogy a Döntõbizottságnak nincs hatásköre használati mintaoltalom bitorlásnak megállapítása körében.<br>
Az egyéb érdekeltek érdemi észrevételt nem tettek.<br>
A Döntõbizottság nem alkalmazott ideiglenes intézkedést arra tekintettel, hogy annak törvényi feltételei nem álltak fenn.<br>
A Döntõbizottság megállapította, hogy a jogorvoslati kérelem egyrészt a kérelmezõnek a mintaoltalomból eredõ kizárólagos jogainak megsértésére irányuló kérelme tekintetében a hatáskörének hiánya megállapítása okán, másrészt a jogorvoslati kérelme megalapozatlansága miatt alaptalan az alábbiak szerint:<br>
A Döntõbizottság az eljárás során nem vizsgálta azt, hogy a beszerzés tárgyaként meghatározott termék és a kérelmezõ javára fennálló használati mintaoltalommal védett termék azonos-e, ezért kérelmezõ erre irányuló bizonyítási indítványának nem adott helyt.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése alapján a közbeszerzésekkel kapcsolatos jogorvoslat körében a Döntõbizottság hatáskörébe<br>
a) a közbeszerzési eljárás jogtalan mellõzése miatt indult eljárás lefolytatása,<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása,<br>
c) az ajánlatkérõ döntésével szemben bármely érdekelt által benyújtott kérelem elbírálása tartozik.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(2) bekezdése alapján a bíróság hatáskörébe tartozik a közbeszerzésekkel kapcsolatos – (1) bekezdésben nem említett – egyéb jogvita eldöntése.<br>
Kérelmezõ jogorvoslati kérelmét és e körben a Kbt. szabályainak megsértését arra alapította, hogy ajánlatkérõ a nyílt közbeszerzési eljárás megindításával a kérelmezõ javára fennálló használati mintaoltalomból folyó kizárólagos jogai sérülnek, mivel a felhívásban meghatározott termékre a használati mintaoltalomról szóló 1991. évi. XXXVIII. törvény 12. § alapján mintaoltalom áll fenn, mely kizárólagos hasznosítási jogot biztosít részére.<br>
Kérelmezõnek a beszerzés tárgya és a használati mintaoltalommal rendelkezõ terméke azonosságának megállapítására vonatkozó igénye és az, hogy ajánlatkérõ megvalósított-e mintaoltalom-bitorlást, mintaoltalommal kapcsolatos jogvitának minõsül, amelyre a használati mintaoltalomról szóló 1991. évi. XXXVIII. törvény rendelkezései az irányadóak. E törvény rendelkezései értelmében a jogvita jellegétõl függõen kizárólagos hatáskörrel a Fõvárosi Bíróság bír, illetve a megyei bíróságok.<br>
A kérelmezõ által a kérelmében hivatkozott kizárólagos jogok ajánlatkérõ általi megsértése, azáltal, hogy a felhívásban meghatározott termék megegyezik a mintaoltalommal védett termékkel, nem más, mint a használati mintaoltalommal kapcsolatos jogvita, így a Döntõbizottság elõtt elõterjesztett esetleges jogsérelme orvoslására jogvédelmet kérelmezõ a fent meghatározott jogszabályban elõírtak szerint kereshet.<br>
A Döntõbizottság ezt követõen megvizsgálta, hogy ajánlatkérõ azzal, hogy az ajánlati felhívásban meghatározott termék beszerzésére nyílt eljárást indított, megsértette-e a törvény rendelkezéseit, és megállapította, hogy kérelmezõ erre irányuló kérelme megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja úgy rendelkezik, hogy ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. §-á</a>ban meghatározott szervezetek a törvény hatálya alá tartozó beszerzéseik során kötelesek közbeszerzési eljárást lefolytatni.<br>
Ajánlatkérõ miután megállapította, hogy a beszerzése a törvény tárgyi hatálya alá tartozik, döntenie kellett arról, hogy milyen eljárási fajtát alkalmaz. Az eljárási fajta meghatározásakor ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdését kell alkalmazni.<br>
A tárgyalásos, illetve meghívásos eljárás alkalmazására csak akkor kerülhet sor, ha azt e törvény megengedi. E körben ajánlatkérõnek döntenie kell, hogy a beszerzése tekintetében alkalmazhatóak-e a nyílt eljáráson kívül a tárgyalásos eljárás indításának törvényben elõírt feltételei. Ha a tárgyalásos vagy meghívásos eljárás lefolytatásának törvényben meghatározott feltételeinek egyike sem áll fenn ajánlatkérõ szerint, a törvény tárgyi hatálya alá tartozó beszerzését nyílt eljárás keretében kell lefolytatnia.<br>
A tárgyalásos eljárás kivételes jelleggel – a törvényben meghatározott feltételek fennállása mellett – történõ alkalmazásának indoka éppen az, hogy ennek szabályai sokkal kevesebb garanciális, a törvény alapelveit és céljait szolgáló rendelkezést tartalmaznak, mint a nyílt eljárás.<br>
Nyílt eljárás kiírása esetén ajánlattételre bárki jogosult, aki képes a közbeszerzési eljárás során megkötendõ szerzõdés teljesítésére, valamint megfelel az ajánlatkérõ által elõírt feltételeknek. Ezen esetben nem beszélhetünk a Kbt. által szabályozott alapelvek megsértésérõl, hiszen a nyílt eljárás biztosítja a törvény céljai elérése érdekében a legszélesebb nyilvánosságot és esélyegyenlõséget.<br>
A fentiek szerint a törvény az ajánlatkérõ számára a tárgyalásos eljárás alkalmazását csak lehetõségként írja elõ és nem kötelezõ érvénnyel. Abban az esetben tehát, hogyha a tárgyalásos eljárás megindításának törvényi feltételei az ajánlatkérõ szerint nem állnak fenn, illetve azt nem kívánja alkalmazni, hanem inkább a szélesebb törvényi garanciákat, nyilvánosságot tartalmazó nyílt eljárás keretében kívánja beszerezni a közbeszerzés hatálya alá tartozó terméket, úgy nem sérti meg a Kbt. szabályait és alapelveit.<br>
A fentiekre tekintettel ajánlatkérõ nem sértette meg a közbeszerzési eljárást akkor, amikor a rendelkezõ részben meghatározott beszerzés tárgyában nyílt közbeszerzési eljárást indított.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének a) pontja alapján az alaptalan jogorvoslati kérelmet elutasította, a költségek viselésérõl pedig a Kbt. 88. § (1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 19.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>