<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3085)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.115/9/2001.<br>
<br>
Tárgy: a GÁTÉPÍTÕ Kft. jogorvoslati kérelme a Borsodi Bányavagyon-hasznosító Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Gátépítõ Karbantartó és Szolgáltató Kft. (3950 Sárospatak, Vásárhelyi Pál u. 2.) mint az "Ádámvölgy 2001 Konzorcium" vezetõ tagja (a továbbiakban: kérelmezõ) kérelmének, melyet a Borsodi Bányavagyon-hasznosító Rt. (3525 Miskolc, Kazinczy út 28., a továbbiakban: ajánlatkérõ) "ádámvölgyi meddõhányó teljes körû tájrendezési munkáinak elvégzése" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés c) pontjára tekintettel az 52. § (1) bekezdését, ezért a Döntõbizottság az ajánlatkérõnek az "Ádámvölgy 2001. Konzorcium" ajánlatának érvénytelenné nyilvánítására vonatkozó döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. január 3-án a Közbeszerzési Értesítõ 1. számában ajánlati felhívást tett közzé (8448/2000) nyílt eljárás megindítására a rendelkezõ részben írt tárgyban.<br>
Ajánlatkérõ a felhívás 8. pontjában az eljárásban való részvételt ajánlati biztosíték nyújtásához kötötte az alábbi módon:<br>
"8. a) Az ajánlati biztosíték összegszerûen meghatározott mértéke: 2 000 000 Ft, azaz kettõmillió forint, melyet az eredményhirdetés után 10 napon belül az ajánlatkérõ visszafizet.<br>
b) Az ajánlati biztosíték nyújtásának feltételei: az ajánlati biztosíték a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(2) bekezdés szerint két módon teljesíthetõ:<br>
b) 1. Az ajánlattétel határidejéig kell a Borsodi Bányavagyon-hasznosító Rt. ABN Ambro Bank Rt.-nél vezetett 10201006-50090594-00000000 számú számlájára utalni, és a pályázathoz csatolni kell a befizetés megtörténtét igazoló bankszámlakivonatot. A befizetés azonosíthatósága érdekében fel kell tüntetni, hogy "ajánlati biztosíték az Ádámvölgyi meddõhányó tájrendezéséhez".<br>
b) 2. Feltétlen és visszavonhatatlan bankgarancia az ajánlathoz mellékelve, ahol kedvezményezett a BBVH Rt. és amelynek tárgya: Ádámvölgyi meddõhányó teljes körû tájrendezési munkáinak pályázata. A bankgaranciának az ajánlati kötöttség határidejéig kell érvényesnek lennie. A nem nyertes ajánlattevõk részére a bankgarancia feloldásra kerül, illetõleg a befizetett ajánlati biztosítékot az ajánlatkérõ visszautalja az eredményhirdetést követõ 10 napon belül, kivéve a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdés alapján kihirdetésre kerülõ második legkedvezõbb ajánlatot tevõt, akinek az ajánlati biztosítéka a szerzõdést követõ 10 napon belül kerül feloldásra".<br>
A 10. pont szerint a közös ajánlattevõktõl ajánlatkérõ nem követeli meg – nyertesség esetén – a gazdasági társaság létrehozását, de közös ajánlattevõk kötelesek egyetemleges felelõsséget vállalni a szerzõdés teljesítésére, ennek hiányában az ajánlatuk érvénytelen.<br>
A felhívás 11. pontja tartalmazta a szerzõdés teljesítésére való alkalmasság igazolásának módját, a vizsgálat szempontjait, valamint az alkalmatlanná minõsítés kritériumait.<br>
A 13. pontban határozta meg az összességében legelõnyösebb ajánlat kiválasztására szolgáló szempontrendszert, az alábbiak szerint:<br>
részszempontok	súlyszámok<br>
– ajánlati ár	25<br>
– jótállás, kötbér, garancia, többletvállalás	10<br>
– szerzõdéses és megvalósítási feltételek (vállalási határidõ, munkaütemezés rugalmassága)	5<br>
A részszempontok elemeinek értékelése 0–10-ig adható pontszámokkal történik. Dokumentáció is készült, mely a mûszaki követelményeket tartalmazta. 2001. január 29-én helyszíni konzultációra került sor.<br>
A 2001. február 13-i ajánlattételi határidõig 10 ajánlat érkezett az alábbi ajánlattevõktõl: kérelmezõ és a Meliorációs Kft. közösen "Ádámvölgy 2001. Konzorcium" néven, Strabag Kft., Alterra Kft., MASINTER Kft., CRONUS Kft., KEVIÉP Kft. "Ádámvölgy Konzorcium" néven a TERSZOL Szövetkezet és a DUSZÉN Kft., FK Raszter Rt., GEOTEAM Kft., Putnok Bánya Kft.<br>
A bontást ajánlatkérõ által létrehozott bizottság végezte és egyidejûleg az ajánlatok érvényességét is vizsgálta. A két konzorciumi ajánlatot az eljárás további menetébõl kizárták az alábbi indokokkal:<br>
"l. Az "Ádámvölgy" Konzorcium keretén belül közös ajánlattevõként pályázó Duszén Kft. az ajánlati felhívás 16. a) pontjában foglaltakat nem teljesítette, mert nem vásárolta meg a pályázati dokumentációt és nem tett eleget a szintén érvénytelenségi feltételként közölt 16. g) pontban rögzített ajánlatibiztosíték-adásnak sem.<br>
<br>
2. Az Ádámvölgy 2001. Konzorcium keretén belül közös ajánlattevõként pályázó Meliorációs Kft. nem tett eleget az ajánlati felhívás 16. g) pontjában érvénytelenségi feltételként rögzített ajánlatibiztosíték-adásnak.<br>
<br>
3. A közös ajánlattevõk mindegyike meg kell, hogy feleljen az ajánlati felhívás minden feltételének. Az 1. és 2. pontokban rögzített cégekbõl alakult Konzorciumok ajánlatai a közbeszerzésekrõl szóló 1995. évi XL. törvény 52. § (2) bekezdés d) pontja alapján érvénytelennek tekintendõk".<br>
Hiánypótlás lehetõségét ajánlatkérõ biztosította, eközben a kérelmezõi konzorcium Meliorációs Kft. tagja a VPOP hatósági igazolását 2001. február 16-án becsatolta.<br>
Ajánlatkérõ a konzorciumi ajánlattevõk részére az ajánlati biztosítékot 2001. február 12-én visszautalta.<br>
Az eredményhirdetés tervezett idõpontja 2001. március 6-án 10.00 óra volt, de erre nem kerülhetett sor, mert a Döntõbizottság a D.115/7/2001. számú határozatával a közbeszerzési eljárás felfüggesztését rendelte el 2001. március 6-án, és az errõl szóló határozatot ugyanezen napon 9 óra 13 perckor faxon eljuttatta az ajánlatkérõ részére, majd postai tértivevényes küldeményként is kikézbesítette az ügyben érintett feleknek.<br>
Kérelmezõ 2001. február 23-án jogorvoslati kérelmet nyújtott be a Döntõbizottsághoz. Ebben kérte az ajánlatkérõnek az Ádámvölgy 2001. Konzorcium ajánlatát érvénytelenné nyilvánító döntésének megsemmisítését azzal, hogy az ajánlatok elbírálása során a többi ajánlattal együtt azonos feltételekkel azt bírálja el. Kérte továbbá ideiglenes intézkedéssel a közbeszerzési eljárás felfüggesztését is. Kérelmét azzal indokolta, hogy az ajánlatukat mint közös ajánlattevõk tették meg. A vezetõ cégként a kérelmezõ tett eleget az ajánlati biztosíték nyújtásának. A bontáskor hozott döntéssel érvénytelenné nyilvánították ajánlatukat, mert a Konzorcium másik tagja (a Meliorációs Kft.) nem tett eleget a biztosíték nyújtásának. Álláspontja szerint ajánlatuk mindenben megfelelt a felhívásnak, közös ajánlat esetén csak egyszer kell a biztosítékot megfizetni ajánlatkérõ számára.<br>
Ajánlatkérõ írásos észrevételében kérte a megalapozatlan jogorvoslati kérelem elutasítását. Ezt azzal indokolta, hogy a két közös ajánlattevõ külön-külön vásárolta meg a felhívás dokumentációját. A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdése alapján az eljárásban való részvételt ajánlatkérõ biztosíték adásához kötheti, amelyet az ajánlattevõnek kell megfizetnie, így közös ajánlattétel esetén minden ajánlattevõnek külön-külön is. Kérte egyben, hogy a Döntõbizottság a 2001. március 6-i tervezett eredményhirdetés elõtt adjon állásfoglalást a kérdésben.<br>
Az egyéb érdekeltek közül a Meliorációs Kft. (a kérelmezõ konzorciumi társa) egyetértett a jogorvoslati kérelemben írtakkal.<br>
A DUSZÉN Kft. szintén írásban egyetértett a kérelemmel, tekintettel arra, hogy õt is azonos okból zárták ki az eljárásból, álláspontja szerint jogsértõ módon.<br>
A Döntõbizottság a rendelkezésére álló iratok, dokumentumok és írásos nyilatkozatok alapján megállapította, hogy a jogorvoslati kérelem megalapozott, ezért ajánlatkérõ megsértette a jelen határozat rendelkezõ részében írtakat az alábbiak miatt:<br>
A kérelmezõ és a Meliorációs Kft. közös ajánlatot nyújtottak be. Konzorciumi megállapodásuk a szokásos módon tartalmazza a szerzõdés teljesítéséért való önálló és egyetemleges felelõsségvállalást. A Konzorcium vezetõ cége a kérelmezõ. (A kérelem tekintetében a Meliorációs Kft. írásbeli nyilatkozata érdekközösséget igazol.) Az ajánlatban megtalálható a Kereskedelmi és Hitelbank Rt. átutalási megbízás teljesítésérõl szóló igazolása 2 M Ft összegben, melynek kedvezményezettje az ajánlatkérõ, és ami kelt 2001. február 7-én.<br>
Ajánlatkérõ a bontási jegyzõkönyv szerint elismeri, hogy a biztosítékot kérelmezõ megfizette. A jegyzõkönyv azt is tartalmazza, hogy az ajánlati dokumentációt a Konzorcium mindkét tagja megvásárolta.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1)–(3) bekezdései, valamint az 52. § (2) bekezdésének c) pontja az alábbi rendelkezéseket tartalmazta:<br>
"41. § (1) Az ajánlatkérõ az eljárásban való részvételt ajánlati biztosíték (a továbbiakban: biztosíték) adásához kötheti, amit az ajánlattevõnek ajánlata benyújtásával egyidejûleg vagy az ajánlatkérõ által az ajánlati felhívásban meghatározott idõpontig, az ott megjelölt mértékben kell az ajánlatkérõ rendelkezésére bocsátania. Az ajánlattevõnek igazolnia kell, hogy a biztosítékot az ajánlatkérõ rendelkezésére bocsátotta.<br>
(2) A biztosíték teljesíthetõ az elõírt összegnek az ajánlatkérõ bankszámlájára történõ befizetésével vagy bankgarancia biztosításával. A befizetés helyét, illetõleg az ajánlatkérõ bankszámlaszámát, továbbá a befizetés igazolásának módját a felhívásban meg kell határozni.<br>
(3) A biztosíték értékét az ajánlattevõk esélyegyenlõségének biztosítása mellett, a felek ajánlati kötöttségének a (4) bekezdés szerinti megsértése esetén az ajánlatkérõnél az ajánlatnak az ajánlati kötöttség ideje alatti visszavonása vagy a szerzõdésnek az ajánlattevõ érdekkörében felmerült okból történõ meghiúsulása miatt elõreláthatólag felmerülõ veszteség mértékére tekintettel kell megállapítani".<br>
52. § (2) bekezdés c) pontja szerint érvénytelen az ajánlat, ha az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre.<br>
A fenti rendelkezésekre tekintettel megállapítható, hogy az ajánlattevõ köteles a biztosítékot ajánlatkérõ rendelkezésére bocsátani abból a célból, hogy az ajánlati kötöttség idejére biztosítékként szolgáljon a szerzõdéskötésre. A biztosíték ugyanis elvész, ha az ajánlattevõ (jelen esetben a közös ajánlattevõk) ajánlatát visszavonja, vagy meghiúsítja a szerzõdéskötést az ajánlati kötöttség idõszakában. Ebbõl következõen megállapítható, hogy a biztosíték az ajánlat fenntartását, nem pedig az ajánlattevõk eljárásban való részvételét szolgálja. Az esélyegyenlõségre is tekintettel minden ajánlat versenyben maradását ugyanolyan összegû biztosíték nyújtásához lehet kötni. Ebbõl következik, hogy a biztosíték összegét ajánlatonként kell ajánlatkérõ rendelkezésére bocsátani.<br>
A Döntõbizottság álláspontja szerint a közös ajánlattevõk esetében is akkora összeg megfizetésére kell kötelezni az ajánlat benyújtóját, mint egyéb esetben, tehát a közös ajánlattevõk nem sújthatóak azzal, hogy az ajánlati biztosíték többszörösét követelik meg tõlük. Annak nincs relevanciája, hogy a biztosíték összegét egymás közt megosztva, vagy valamelyik résztvevõ maga fizette meg. Az ajánlat érvényessége szempontjából egyedül az a lényeges, hogy a biztosíték az ajánlattételi határidõben az ajánlatkérõ rendelkezésére álljon az általa meghatározott módon.<br>
Az eljárás során szerzett adatokból megállapítható, hogy jelen ügyben a közös ajánlattevõk eleget tettek az ajánlati biztosíték elõírt módon való nyújtása kötelezettségének, az ajánlataikat tehát érvényesnek kell e szempontból tekinteni.<br>
A fenti leírt indokok alapján a Döntõbizottság álláspontja szerint a másik kizárt konzorcium esetében sem volt jogszerû a biztosíték nyújtásával kapcsolatos érvénytelenség megállapítása.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése úgy rendelkezik, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
E kógens rendelkezést és a fentebb hivatkozott szabályokat összevetve a történeti tényállással megállapítható, hogy ajánlatkérõ jogellenesen minõsítette a konzorciumi ajánlatokat érvénytelenné a bontási eljárás során írt és jegyzõkönyvezett indokok alapján.<br>
A fentiek figyelembevételével a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének c), d) és h) pontja szerinti jogkövetkezményeket alkalmazta ajánlatkérõvel szemben.<br>
A Döntõbizottság az ajánlatkérõ indítványának is eleget tett akkor, amikor az eredményhirdetést megelõzõen faxon továbbította, majd ezt követõen postai úton is kézbesítette a hivatkozott ideiglenes intézkedését, mely a 115/7/2001. számú határozattal a közbeszerzési eljárás felfüggesztését rendelte el az ügy érdemi elbírálásáig.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 21.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>