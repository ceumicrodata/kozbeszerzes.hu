<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3089)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.122/8/2001.<br>
<br>
Tárgy: a Schlosser Kft. jogorvoslati kérelme a Országos Mentõszolgálat ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Schlosser Kft. (2351 Alsónémedi, Fõ u. 177., továbbiakban: kérelmezõ) által az Országos Mentõszolgálat (1134 Budapest, Róbert Károly krt. 77., képviseli: dr. Bodnár Béla ügyvéd, 1092 Budapest, Ráday u. 59., továbbiakban: ajánlatkérõ) "1024 db Toyota és 224 db Mercedes gépkocsihoz gumiabroncs szállítása" tárgyú közbeszerzési eljárása ellen benyújtott jogorvoslati kérelmére megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, a Kbt. 53. § (2) bekezdésére figyelemmel a Kbt 59. § (1) bekezdését, és ezért a Döntõbizottság az ajánlatkérõt 2 000 000 Ft (azaz kettõmillió forint) pénzbírsággal sújtja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. november 29. napján nyílt közbeszerzési eljárást indított a rendelkezõ részben meghatározott beszerzés tárgyában, melynek ajánlati felhívása a Közbeszerzési Értesítõ (K. É.) 48. számában került közzétételre.<br>
A felhívás 3. a) pontja szerint a beszerzés tárgyának részletes mûszaki elõírásai az ajánlati dokumentációban kerülnek meghatározásra.<br>
A dokumentáció mûszaki leírás tartalmazta a beszerezni kívánt gumiabroncsok részletes mûszaki paramétereit, ezen belül ajánlatkérõ 7 db – beszerezni kívánt – gumiköpenyméretet határozott meg.<br>
A dokumentáció 15. oldal 4. pontja a termékgaranciára vonatkozó ajánlatkérõi követelményt az alábbiak szerint fogalmazta meg:<br>
"Térítésmentes cseregarancia az ajánlott gumiabroncs gyártásából adódó hibáira a teljes élettartam alatt."<br>
A dokumentáció mûszaki leírásának 3. pontjában az általános üzemeltetési körülmények ismertetése között meghatározásra került, hogy a gumiabroncsok használata a mintázat 2 mm profilmélységig terjedhet.<br>
Az ajánlati felhívás 3. c) pontjában ajánlatkérõ lehetõséget adott részajánlat tételére. A részajánlatot a dokumentációban felsorolt gumiköpenyméretekre a meghatározott mennyiségre adhattak ajánlattevõk, a mennyiségen belül az ajánlat bontását kizárta.<br>
Az ajánlati felhívás 13. a) pontja az elbírálás feltételeit az alábbiak szerint tartalmazta:<br>
"Az ajánlatok elbírálásának szempontja: a legalacsonyabb összegû ellenszolgáltatás."<br>
Az ajánlattételi határidõre 2001. január 9. napjára kérelmezõ, Horváth Gumi Kft., a Continental Hungaria Kft., az Abroncs Kereskedõház Kft. és a Bécsi Gumi Kft. nyújtotta be ajánlatát.<br>
Az ajánlatotok felbontására az ajánlattételi határidõ lejártakor nem került sor, tekintettel arra, hogy a Döntõbizottság az elõtte D.650/2000 szám alatt folyamatban lévõ ügyben hozott ideiglenes intézkedésével az eljárást felfüggesztette.<br>
Az ajánlatokat – a Döntõbizottság fent hivatkozott ügyben hozott érdemi határozatát követõen – 2001. január 31. napján bontotta fel ajánlatkérõ.<br>
Ajánlatkérõ az ajánlatok értékelése során az ajánlattevõk közül a Continental Hungaria Kft. és az Abroncs Kereskedõház Kft. ajánlatában a garanciális feltételekre vonatkozó nyilatkozatait nem találta egyértelmûnek, így a két ajánlattevõt – a többi egyidejû tájékoztatása mellett – a nyilatkozat tisztázására, pontosítására hívta fel.<br>
Ezt követõen az ajánlatkérõ értékelõ bizottsága az ajánlatokat megvizsgálta és 2001. február 12. napján megtartott eredményhirdetésen a Continental Hungaria Kft. négyféle méretû gumiabroncsra tett részajánlatai tekintetében, a Horváth Gumi Kft.-t kétféle méretû gumiabroncsra tett részajánlatai tekintetében hirdette ki az eljárás nyertesének.<br>
Kérelmezõ és az Abroncs Kereskedõház Kft. ajánlatát érvénytelennek minõsítette. Kérelmezõ ajánlatának érvénytelenné nyilvánításának indoka az volt, hogy ajánlata a garanciális követelmények tekintetében nem felel meg az ajánlati dokumentációban foglalt feltételeknek. (dokumentáció mûszaki leírás 4. pontja.)<br>
Egy gumiköpenyméretre értékelhetõ részajánlat nem érkezett, így erre vonatkozóan az eljárás eredménytelen lett.<br>
Ajánlatkérõ a nyertes ajánlattevõkkel a szerzõdéseket 2001. február 23. napján megkötötte.<br>
Kérelmezõ 2001. február 23. napján jogorvoslati kérelmet nyújtott be a Döntõbizottsághoz. Sérelmezte ajánlatának érvénytelenné nyilvánítását, azon indok alapján, hogy a garanciális feltételekre tett ajánlata nem felel meg a dokumentációnak. Elõadta, hogy az eredményhirdetésen az érvénytelenné nyilvánítás indoklását kérte ajánlattevõtõl, amikor is lehetõsége adódott a Continental Hungaria Kft. ajánlatába betekintetni, s megállapította, hogy garanciális vállalása körében hasonló formában tett ajánlatot, mégis ajánlatkérõ a Continental Hungaria Kft.-t a nyilatkozat tisztázására hívta fel, õt pedig nem, és ez álláspontja szerint sérti a Kbt. rendelkezéseit. Álláspontja szerint ajánlatkérõnek õt is fel kellett volna hívnia a garanciális vállalása magyarázatára, így ajánlata érvénytelenné nyilvánítása elkerülhetõ lett volna, hiszen az ajánlatában tett garanciális vállalás nem ellentétes a dokumentációban elõírtakkal. A tárgyaláson tett kérelem kiegészítésében elõadta, hogy az általa vállalt 3 éves teljes körû garanciális idõ az ajánlatkérõ által a dokumentációban megadott átlagos futásteljesítménnyel számolva a gumiabroncs kétszeres idõtartamára történõ garanciavállalást jelenti.<br>
Elõadta, hogy a legalacsonyabb ajánlati árat õ adta, így ajánlatának érvénytelenné nyilvánítása azt eredményezte, hogy a két legmagasabb ajánlati árú ajánlat került kiválasztásra. Emellett álláspontja szerint az õ ajánlata amellett, hogy a legalacsonyabb árajánlatot tartalmazta, ajánlatkérõ számára jelentõs költségmegtakarítást is eredményezett volna, azzal, hogy az általa megajánlott gumiabroncsokat már 3 éve használja ajánlatkérõ.<br>
Kérte a Döntõbizottságot, hogy semmisítse meg ajánlatkérõ döntését, állapítsa meg a jogsértés tényét.<br>
Ajánlatkérõ érdemi észrevételében kérte a megalapozatlan jogorvoslati kérelem elutasítását. Álláspontja szerint eljárása a következõ indokok alapján jogszerû volt. Kérelmezõnek az ajánlatában a garanciális vállalás határozott, egyértelmû volt, amely azonban nem felelt meg az ajánlati dokumentáció elõírásainak, így az ajánlat érvénytelenné nyilvánítása szükséges volt. A magyarázat adására felkért Continental Hungaria Kft. és az Abroncs Kereskedõház Kft. ajánlattevõk garanciára tett ajánlatai nem voltak egyértelmûek, így annak tisztázására fel kellett hívni õket. A Continental Hungaria Kft. ajánlatában ellentétes, ellentmondásos nyilatkozatok szerepeltek – álláspontja szerint – a garanciára vonatkozóan, amelyre – tekintettel a magyarázatkérésre – a törvény szerint lehetõség van, az Abroncs Kereskedõház Kft. ajánlatában az értékarányos cserére tett nyilatkozat szorult ajánlatkérõ szerint értelmezésre.<br>
Egyéb érdekeltek érdemi észrevételt nem tettek.<br>
A Döntõbizottság a rendelkezésére álló iratok, dokumentumok, felek nyilatkozatai és felhívásra a tárgyaláson tett nyilatkozatok alapján megállapította, hogy ajánlatkérõ megsértette a rendelkezõ részben írtakat.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének második fordulata kimondja, hogy az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. a 43. </a>§ (1) bekezdésében az alábbiakról rendelkezik:<br>
"Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére."<br>
A felhívás és a dokumentáció tartalmazza az ajánlatkérõ elvárásait, igényeit a szerzõdés teljesítésével kapcsolatban. Ajánlattevõknek ezen feltételek, kívánalmak szem elõtt tartásával kell ajánlatukat elkészíteniük, amely feltételekre kifejezett nyilatkozatot kell tartalmaznia az ajánlatnak. Az ajánlat tartalmáért ajánlattevõ felelõsséggel tartozik, amennyiben ajánlata eltér a felhívás, illetve a dokumentáció feltételeitõl, úgy az ajánlat a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen. A hivatkozott 52. § (2) bekezdés d) pontja kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban foglalt feltételnek.<br>
Ajánlatkérõ is kötve van azonban az ajánlati felhívásához, illetve a dokumentációjában megfogalmazottakhoz a közbeszerzési eljárás megindítását követõen. Utólag tehát nincs lehetõsége ajánlatkérõnek sem, hogy változtasson a megadott feltételeken, illetve a meghatározott feltételektõl eltérõ ajánlati elemeket érvényesnek elfogadni, azon indokkal például, hogy a dokumentációtól eltérõ ugyan a vállalás, de az ajánlatkérõ gyakorlatával egyezik.<br>
A törvény alapelveiként megfogalmazott verseny tisztaságával, esélyegyenlõséggel sem egyeztethetõ össze az olyan ajánlatkérõi magatartás, amely eltérést enged a feltételeknek való teljes megfelelés követelménye alól egyes ajánlattevõknek.<br>
Ajánlatkérõ az ajánlati dokumentációban a termékgarancia vonatkozásában elõírta:<br>
"Térítésmentes cseregarancia az ajánlott gumiabroncs gyártásából adódó hibáira a teljes élettartam alatt."<br>
A kérelmezõ az ajánlatában az alábbi vállalást tette a garancia vonatkozásában:<br>
"A futófelület élettartamára – a hatóságilag elõírt legkisebb profilmélység betartásáig érvényesíthetõ – az értékesítéstõl számított 3 éven belül, amennyiben a gumiabroncs nem öregebb a gyártás idõpontjától számított 5 évnél."<br>
A nyertes ajánlattevõk az alábbi vállalásokat tették:<br>
<br>
1. Continental Hungaria Kft.:<br>
"...Hibás teljesítés esetén vagy amennyiben a termék bizonyítottan gyártási hiányosság miatt rendeltetésszerû használatra alkalmatlanná válik, úgy a Continental Hungaria Kft. haladéktalanul, de maximum 48 órán belül gondoskodik a termék értékarányos cseréjérõl. Valamint:<br>
A garancia ideje új gumiabroncsokra az eladástól számított 6 hónap + 2 év (6 hónap jótállás + 2 év szavatosság). A Continental Hungaria Kft. a fenti jogszabályi elõíráson túl 2 mm maradványprofil mélységig garanciát vállal, a vevõ számára általa szállított termékre."<br>
Ezen túl a gyártási hiba vonatkozásában az alábbi nyilatkozatot tette:<br>
"Amennyiben a termék bizonyítottan gyártási hiányosság miatt rendeltetésszerû használatra alkalmatlanná válik, úgy Continental Hungaria Kft. haladéktalanul, de a hiba feltárásától számított 48 órán belül gondoskodik az értékarányos cserérõl."<br>
<br>
2. Horváth Gumi Kft.:<br>
"Személy és kisteher abroncsok esetében az elsõ futófelület élettartamára – a hatóságilag elõírt legkisebb profilmélység betartásáig érvényesíthetõ – tekintet nélkül a gyártás vagy beszerzés dátumára. A fenti idõtartamokon belül a garanciális kötelezettség anyag és gyártási hiba esetén kisteher abroncsoknál az abroncs eredeti futócsatorna mélységének 3 mm-ig történõ (kopás miatti) lecsökkenéséig áll fenn."<br>
Ajánlatkérõ a Ptk. hibás teljesítésre vonatkozó – Ptk. 305–311. § – általános szabályainál szigorúbb kikötéseket tett a dokumentációban a termékgaranciára vonatkozóan, amely szigorúbb kikötéseket ajánlattevõknek kifejezett nyilatkozat tételével – egyéb feltételek szabása nélkül – el kellett fogadni, ettõl eltérõ vállalás – még ha az jogszabályon alapul is – esetén az ajánlat érvénytelen.<br>
Mindazon ajánlattevõk ajánlata érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, akik ajánlatukban a garanciális vállalás tekintetében a dokumentációban meghatározott, fent idézett követelménytõl eltérõ tartalommal tettek nyilatkozatot.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése lehetõvé teszi ajánlatkérõ számára, hogy az ajánlatok elbírálása során írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
Az ajánlattevõ válasza e körben csak arra terjedhet ki, hogy megmagyarázza a nem egyértelmû kijelentéseket, arra nem, hogy az ajánlat érintett feltételét meg is változtassa.<br>
Az ajánlattételi határidõ után a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése alapján a benyújtott ajánlatok az ajánlatkérõ hozzájárulásával sem módosíthatók.<br>
A törvény adta nem egyértelmû nyilatkozatok tisztázásának lehetõsége tehát nem eredményezheti, hogy ezáltal az ajánlattevõk magyarázat helyett az ajánlatukat módosítsák.<br>
Ajánlatkérõ felhívására a Continental Hungaria Kft. válaszában nyilatkozatát pontosította aképpen, hogy nyilatkozatát egészében a dokumentáció mûszaki leírásának 4. pontjában rögzítetteket ismételte meg az alábbiak szerint:<br>
"Térítésmentes cseregaranciát vállalunk a leszállított gumiabroncsok gyártásából adódó hibáira a gumiabroncs teljes élettartama alatt."<br>
A Döntõbizottság álláspontja szerint a magyarázatra felkért ajánlattevõk közül a Continental Hungaria Kft. válaszában nem az érintett kijelentés magyarázatát adta meg, hanem tartalmilag az ajánlatában tett garanciális vállalás módosítása volt, így az ajánlatot az eredeti tartalom mellett értékelve a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerinti érvénytelenségének megállapításának lett volna helye ajánlatkérõ részérõl.<br>
A Döntõbizottság megállapította azt is kérelmezõ ajánlata vonatkozásában, hogy tekintettel arra, hogy a garanciális feltételre vonatkozóan az dokumentációban meghatározottaktól eltérõ tartalommal vállalta a garanciát, így a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen ajánlatot tett.<br>
Ajánlatkérõ elõírta az ajánlati dokumentációban, hogy a gumiabroncsok élettartama a hatályos jogszabályok szerint a 2 mm mintázatmélység eléréséig terjed. A fentiek ismeretében nem fogadta el a Döntõbizottság ajánlatkérõ azon érvelését sem, miszerint az ettõl eltérõ mintázatmélységig meghatározott garanciavállalás is elfogadható volt a Horváth Gumi Kft. esetében, mivel az ajánlatkérõ e gyakorlatával összeegyeztethetõ.<br>
Az ajánlati felhívástól és a dokumentációban elõírt feltételtõl való bármely eltérés, eltérõ vállalás megalapozza az ilyen ajánlat érvénytelenségét, még akkor is, ha ajánlatkérõ gyakorlata eltér a törvényben szabályozottaktól, mivel az alkalmazott gyakorlat figyelembevétele nem került meghatározásra a dokumentációban.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdés szerint pedig az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Miután az eljárás további szakaszában érvénytelen ajánlat nem vehet részt, nincs arra mód, hogy érvénytelen ajánlatok részt vegyenek az értékelésben, ilyen ajánlat nyertesnek nem hirdethetõ ki. A fentiekbõl fakad, hogy szerzõdés sem köthetõ meg ilyen ajánlat benyújtójával.<br>
A fentiekre tekintettel megállapítható az is, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is és a szerzõdést is megkötötte a nyertesekkel.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d) pontja alapján megállapította a jogsértés megtörténtét és a Kbt. 88. § (1) bekezdés f) és h) pontja szerinti jogkövetkezményeket alkalmazta, a bírság megállapításakor a Döntõbizottság figyelembe vette azon tényeket, hogy az ajánlatkérõ és a nyertes ajánlattevõ között a szerzõdés megkötésre került, a beszerzés értékét és a rendelkezõ részben megállapított jogsértés súlyát.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 28.<br>
<br>
Dr. Sárkány Izolda s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>