<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3088)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.60/15/2001.<br>
<br>
Tárgy: a Metainvest Kft. jogorvoslati kérelme Hercegkút Község Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Metainvest Kft. (4031 Debrecen, Balmazújvárosi út 10., a továbbiakban: kérelmezõ) Hercegkút Német Nemzetiségi Községi Önkormányzat (3958 Hercegkút, Petõfi Sándor út 110., a továbbiakban ajánlatkérõ) »Hercegkút térségi települések "A" terület szennyvízcsatorna-hálózat és szennyvíztisztító mû építése« tárgyú közbeszerzési eljárása ellen benyújtott jogorvoslati kérelmének a Döntõbizottság részben helyt ad, és megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdését, ezért a Döntõbizottság megsemmisíti a módosított részvételi felhívás 9. a) pont második francia bekezdés 1997. év mérlegére, a 10. ab) pont az 1997. év megjelölésére, valamint a 10. b) pont 3.4. francia bekezdésben az 1997. évre vonatkozó ajánlatkérõi döntéseket, valamint felhívja ajánlatkérõt, hogy az elõbb megjelölt döntések megsemmisítésére tekintettel a részvételi jelentkezések értékelésekor ezeket az elõírásokat ne vegye figyelembe. Ezt meghaladóan a jogorvoslati kérelmet elutasítja.<br>
Kötelezi a Döntõbizottság az ajánlatkérõt, hogy fizessen meg kérelmezõ részére 15 napon belül 30 000 Ft, azaz harmincezer forint igazgatási szolgáltatási díjat.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, a tárgyaláson tett szóbeli nyilatkozata, valamint az eljárásban keletkezett iratok alapján az alábbi tényállást állapította meg.<br>
Ajánlatkérõ 11 település (Hercegkút, Háromhuta, Komlóska, Erdõhorváti, Tolcsva, Vámosújfalu, Olaszliszka, Sárazsadány, Bodrogolaszi, Makkoshotyka és Sárospatak) közös beruházás megvalósítása tekintetében tett közzé részvételi felhívást oly módon, hogy ezen önkormányzatok megállapodásuk alapján Hercegkút Német Nemzetiségi Község Önkormányzatát jelölték ki gesztornak. A beszerzés tárgya ezen települések szennyvízcsatorna-hálózatának építése, valamint a sárospataki szennyvíztisztító telep 1500 m3/nap kapacitású egységgel történõ bõvítése volt.<br>
Az ajánlatkérõ a felhívásban, mely a Közbeszerzési Értesítõ 2001. január 24. számában került közzétételre, és amit helyesbítéssel pontosított (2001. január 31. napján megjelent a Közbeszerzési Értesítõben) igen részletesen írta elõ az alkalmasság megállapítására vonatkozó feltételeit.<br>
A 9. pontban meghatározta a pénzügyi, gazdasági és mûszaki alkalmasság igazolására kért adatokat és dokumentumokat, köztük megjelölte 3 év, 1997., 1998. és 1999. mérlegének benyújtását is. Egyéb tekintetben az elmúlt 3 év, 1998., 1999. és 2000. év adatait kérte.<br>
A felhívás 10. a) pontjában az alkalmasság elbírálásának szempontjait részletezte, ezen belül egyes pénzügyi mutatók vizsgálatához pontrendszert is kialakított. Az éves nettó árbevétel vizsgálatát a fent jelzett 3 (1997–1999.) évre kívánta kiterjeszteni, míg a 10. aa) és ab) pontokban is szintén ezen három év mérlegadataiból határozta meg különbözõ pénzügyi mutatószámok képzését.<br>
A felhívás 10. b) pontjában határozta meg az alkalmatlanná minõsítés szempontjait, így többek között elõírta a mérleg szerinti 1997., 1998., 1999. évi nettó árbevétel évente nem érte el a 2000 M Ft-ot. Ezen feltételen kívül még egyéb alkalmasság körébe tartozó kritériumot is meghatározott, így alkalmatlan az ajánlattevõ a felhívás szerint akkor is, ha a vizsgált 3 év (1997–1999.) valamelyikében veszteségesen gazdálkodott, vagy saját tõkéje kisebb volt, mint a jegyzett tõke, továbbá ha a 3 éves (1997–1999.) mérlegadatok alapján számított különféle mutatók alapján pontozására figyelemmel a 16 pontot nem éri el.<br>
Ezenkívül megkövetelte részvételi jelentkezõktõl 600 M Ft forgóeszközzel való rendelkezést a beruházás teljes idõtartamára vonatkozóan. A részvételi jelentkezés elkészítéséhez dokumentációt készített, ebben a mûszaki elõírásokon túl minõsítési formanyomtatványokat és ún. útmutatót csatolt. Ez utóbbi pontosította a részvételi felhívásban meghatározott, korábban részletezett feltételeket.<br>
Kérelmezõ 2001. február 22-én nyújtott be a Döntõbizottsághoz jogorvoslati kérelmet. Álláspontja szerint ajánlatkérõ nem biztosította a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerinti esélyegyenlõség elvét. A 9. a) pontban a 3 év mérleg csatolását kéri, illetõleg a 3 év teljes forgalmáról kér adatokat. Ezzel elzárja azokat, akik újonnan piacra jelentkezõk és nyilván nem lesz 3 éves mérlegük. Ezeket az elõírásokat – ugyanígy a 10. b) pont (1) bekezdésében megjelölteket illetõen is – törvénysértõ voltuk miatt nem lehet alkalmazni a kezdõ vállalkozók esetében. Ugyanígy a felhívás az alkalmatlanná minõsítés tekintetében is szigorú feltételeket tartalmaz. Álláspontja szerint ajánlatkérõ megsértette a Kbt. 44. § (2) bekezdés a) pontjának, 44. § (1) bekezdés c) pontjának és 63. § (3) bekezdésének rendelkezéseit. Ezért kérte, hogy a Döntõbizottság az ajánlatkérõ ezen jogszabálysértõ döntéseit semmisítse meg, módosítsa a Döntõbizottság az elõminõsítési eljárás során a Közbeszerzési Értesítõben megjelent feltételeket.<br>
Indítványozta, hogy a Döntõbizottság állapítsa meg a jogsértést, valamint kötelezze ajánlatkérõt, hogy pontosan tisztázza, hogy az elõzõ 3 év adataira vonatkozóan mely 3 évet kell érteni, és ezt pótolja, valamint állapítsa meg, hogy indokolatlanul állapított meg évi 2000 M Ft nettó árbevételt részvételi felhívásában.<br>
Ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint a kifogásolt elõírás nem törvénysértõ, miután a beszerzés becsült értéke 3,9 milliárd Ft, ami indokolja az elmúlt években az évi 2 milliárdos árbevételt elért cégek részvételét az eljárásban. A FIDIC norma a beszerzési értéknél magasabb árbevétel célszerûségét határozza meg ezen körben, az ajánlatkérõ ekkora árbevételt nem követelt meg. A 2000. évi mérleggel összefüggésben azért nem határozott meg egyéb feltételeket, mert a részvételi jelentkezés 2001. február 20-i határidejéig a gazdasági szervezetek jogszerûen nem rendelkeznek éves beszámolóval, ily módon végleges adatokkal. Ezért az ezt megelõzõ 3 évre vonatkozóan állapították meg a feltételt. Az esélyegyenlõséget nem sértették meg, mert a jelentkezõk egyenlõ feltételekkel vehetnek részt a versenyben.<br>
Az egyéb alkalmassági feltételek, így a 600 M Ft forgóeszköz megléte is indokolt a beszerzés nagy volumenére tekintettel, illetõleg arra figyelemmel, hogy mintegy két évig történõ megvalósítás a beszerzés tárgya.<br>
Az ajánlatkérõ a jogorvoslati eljárás során ismételten módosította a részvételi felhívását 2001. március 5. napján, amely a Közbeszerzési Értesítõ 2001. március 14. napján megjelent 11. számában került közzétételre. Ez a módosítás többek között a következõket tartalmazta:<br>
"10. aa) pont" Értékesítés nettó árbevételérõl szóló nyilatkozat értékelése<br>
– ha az utolsó két év átlaga magasabb, vagy egyenlõ, mint az 1998-as év, akkor 3 pont,<br>
– ha az utolsó két év átlaga alacsonyabb, mint az 1998-as év, de a 2000. év viszont egyenlõ, vagy nagyobb, mint az 1998-as, akkor 1 pont, egyébként 0 pont.<br>
Módosult a 10. ab) pont, elsõ mondata helyett: a különbözõ mutatók minõsítése az 1997., 1998. 1999. évi mérlegadatok alapján.<br>
A 10. b) pont a módosítást követõen a következõképpen került rögzítésre.<br>
"A részvételre jelentkezõnek a szerzõdés teljesítésére alkalmatlanná minõsítésének szempontjai:<br>
– az 1998., 1999., 2000. évi nettó árbevétel évente nem érte el a 2000 M Ft-ot,<br>
– az ajánlattevõ a tárgyévet megelõzõ 3 évben nem rendelkezik a beszerzés tárgyának megfelelõ leinformálható, legalább 2 db üzembe helyezett létesítmény referenciájával, melyek értéke elérte a nettó 1,0 milliárd Ft-ot,<br>
– ha veszteségesen gazdálkodott (adózás elõtti eredmény) 1997., 1998., 1999. év valamelyikében,<br>
– ha vizsgált, 1997., 1998., 1999. év bármelyikében a saját tõke kisebb, mint a jegyzett tõke,<br>
– ha nem rendelkezik legalább 600 M Ft forgóeszközzel, melyet mérlegadatok alapján, vagy hitelígérvénnyel dokumentál forgóeszközként a beruházás teljes idõtartamára vonatkozóan."<br>
Kérelmezõ jogorvoslati kérelme részben alapos az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(1) bekezdése szerint a nyílt eljárás ajánlati felhívással vagy elõminõsítési eljárással indul, melyet az ajánlatkérõ köteles hirdetmény útján közzétenni.<br>
Az eljárásban, figyelemmel a beszerzés tárgyának értékére, az ajánlatkérõ köteles volt a kétszakaszos eljárás szabályaira tekintettel elõminõsítési eljárást alkalmazni, hiszen a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(3) bekezdése szerint az éves költségvetést meghaladó értékhatárt elérõ, vagy azt meghaladó építési beruházás esetén az elõminõsítési eljárás lefolytatása kötelezõ.<br>
Az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(4) bekezdés szerint az elõminõsítési eljárásban való részvételre történõ felhívást a törvényben meghatározott minta szerint hirdetményben kell közzétennie. Az elõminõsítési eljárás lényege, hogy megvizsgálja ajánlatkérõ a részvételi jelentkezéseket a tekintetben, hogy a pénzügyi, gazdasági és mûszaki alkalmasság vonatkozásában ki az a részvételi jelentkezõ, aki alkalmas az ajánlattételre.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a Kbt. 44. § (5) bekezdés alapján meg kell határozni az eljárásban történõ részvételre való alkalmasság igazolásának módját és a megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsítheti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A Döntõbizottságnak jelen esetben meg kellett azt vizsgálnia, hogy ajánlatkérõ a törvényben meghatározott módon írta-e elõ a részvételi jelentkezõk pénzügyi, gazdasági és mûszaki alkalmasságának vizsgálatát, és ezzel összhangban határozta-e meg a részvételi jelentkezõk alkalmatlanná minõsítésének szempontjait. Ajánlatkérõ a törvényben meghatározott feltételre figyelemmel módosította a fentebb kifejtettek szerint részvételi felhívását, így a Döntõbizottság ezen végleges részvételi felhívás elõírásait tette vizsgálata tárgyává.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a taxatíve meghatározza, hogy milyen módon kérheti ajánlatkérõ a pénzügyi, gazdasági és mûszaki alkalmasság igazolását, mely rendelkezés azt jelenti, hogy ettõl eltérést a törvény nem enged meg. Itt többek között elõírja a Kbt. 44. § (1) bekezdés b) pontja ajánlattevõnek, illetõleg alvállalkozó mérlegének (egyszerûsített mérlegének, beszámolójának vagy konszolidált mérlegének) benyújtását.<br>
Ugyancsak ezen törvényhely c) pontja rögzíti, hogy kérheti ajánlatkérõ ajánlattevõnek, illetve alvállalkozónak az elõzõ legfeljebb 3 évi teljes forgalmáról és ugyanezen idõszaknak a közbeszerzés tárgyának forgalmáról szóló nyilatkozatát.<br>
Ezen túlmenõen a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése rögzíti azt is, hogy milyen módon kérheti ajánlatkérõ az ajánlattevõnek, illetve alvállalkozónak a szerzõdés teljesítéséhez szükséges mûszaki alkalmasságát. Ez pedig igazolható a Kbt. 44. § (2) bekezdés a) pontja alapján az elõzõ, legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásának ismertetésével, legalább az ellenszolgáltatás összege, a teljesítés ideje, a szerzõdést kötõ másik fél megnevezésével. Ajánlatkérõ ily módon ezen (1) bekezdés c) pontra figyelemmel jelen eljárásban kérte, hogy arra vonatkozóan közöljön adatot ajánlattevõ, hogy 1998., 1999. évi nettó árbevétele évente elérte-e a 2000 M Ft-ot.<br>
A becsatolt iratokból, tervekbõl megállapítható volt, hogy ennek a beruházásnak a tervezett összes bekerülési költsége csaknem bruttó 4 milliárd Ft, és a megvalósítása két évet vesz igénybe. Ezen körülményekre figyelemmel a Döntõbizottság nem tartotta túlzónak ezen 2 milliárd Ft éves nettó árbevétel megkövetelését, hiszen ez az összeg gyakorlatilag az évi teljesítéssel közel azonosnak mondható. Ezért joggal vizsgálhatja ajánlatkérõ a szerzõdés teljesítésére való alkalmasságként ezen adatokat. Különös tekintettel még arra is, hogy részajánlatok tételének lehetõségét nem tette lehetõvé ajánlatkérõ, tehát teljes egészében egy nyertestõl várja el a teljes beruházás megvalósítását.<br>
A fentiekre tekintettel a kérelmezõ jogorvoslati kérelmének az árbevétel megkövetelt mértékére vonatkozó kifogása alaptalan, ezért azt a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88 § (</a>1) bekezdés a) pontja alapján elutasította. A Kbt. 63. § (3) bekezdése értelmében a törvény szabályozza azt is, hogy úgy kell meghatározni az alkalmatlanná minõsítés, az alkalmasság igazolásának módját és megítélésének szempontjait, hogy az e szempontokkal összefüggõ mely körülmények megléte, illetõleg hiánya milyen mértékû fogyatékossága mellett minõsíti az ajánlatkérõ a részvételi jelentkezõt alkalmatlannak a szerzõdés teljesítésére.<br>
A Döntõbizottság tovább vizsgálta a módosított részvételi felhívás tartalmát a jogorvoslati kérelem egyéb részeire figyelemmel. A módosított felhívásból megállapítható, hogy az ajánlatkérõ két adatsort kért. Mérleget 1997–1998., valamint 1999. évrõl, illetõleg teljes körû nyilatkozatot 1998., 1999. és 2000. évre vonatkozóan a már elvégzett beruházások értéke tekintetében.<br>
A mérlegben szereplõ végösszegekbõl mutatókat képez és minõsíti a részvételi jelentkezõt a mérlegadatok alapján. Ily módon tehát a módosított részvételi felhívásban változatlan tartalommal szerepel az 1997., 1998., 1999. évi mérleg, valamint 1998., 1999. és 2000. év teljes forgalmáról is ugyanezen idõszakban a közbeszerzés tárgyának megfelelõ nagyságrendû referenciamunkáiról szóló nyilatkozat benyújtása.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése rögzíti, hogy az ajánlatkérõnek a Kbt. 44. § (1) és (2) bekezdésében meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges mértékéig lehet elõírni.<br>
A Döntõbizottság tehát a vizsgálat tárgyává tette, hogy az 1997-es mérleg becsatolása, valamint az 1998., 1999. és 2000. év teljes forgalmáról és ugyanezen évekre megfelelõ nagyságrendû referenciamunkák elvégzésérõl szóló nyilatkozat összhangban állt-e az elõbb rögzített törvényi rendelkezéssel. Az éves nettó árbevételhez kapcsolódó vizsgálatokban a beszerzésre figyelemmel csak az 1998., 1999., 2000. éveket vizsgálja a részvételi felhívás szerint ajánlatkérõ. Így nem indokolt, hogy egyéb mérlegadatok esetében 1997. évre vonatkozó adatokat is az alkalmasság vizsgálatának körébe vonjon. Ilyen indokot ajánlatkérõ sem jelölt meg, hanem arra hivatkozott, hogy három teljes gazdasági évet kíván vizsgálni, de 2000. évre ezt a vizsgálatot mérleg hiánya miatt nem tudja elvégezni. Ezért igényli az 1997. évi mérlegeket. A Döntõbizottság ezt az indokot alappal nem tudta elfogadni, hiszen ez nem a beszerzés tárgyával kapcsolatos, nem azzal összefüggõ és nincs összhangban a pénzügyi, gazdasági és mûszaki alkalmasság vizsgálatának egyéb törvényes indokaival. Ezért ajánlatkérõ a rendelkezõ részben foglalt jogsértést követte el. Ajánlatkérõ a módosítással megpróbálta reparálni a jogsértést, azonban ezt teljeskörûen, az összes elõírására következetesen nem hajtotta végre.<br>
Ily módon tehát a Döntõbizottság részben megalapozottnak találta a kérelmezõ jogorvoslati kérelmét és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján a rendelkezõ részben foglalt jogsértést állapította meg. Továbbá a Kbt. 88. § (1) bekezdés c) pontja alapján megsemmisítette az elõbb említett törvényi rendelkezésbe ütközõ ajánlatkérõi döntéseket és a Kbt. 88. § (1) bekezdés b) pontja alapján felhívta a közbeszerzési eljárás befejezése elõtt az ajánlatkérõt a törvény szabályainak megfelelõ eljárásra, azaz, hogy a részvételi felhívás Döntõbizottság által jogszabálysértõnek tartott rendelkezését a részvételi jelentkezések értékelésekor mellõzze, illetõleg az ajánlatkérõ döntésének meghozatalát ehhez a feltételhez kötötte.<br>
A jogsértés megállapításra került, ezért a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kötelezte a Döntõbizottság az ajánlatkérõt az igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 23.<br>
<br>
Dr. Deli Betty s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>