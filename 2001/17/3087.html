<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3087)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.84/12/2001.<br>
<br>
Tárgy: a Macroda Kft. jogorvoslati kérelme Budapest Fõváros Önkormányzata Fõpolgármesteri Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A MACRODA Kft. (1012 Budapest, Attila u. 63., képviseli: dr. Gortvay István ügyvéd, 1053 Budapest, Veres Pálné u. 10., a továbbiakban: kérelmezõ) kérelmének, melyet Budapest Fõváros Önkormányzata Fõpolgármesteri Hivatala (1052 Budapest, Városház u. 9–11., a továbbiakban: ajánlatkérõ) "szerverek, személyi számítógépek és notebookok szállítása és kapcsolódó szolgáltatások elvégzése" tárgyú közbeszerzési eljárása ellen nyújtott be, a Döntõbizottság részben helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését és a 60. § (1) bekezdés b) pontját, ezért a Döntõbizottság az ajánlatkérõ eljárást eredménytelenné és a kérelmezõ munkaállomások (3–5) részajánlatát érvénytelenné nyilvánító döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. november 8-án ajánlati felhívást tett közzé a Közbeszerzési Értesítõ 45. számában nyílt eljárás megindítására (7193) a rendelkezõ részben írt tárgyban az alábbi részletezéssel 1–6-ig:<br>
<br>
1. 1 db szerver<br>
<br>
2. 2 db szerver<br>
<br>
3. 1 db környezetvédelmi minõségi grafikus munkaállomás kialakítására alkalmas számítógép a szükséges kiegészítõkkel<br>
<br>
4. 25 db multimédiás számítógép<br>
<br>
5. 40 db számítógép<br>
<br>
6. 3 db notebook szoftvertelepítéssel<br>
A 3. c) pont szerint ajánlatkérõ megengedte, hogy részajánlat is tehetõ. A 3. d) pontban ennek feltételeit is meghatározta oly módon, hogy az ajánlatkérõ a jelen felhívás 3. a) pontjában meghatározott hat feladatra külön, az 1–2. és 3–5. feladatokra együttesen tehet csak ajánlatot. Ez azt jelenti, hogy az ajánlatkérõ három részben hirdetett eredményt. Ajánlatkérõ az 5. pontban határozta meg a dokumentáció rendelkezésre bocsátásának és kiváltásának, valamint megvásárlásának a feltételeit. A 6. c) pont szerint az ajánlattétel nyelve a magyar. A 8. a) pont szerint az ajánlati biztosíték összege 400 000 Ft, melyet átutalással, vagy bankgarancia formájában lehet adni. A 8. b) pont szerint a bankgarancia idõbeli hatálya az ajánlati kötöttséggel azonos ideig tart. Ugyanitt írta elõ azt is ajánlatkérõ, hogy az ajánlati biztosíték fizetését igazoló, a bank által hitelesített terhelési értesítõ 1 példányát, illetve a bankgaranciát igazoló banki nyilatkozatot az ajánlatnak tartalmaznia kell. Ennek hiányában az ajánlat érvénytelen. A felhívás 11. pontja tartalmazta a pénzügyi, mûszaki és gazdasági alkalmasság igazolására kért tényeket, valamint az ajánlattevõnek a szerzõdés teljesítésére alkalmatlanná minõsítésének szempontjait is. A 13. pontban jelölte meg ajánlatkérõ, hogy az összességében legelõnyösebb ajánlatot kívánja kiválasztani. Ugyanitt meghatározta a részszempontokat és azok súlyszámát is. A felhívás 16. pontja tartalmazta az Egyéb információkat. Ezek között a 16.4. pontban lett elõírva, hogy az ajánlattevõnek ajánlatába be kell csatolnia az általa ajánlott termék gyártójának, a szoftver szerzõi jogtulajdonosának nyilatkozatát arra vonatkozóan, hogy adott terméket jogosult forgalmazni, illetve a gyártó/szerzõijog-tulajdonos által nyújtott garanciális szolgáltatásokat biztosítani. A 16.5. pont szerint: tekintettel arra, hogy a beszerzendõ szervereknek, PC-knek, Microsoft-környezetben kell mûködnie, az ajánlattevõnek be kell csatolnia a Microsoft (vagy a gyártó) által az ajánlatban szereplõ szerverek, PC-k teljes ko<br>
nfigurációjára kiállított nyilatkozatot.<br>
Ajánlatkérõ dokumentációt is készített, melynek megvásárlása az ajánlat benyújtásának feltétele volt. Ebben leírta részletesen a megvásárolni kívánt számítástechnikai eszközök specifikációját, és meghatározta az ajánlat tartalmi és formai követelményeit, valamint bemutatta az értékelést. A dokumentáció tartalmazta a szállításiszerzõdés-tervezetet is.<br>
Ajánlatkérõ a dokumentációt megvásárlók által feltett kérdéseket még az ajánlattételi szakaszban megválaszolta. A 2000. december 4-i ajánlattételi, egyben bontási határidõig az alábbi 13 ajánlattevõ nyújtott be ajánlatot: Profon Kft., Inter-Computer Kft., Számalk Informatikai Rt., a VAR Kft., az Unitis Rt., a Minor Rt., a Kventa Kft., a KFKI Direct Kft., A Human-Soft Kft., a Selektrade Computer Kft., a Szinva-Net Kft., a Szintézis Kft. és kérelmezõ. Az ajánlatok bontása során ajánlatkérõ megállapította, hogy a VAR Kft., az Unitis Kft. és a Számalk Rt. az aláírási címpéldányát másolatban csatolta és az nincs hitelesítve.<br>
Ajánlatkérõ az ajánlatokat Szakmai Értékelõ Bizottságban értékelte.<br>
Ennek kapcsán 2000. december 7-én a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján felvilágosítást kért a nem egyértelmû kijelentések tisztázása érdekében, és ennek megválaszolására a határidõt 2000. december 8-ában jelölte meg.<br>
Ezt követõen 2000. december 8-án írásban jelezte ajánlattevõk felé, hogy az elbírálási határidõt meghosszabbítja és az eredményhirdetés 2001. február 2-án lesz. Ebben az értesítésben választ kért arra, hogy az ajánlatban megfogalmazott feltételekkel az ajánlattevõk fenn tartják-e ajánlatukat a megváltozott idõpontig. A Profon Kft. kivételével a többi 12 ajánlattevõ a meghosszabbított határidõig az ajánlatát fenntartotta.<br>
Ajánlatkérõ 2000. december 11-én elkészítette a hiánypótlásról szóló jegyzõkönyvet és azt megküldte a 12 ajánlattevõnek. E jegyzõkönyv szerint hiánypótlásra volt felhíva különbözõ okokból a kérelmezõ, a Humán-Soft Kft., a KFKI Direct Kft., a Minor Rt., a Profon Kft., a Selektrade Kft., a Szintézis Rt., a Szinva-Net Kft. Ajánlatkérõ a hiánypótlásra a határidõt 2000. december 14-ében állapította meg. Még ennek letelte elõtt 2000. december 13-án tájékoztatta ajánlattevõket, hogy az ajánlati árak összesítésében nyilvánvaló számítási hiba van, ezért a Kventa Kft., a Szintézis Kft. és az Unitis Kft. ajánlati árát korrigálta és az errõl szóló értesítést a bontási jegyzõkönyvvel együtt a felek részére megküldte.<br>
A Szakmai Értékelõ Bizottság a 2000. december 18-i ülésén az ajánlatokat értékelte és kialakította a véleményét, melyet megküldött a Vizsgálóbiztosi Csoportnak.<br>
A közbeszerzési ellenõr felülvizsgálta a dokumentumokat, amiket nem fogadott el, és a véleményével azt visszaadta "átdolgozásra", majd 2001. január 2-án megküldte az ajánlattevõknek az elírás miatt javított bontási jegyzõkönyvet is. Ugyanezen a napon a Humán-Soft Kft.-tõl felvilágosítást kért a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján tekintettel arra, hogy a teljesítési határidõ kétféleképpen lett megjelölve az ajánlatban. A pontosítás során megállapítást nyert, hogy a Humán-Soft Kft. ajánlatában 60 nap az ajánlat teljesítési határideje. Errõl a többi ajánlattevõt is értesítette ajánlatkérõ.<br>
A Szakmai Értékelõ Bizottság 2001. január 3-án újra értékelte az ajánlatokat, de ennek az eredményét sem tartotta megfelelõnek a Vizsgálóbiztosi Csoport, mivel olyan hiánypótlásra is kértek (adtak) lehetõséget, mely nem tartozik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. §-aiban megjelöltekre.<br>
Az álláspontok egyeztetése után megszületett a javaslat a nyílt közbeszerzési eljárás eredményének megállapítására, de a Közbeszerzési Bizottság ülésén nem született határozat, mivel a szavazás során három igen és három tartózkodás volt arról, hogy egy ajánlattevõ mind a három részfeladatra, illetve egy ajánlattevõ kettõ részfeladatra tett érvényes ajánlatot, tehát a közbeszerzési eljárás eredményes volt.<br>
A fõpolgármester 2001. február 1-jén egyetértett azzal, hogy eredménytelenné nyilvánítsák a közbeszerzési eljárást, és a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja szerint hirdetmény közzétételével induló tárgyalásos eljárásra kerüljön sor a tárgyban megnevezett eszközök beszerzésére.<br>
Fenti döntésnek megfelelõen a 2001. február 2-i eredményhirdetésen eredménytelenné nyilvánították az eljárást az alábbi okok miatt:<br>
– a Profon Kft. ajánlatát nem tartotta fenn a meghosszabbított határidõre,<br>
– az Inter-Computer Kft. cégkivonata 30 napnál régebbi,<br>
– a Számalk Rt. az aláírási címpéldány másolatát és a termékleírás angol nyelvû változatát csatolta csak be,<br>
– a VAR Kft. az aláírási címpéldányt másolatban, a termékleírást angol nyelven csatolta,<br>
– az Unitis Kft. az aláírási címpéldányt másolatban csatolta,<br>
– a Minor Rt.-nek a cégkivonata 30 napnál régebbi, a termékleírás pedig angol nyelvû,<br>
– a Kventa Kft. a banki nyilatkozatot nem a dokumentáció szerint csatolta, a PC mûszaki ismertetése angol nyelvû,<br>
– a KFKI Direct Kft.-nek a cégkivonatban szereplõ tevékenységi köre nem tartalmazza a számítógép-kereskedelem, vagy -gyártás tevékenységi kört, ezen túlmenõen a mennyiségi eltérés vállalásáról sem nyilatkozott,<br>
– a Humán-Soft Kft. ajánlatából hiányzik a nyilatkozat, hogy jogosult a termék forgalmazására, a termékleírást pedig csak angol nyelven csatolta,<br>
– a Selectrade Kft. a mennyiségi eltérés vállalásáról nem nyilatkozott, banki nyilatkozata nem a dokumentáció szerinti, a termékleírás pedig csak angol nyelven van ajánlatában,<br>
– a Szinva-Net Kft. a mennyiségi eltérés vállalásáról nem nyilatkozott,<br>
– a Szintézis Kft. ajánlatában a termékleírás angol nyelvû,<br>
– kérelmezõ ajánlatában a termékleírás angol nyelvû.<br>
Az eredményhirdetésrõl szóló jegyzõkönyvet ajánlatkérõ az ajánlattevõk részére megküldte.<br>
Kérelmezõ 2001. február 12-én jogorvoslati kérelemmel fordult a Döntõbizottsághoz.<br>
Ebben kérte a jogsértés megállapítását, ajánlatkérõ jogsértõ döntésének megsemmisítését kérelmezõre vonatkozóan, valamint ajánlatkérõ költségekben marasztalását és tárgyalás tartását is. Kérelmét alapvetõen azzal indokolta, hogy a szerverekre vonatkozó ajánlatukba becsatolt angol nyelvû leírás fényképeket is tartalmazó prospektus. Az ajánlatkérõ által elõírtak szerint töltötték csak ki a termékleírásra vonatkozó magyar nyelvû részt. Erre tekintettel nem végezték el a teljes körû fordítását az angol nyelvû szövegnek, mivel csak az ajánlatkérõ által kérteket értelmezték úgy, hogy azt kell magyar nyelven beadni. Elõadta azt is, hogy az általuk készített munkaállomások és számítógépek vonatkozásában természetesen külföldi nyelvû termékleírás nincs, hisz az arról szóló magyar nyelvû leírást az ajánlatuk tartalmazza. Ez elegendõ, tekintettel arra, hogy a munkaállomást maguk készítik, így annak angol nyelvû leírása nem is lehet. Az angol nyelvû leírás, amit csatoltak az ajánlatukhoz, az valójában csak egy melléklet, ami nélkül is érvényes az ajánlatuk.<br>
Ajánlatkérõ írásos észrevételében és a tárgyaláson indítványozta a jogorvoslati kérelem elutasítását megalapozatlanság címén és egyben kérte kérelmezõ költségekben marasztalását is. Álláspontja szerint kérelmezõ alaptalanul hivatkozik arra, hogy ajánlata érvénytelenné nyilvánításának tartalmi oka ne lenne helytálló. Kérelmezõ ajánlatából megállapítható, hogy az ajánlat 6.3.2.4. szám alatti termékleírás címet viselõ fejezetében benyújtott angol nyelvû termékleírásoknak az ajánlat elbírálásához szükséges részei nem találhatók meg teljeskörûen magyar nyelven. Az nem fedi le az angol nyelvû termékleírást, hanem az csak egy jelentõsen szûkített változat, így a kérdéses magyar nyelvû összefoglaló nem tekinthetõ az ajánlati felhívásban megkövetelt termékleírásnak. Álláspontja szerint megalapozatlan az a kérelmezõi hivatkozás is, hogy a becsatolt angol nyelvû melléklet csak fényképeket tartalmaz a termék képi megjelenítése végett, hiszen ennek mind a 6.3.2.4. számú fejezet címe, mind pedig a puszta fényképnél bõvebb tartalma ellentmond.<br>
Elõadta azt is a tárgyaláson, hogy a rendeletüknek megfelelõen 2001. február 1-jén a fõpolgármester döntött az eljárás lezárásáról. Az elõtte lévõ közbensõ események a rendelet értelmében csak döntés-elõkészítõ fázisok. A döntést követõ 5 napon belül küldték meg minden egyes ajánlattevõ részére az errõl szóló jegyzõkönyveket, tehát e kérdésben jogsértést nem követtek el. Nem vitatta azt a jogorvoslati eljárás során, hogy a részajánlattétel megengedett volt a szerverekre és a munkaállomásokra is külön-külön.<br>
Kérelmezõ ajánlatának érvénytelenné nyilvánításánál azt vették figyelembe, hogy amennyiben kérelmezõ valamilyen iratot angol nyelven becsatol, mert azt szükségesnek tartja az ajánlatában elhelyezni, akkor ebben az esetben a felhívásnak megfelelõen annak magyar nyelvû fordítása is szükséges. Nem írták elõ a hiteles fordítást, de a teljes körû, magyar nyelvû fordítás kötelezõ lett volna. Álláspontja szerint a kérelmezõ ajánlatában a szerverekre vonatkozó paramétereket nem teljeskörûen csatolta be magyar nyelven.<br>
A tárgyaláson azt az indítványát, hogy a Döntõbizottság a kérelmezõt marasztalja a költségek viselésében, visszavonta.<br>
A Döntõbizottság a jogorvoslati eljárás során az arra vonatkozó kérelem és a törvényi feltételek hiányában ideiglenes intézkedést nem alkalmazott.<br>
Az ügyben érdekelt felek közül a Minor Rendszerház Rt. írásban úgy nyilatkozott, hogy nem tartja elfogadhatónak az ajánlata érvénytelenné nyilvánítását az ajánlatkérõ által megjelölt okból. Megítélése szerint a termékekkel kapcsolatban az ajánlat elbírálásához szükséges információt az ajánlatuk magyar nyelven, mégpedig az ajánlatkérõ által kért formában tartalmazta. Meggyõzõdésük, hogy egy beszerzés során mindkét fél érdeke, hogy ajánlatkérõ a kötelezõ kritériumokon felül is megismerje az ajánlott eszközöket, valamint az értékelés menetét elõsegítendõ, általuk csatolt angol nyelvû prospektusokat, termékleírásokat is. Álláspontja szerint ajánlatuk ezek nélkül is érvényes és értékelhetõ lett volna. Az ajánlatukban szereplõ cégkivonat lényegileg megfelelt a felhívás követelményeinek, de amennyiben ajánlatkérõ ezt kifogásolta volna, akkor azt hiánypótlás keretében becsatolták volna a felhívásban írt formában.<br>
A VAR Kft. írásos észrevételében közölte, hogy nem igényli tárgyalás tartását, mivel az eredményhirdetésen dr. Blázsik Raimund megbízott ügyosztályvezetõ közölte, hogy valamennyi ajánlattevõ részvételével tárgyalásos formában folytatódik a közbeszerzési eljárás.<br>
Az ügyben érintett többi ajánlattevõ érdemi észrevételt nem tett a jogorvoslati eljárás során.<br>
A Döntõbizottság a rendelkezésére álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a kérelem részben megalapozott, és ajánlatkérõ megsértette a rendelkezõ részben írtakat.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlat felbontásakor, illetõleg azt követõen megállapítja, hogy mely ajánlatok érvénytelenek.<br>
E szabályt figyelembe véve megállapítható, hogy ajánlatkérõnek az eljárást lezáró döntése kihirdetésének pillanatáig lehetõsége van arra, hogy az ajánlatok érvénytelenségét megállapítsa.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A kérelem keretei között maradva a Döntõbizottság a kérelmezõ ajánlatát megvizsgálva megállapította, hogy az teljes körû, nevezetesen, hogy mind a hat részre tartalmazott ajánlatot.<br>
A Döntõbizottság ajánlatkérõ által sem vitatottan megállapította, hogy az ajánlati felhívás 3. pontja szerint a hat részre három tételben kívánt nyertest hirdetni. Nevezetesen a 3 db notebookra, az 1–2. részre, tehát az 1+2 db szerverre és a 3–5. részre, azaz az 1 db grafikus munkaállomásra, a 25 db multimédiás számítógépre, valamint a 40 db PC-re együttesen.<br>
Fentiekre tekintettel a Döntõbizottság megállapította, hogy ajánlatkérõ a kérelmezõ ajánlatának csak a szerverek (1–2) és a notebook (6) ajánlati részében nyilváníthatta volna érvénytelenné, mivel a kérelmezõ ajánlatában a különbözõ típusú számítógépek ismertetéséhez nem volt szükséges idegen nyelvû leírás, tekintettel azon kérelmezõi nyilatkozatra – melyet ajánlatkérõ sem vitatott –, hogy a kérelmezõ által készített munkaállomások vonatkozásában természetesen külföldi nyelvû termékleírás nem szükséges, mivel a munkaállomásokat és számítógépeket, illetve PC-ket a kérelmezõ készíti, és az azokhoz fûzött magyar nyelvû termékleírás a rendelkezésre állt.<br>
A Döntõbizottság álláspontja szerint – amit ajánlatkérõ Közbeszerzési Bizottsága szavazata is alátámaszt – azon részajánlatokra, melyek megfeleltek az ajánlati felhívás és dokumentáció feltételeinek, jogszerûen nem lehet olyan megállapítást alkalmazni, hogy azok érvénytelenek.<br>
A Döntõbizottság álláspontja szerint azzal, hogy a kérelmezõ három részajánlatából kettõben angol nyelvû termékleírás volt, mivel ezen termékeket nem a kérelmezõ gyártja, illetve készíti, szükséges volt becsatolni a teljes körû angol nyelvû termékleírás magyar fordítását is, tehát a jogorvoslati kérelem e vonatkozásában nem helytálló. A Döntõbizottság nem fogadhatta el kérelmezõ azon álláspontját, hogy a termékleírás kivonata is elegendõ tekintettel arra, hogy a termékleírás csak mellékletként került becsatolásra, és annak lényegi elemeit a szöveges magyar fordítás tartalmazza.<br>
A Döntõbizottság elfogadta ajánlatkérõnek azt az álláspontját, hogy amennyiben egy külföldi nyelvû (angol) termékleírás teljes körû fordítása nem történik meg, akkor az nem tekinthetõ a dokumentációban, illetve a felhívásban megfelelõnek, hisz a felhívás szerint az ajánlattétel nyelve a magyar. Az ajánlatnak része a megajánlott termék leírása (prospektusa) attól függetlenül, hogy abban fényképmellékletek is szerepelnek, hisz magáról a termékrõl szóló tájékoztatót a gyártó is azért csatolja a prospektusba, mert annak fontosságát õ maga is úgy ítéli meg, hogy annak közzététele indokolt.<br>
Erre tekintettel kérelmezõ akkor tehetett volna megfelelõ ajánlatot, ha ezt a termékleírást teljes körû hiteles, vagy nyers fordításban is az ajánlatához csatolja.<br>
A Döntõbizottság megállapította azt is a rendelkezésére álló iratokból, hogy ajánlatkérõ a 2001. február 1-jei döntését – melyet a fõpolgármester hagyott jóvá – idõben, a törvényben meghatározott keretek között írásban megküldte az ajánlattevõk részére, így az erre vonatkozó kérelmezõi sérelem is megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének b) pontja szerint eredménytelen az eljárás, ha kizárólag érvénytelen ajánlatok érkeztek.<br>
A Döntõbizottság a kérelem keretei között maradva megállapította, hogy részajánlattétel megengedett volt a munkaállomások és a kapcsolódó számítógépek, illetve PC-k vonatkozásában is, ezért ajánlatkérõ e részteljesítés vonatkozásában jogosulatlanul nyilvánította érvénytelenné a kérelmezõ ajánlatát, tekintettel arra, hogy az mindenben megfelelt a felhívásnak és a dokumentációnak. Erre tekintettel – az utóbb hivatkozott törvényi rendelkezés alapján – ajánlatkérõ jogellenesen nyilvánította a közbeszerzési eljárást eredménytelenné, hisz volt olyan részajánlat, mely az ajánlatkérõ által hivatkozott indokok alapján nem volt érvénytelen. Ennek értelmében az eljárás sem nyilvánítható eredménytelennek még abban az esetben sem, ha a 13 ajánlattevõ közül esetleg csak egy ajánlattevõnek egyetlen részajánlata is érvényes.<br>
A Döntõbizottság a fent leírt indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a jogorvoslati kérelem alaptalan részét a Kbt. 88. § (1) bekezdésének a) pontja szerint elutasította, míg a megállapított jogsértésre tekintettel a Kbt. 88. § (1) bekezdésének c), d) és h) pontja szerinti jogkövetkezményeket alkalmazta ajánlatkérõvel szemben.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 14.<br>
<br>
Dr. Bíró László s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>