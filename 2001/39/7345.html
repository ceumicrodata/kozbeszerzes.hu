<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7345)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.2S6/15/2001.<br>
<br>
Tárgy: Siemens Rt. jogorvoslati kérelme a Budapesti Elektromos Mûvek Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Siemens Rt. (1143 Budapest, Gizella u. 51–57., képviseli: dr. Patay Géza ügyvéd, 1026 Budapest, Pasaréti út 72., a továbbiakban: kérelmezõ) jogorvoslati kérelmét, melyet a Budapesti Elektromos Mûvek Rt. (1132 Budapest, Váci út 72–74.) és az Észak-magyarországi Áramszolgáltató Rt. (3525 Miskolc, Dózsa Gy. u. 13., képviseli: dr. Kalló Márk ügyvéd, 1136 Budapest, Hollán Ernõ u. 4., a továbbiakban: ajánlatkérõ) "háromfázisú, négyvezetékes, indukciós vagy elektronikus hatásos, egytarifás, közvetlen csatlakozású, 5 A-es alapáramú, 30 A-es vagy ezt meghaladó névleges legnagyobb áramú villamos fogyasztásmérõ beszerzése" tárgyú közbeszerzési eljárása ellen nyújtott be elutasítja.<br>
A közbeszerzési eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. január 31-én megjelent 5. számában tett közzé ajánlati felhívást nyílt eljárás megindítására. Az Észak-magyarországi Áramszolgáltató Rt. a Budapesti Elektromos Mûvek Rt.-t bízta meg az eljárás lefolytatásával. Az ajánlatkérõ a beszerzés tárgyát és mennyiségét az alábbiak szerint határozta meg:<br>
A Budapesti Elektromos Mûvek Rt. részére 18 000 db háromfázisú, négyvezetékes, indukciós vagy elektronikus hatásos, egytarifás, közvetlen csatlakozású, 5 A-es alapáramú; 30 A-es vagy ezt meghaladó névleges legnagyobb áramú villamos fogyasztásmérõ + 80%-os eltéréssel.<br>
Az Észak-magyarországi Áramszolgáltató Rt. részére 7000 db háromfázisú, négyvezetékes, indukciós vagy elektronikus hatásos, egytarifás, közvetlen csatlakozású, 5 A-es alapáramú, 30 A-es vagy ezt meghaladó névleges legnagyobb áramú villamos fogyasztásmérõ + 25%-os eltéréssel az ajánlati dokumentációban meghatározott mûszaki követelmények szerint.<br>
Az ajánlati felhívás alapján részajánlattétel nem volt megengedett, a többváltozatú ajánlattételt az ajánlatkérõ lehetõvé tette indukciós vagy elektronikus villamos fogyasztásmérõre.<br>
Az ajánlati felhívás 4. pontja szerint a teljesítés határideje a szerzõdéskötéstõl számított 30. naptól folyamatosan, az ajánlati dokumentációban meghatározott ütemezés szerint 2001. november 15-i véghatáridõvel.<br>
Az ajánlati felhívás 11. pontja tartalmazta az ajánlattevõktõl a pénzügyi; gazdasági és mûszaki alkalmasságuk igazolására kért adatokat és tényeket, valamint a szerzõdés teljesítésére alkalmatlanná minõsítés szempontjait.<br>
Ajánlatkérõ az ajánlati felhívás 13. a) pontjában jelölte meg az ajánlatok elbírálásának szempontjaként a legalacsonyabb összegû ellenszolgáltatást.<br>
Az ajánlati felhívás 15. b) pontja szerint a szerzõdéskötés idõpontja az eredményhirdetés utáni 8. nap.<br>
Az ajánlatkérõ az ajánlati felhívás 16. pontjában többek között elõírta, hogy az ajánlathoz csatolni kell az ajánlattevõ 3 hónapnál nem régebbi cégkivonatát és a még be nem jegyzett módosítási kérelmei cégbíróság által érkeztetett példányának másolatát, aláírási címpéldányának, illetve közjegyzõ által hitelesített másolati példányát, valamint a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46 §-a</a> körébe tartozó igazolásokat és nyilatkozatokat.<br>
Ajánlatkérõ az ajánlattevõk részére ajánlati dokumentációt is biztosított, amelynek részei voltak a részletes mûszaki leírás, a kereskedelmi és egyéb szerzõdési feltételek, az ajánlat és a mellékletek.<br>
A kért ellenérték meghatározása körében ajánlatkérõ elõírta, hogy "az ajánlati árat forintban kell megadni. Az ajánlati árba beleértendõk a fizetendõ adók, vámok, illetékek, a szállítás és a szükséges szállítmány biztosítás költsége is. Amennyiben az ajánlattevõ külföldi, úgy ajánlatát más konvertibilis fizetõeszközben is meghatározhatja. A paritásnál azonban a DDU szerinti teljesítési helyet kell figyelembe venni.<br>
Amennyiben a szállítási idõszakban az ajánlattevõ az egységárat változtatni kívánja, az ajánlatában pontosan határozza meg azokat az áralkalmazási feltételeket, amelyek alapján bármelyik idõpontra vonatkozóan egyértelmûen meghatározható az egységár".<br>
A dokumentáció "Ajánlat" címû fejezetében ajánlatkérõ meghatározta, hogy az árajánlatokat az 1. számú melléklet szerinti árûrlap kitöltésével kell megadni.<br>
Ajánlatkérõ elõírta továbbá, hogy az ajánlathoz csatolandók az ajánlati felhívás 11. a) és 16. pontjában meghatározott nyilatkozatok, igazolások és egyéb iratok. Erre vonatkozó további információkat a 3.5.2. pont tartalmaz.<br>
A 3.5.2. pontban az ajánlatkérõ elõírta, hogy az ajánlathoz csatolni kell a vonatkozó ajánlati felhívás 16. pontjában meghatározott nyilatkozatokat és igazolásokat, valamint részletezte a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a alapján a benyújtandó igazolásokat és nyilatkozatokat, kiemelve, hogy a hatóságok igazolásai csatolandók eredeti, vagy másolati példányban.<br>
Ajánlatkérõhöz 2001. február 27-én a Ganz Mérõgyár Kft. részérõl tisztázó kérdés érkezett, mely arra irányult, hogy "ha egy pályázó egynél több tenderre ad be ajánlatot a tárgyi ajánlatkérésre elegendõ-e az igazolásokat egy példányban, eredetiben beadni". E kérdésfeltevésnek az alapvetõ oka az volt, hogy ajánlatkérõ a Közbeszerzési Értesítõben (5. sz.) a tárgyi közbeszerzési eljáráson kívül még három tárgyban tett közzé ajánlati felhívást nyílt eljárás megindítására. A beszerzés tárgyai hasonlóak voltak, így a potenciális ajánlattevõi kör is. Ajánlatkérõ az ajánlattevõi kérdésre 2001. február 27-én azt a választ adta, "ha a fenti tárgyhoz kapcsolódóan az ajánlattevõ több tenderre ad be ajánlatot abban az esetben elegendõ az egyik ajánlathoz csatolni az igazolások eredeti példányait. A többi ajánlatban csak az igazolások másolati példányait kell csatolni és egy nyilatkozatot, mely tartalmazza az utalást, hogy melyik számú tenderben találhatóak az igazolások eredeti példányai."<br>
Ajánlatkérõ ezen válaszát 2001. március 1-jén postázta valamennyi érdekelt ajánlattevõ részére, akik a dokumentációt megvásárolták. Így a válaszról többek között a kérelmezõ is értesült.<br>
Az ajánlatok bontására 2001. március 13-án került sor. Az ajánlattételi határidõig öt ajánlattevõ nyújtotta be az ajánlatát: a Schlumberger-Ganz Mérõgyár Kft., ABB Energir Kft., Bankonzult Kft., Enermet OY., és kérelmezõ.<br>
A bontási jegyzõkönyv szabályszerûen tartalmazta a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésben foglalt adatokat, azaz az ajánlattevõk nevét, székhelyét, teljesítési határidõt és a kért ellenszolgáltatás összegét.<br>
Ajánlatkérõ az ajánlatok bontásáról szóló jegyzõkönyvet az ajánlattevõk részére megküldte.<br>
Ajánlatkérõ 2001. március 26-án kelt levelében tájékoztatta az ajánlattevõket, hogy a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdés alapján az eredményhirdetést elhalasztják, amelynek indoka az ajánlatok elbírálása során további mûszaki egyeztetés felmerülésének szükségessége. Az eredményhirdetés új idõpontjaként ajánlatkérõ 2001. április 12-ét jelölte meg.<br>
Ajánlatkérõ ezt követõen az ajánlatokat elbírálta és az elbírálás során az ABB Energir Kft. ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek minõsítette, mert az ajánlat nem felelt meg az ajánlati felhívásban, illetõleg a dokumentációban meghatározott feltételeknek. Az eljárás nyertese a Schlumberger-Ganz Mérõgyár Kft. lett, az ezt követõ legkedvezõbb ajánlatot tevõ a kérelmezõ volt, az eredményhirdetés 2001. április 12-én megtörtént.<br>
A kérelmezõ a törvényes határidõn belül 2001. április 20-án nyújtott be jogorvoslati kérelmet, melyben kérte a jogsértés megállapítását, ajánlatkérõ közbeszerzési eljárást lezáró döntésének megsemmisítését, ideiglenes intézkedésként a szerzõdéskötés megtiltását.<br>
Indoklásként elõadta, hogy a nyertes ajánlat a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen, mert ajánlata nem felelt meg az ajánlati felhívás és dokumentációt elõírásainak, nevezetesen aláírási címpéldánya nem az ajánlati felhívás 16. pontjában elõírtak szerint, hanem egyszerû másolatban került becsatolásra.<br>
Az ajánlatok elbírálása is jogsértõ volt, mert kérelmezõ álláspontja szerint a legalacsonyabb összegû ellenszolgáltatást tartalmazó ajánlatot kérelmezõ nyújtotta be.<br>
Ajánlatkérõ az ajánlatok elbírálása során a legalacsonyabb ellenszolgáltatás vizsgálatánál nem vette figyelembe az idõtényezõt, amely egy megajánlott árat az idõ elteltével kedvezõbbé is tehet.<br>
Az ajánlatkérõ a többváltozatú ajánlattételt is lehetõvé tette, így mód volt indukciós vagy elektronikus villamos fogyasztásmérõ megajánlására is, ez pedig azt eredményezi, hogy az ajánlatkérõ által választott elbírálási szempont alapján nem tette lehetõvé az ajánlatok esélyegyenlõség biztosításával történõ összehasonlíthatóságát.<br>
Az ajánlati felhívás 15. b) pontja szerint a szerzõdéskötés idõpontja az eredményhirdetés utáni 8. nap. Ez a meghatározás ellentmond a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdésben foglaltaknak, mely szerint a szerzõdés megkötésének idõpontját az ajánlati felhívásban kell meghatározni azzal, hogy az nem határozható meg az eredményhirdetést követõ napjától számított 8. napnál korábbi és 30. napnál késõbbi idõpontban.<br>
Ajánlatkérõ az eredményhirdetés idõpontját elhalasztotta azzal az indoklással, hogy további mûszaki egyeztetés vált szükségessé. A nyílt közbeszerzési eljárásban az ajánlattevõkkel tárgyalásokat folytatni nem lehet, így kérte, hogy a Döntõbizottság vizsgálja meg, hogy ajánlatkérõ mit értett a "mûszaki egyeztetés" kifejezés alatt.<br>
Ajánlatkérõ a megalapozatlan jogorvoslati kérelem elutasítását kérte. Indoklásként elõadta, hogy a nyertes ajánlattevõ ajánlata nem minõsült érvénytelennek, mert jelen eljárással párhuzamosan futó másik közbeszerzési eljárásban csatolta a közjegyzõ által hitelesített aláírási címpéldányt és a 2001. február 27-én kelt ajánlatkérõi tájékoztatásnak megfelelõen a nyertes ajánlattevõ nyilatkozott, hogy az eredeti példány melyik közbeszerzési eljárásban benyújtott ajánlatban található.<br>
Az elbírálás szempontja a legalacsonyabb összegû ellenszolgáltatás volt, így ajánlatkérõ az ajánlatok bontásakor ismertetett árakat jogosult az elbírálás során figyelembe venni, az áron túlmenõen egyéb szempontokat, így pld. a számlázásból eredõ esetleges elõnyöket nem.<br>
Ajánlatkérõ számára az indukciós és elektronikus fajtájú fogyasztásmérõ is megfelelt, ezért tette lehetõvé a többváltozatú ajánlattételt, ezen belül pedig a legalacsonyabb árú fogyasztásmérõt kívánta beszerezni.<br>
Az ajánlati felhívás 15/b pontjában meghatározott szerzõdéskötési idõpont jogszerû volt. Az eredményhirdetés elhalasztását pedig ajánlatkérõnél felmerülõ belsõ mûszaki egyeztetések indokolták.<br>
A Schlumberger-Ganz Mérõgyár Kft. érdemi észrevételében kérte a megalapozatlan jogorvoslati kérelem elutasítását. Álláspontja szerint ajánlatkérõ jogszerûen bonyolította le a közbeszerzési eljárását. Az ajánlatkérõ 2001. február 27-én adott válaszából egyértelmû volt, hogy az aláírási címpéldány eredeti vagy közjegyzõ által hitelesített példányát abban az esetben, ha az ajánlattevõ a hasonló tárgyú a K. É.-ben egy napon közzétett négy közbeszerzési eljárás közül többre is nyújt be ajánlatot, úgy csak az egyik ajánlathoz kell azt csatolni. Az ajánlati áruk a legkedvezõbb volt, így jogszerûen lett az eljárás nyertese, az ajánlati áron kívül egyéb szempontokat az ajánlatkérõ nem értékelhetett. A szerzõdéskötés idõpontjával kapcsolatos jogorvoslati kérelemrész elkésett, mert ezt az elõírást az ajánlati felhívás tartalmazta.<br>
A Döntõbizottság a D.256/4/2001. számú határozatában ideiglenes intézkedést alkalmazott, és az eljárást lezáró szerzõdéskötést megtiltotta.<br>
A Döntõbizottság a közbeszerzési eljárásban keletkezett iratok, felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A Döntõbizottság elsõdlegesen azt vizsgálta, hogy a nyertes ajánlat megfelelt-e az ajánlati felhívás és dokumentáció elõírásainak, azaz érvényes volt-e.<br>
Az ajánlati felhívás 16. pontjában ajánlatkérõ a cégkivonat és az aláírási címpéldány csatolását kérte. A cégkivonat esetén a másolati példány csatolását, az aláírási címpéldány vonatkozásában pedig "az aláírási címpéldány, illetve a közjegyzõ általhitelesített másolati példány csatolandó" a felhívás szerint. Tény, hogy ajánlatkérõ ezen elõírásával az ajánlati címpéldány eredeti vagy közjegyzõ által hitelesített másolatának csatolását várta el az ajánlattevõktõl.<br>
A dokumentáció 3.5.2. pontja részletezte az ajánlathoz csatolandó egyéb a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a körébe tartozó igazolásokat és nyilatkozatokat, e körben ajánlatkérõ külön meghatározta, hogy mely hatóságok által kiállított igazolások csatolandók eredeti vagy másolati példányban.<br>
A fentiekbõl következõen megállapítható, hogy ajánlatkérõnek kizárólag az aláírási címpéldány vonatkozásában volt az az elvárása, hogy az eredeti vagy azzal egyenértékûnek minõsülõ közjegyzõ által hitelesített másolati formában kerüljön csatolásra.<br>
A közbeszerzési eljárás során feltett ajánlattevõi kérdésre ajánlatkérõ részérõl az a válasz érkezett, hogy ha a beszerzés tárgyához kapcsolódóan ajánlattevõ több tenderre ad be ajánlatot, elég egyik ajánlathoz csatolni az igazolások eredeti példányait, a többi ajánlatba elegendõ egy nyilatkozat, mely tartalmazza, hogy melyik eljárásban beadott ajánlat tartalmazza az igazolások eredeti példányait.<br>
Az ajánlatkérõnek a dokumentációval kapcsolatos kiegészítõ tájékoztatója a dokumentáció részévé vált, az abban foglaltakat ajánlattevõknek az ajánlatuk elkészítésénél figyelembe kellett venni.<br>
A közbeszerzési eljárásban résztvevõ ajánlattevõk ezt az ajánlatkérõi kiegészítést tudomásul vették, az abban foglaltakat nem kifogásolták, a törvényes határidõn belül e tárgyban jogorvoslati kérelmet nem terjesztettek elõ.<br>
A Döntõbizottság ennek alapján nem vizsgálta, hogy ajánlatkérõi válasz tartalmában jogszerû volt-e, azt viszont megállapította, hogy az esélyegyenlõség elve sérelmet nem szenvedett, hiszen ezt a választ az eljárásban résztvevõk ismerték és ajánlataikat ezen információ birtokában tették meg. Így az ennek megfelelõ ajánlatot nem lehet érvénytelennek tekinteni. A rendelkezésre álló iratokból egyértelmûen megállapítható volt, hogy az eljárásban ajánlatkérõ kizárólag az aláírási címpéldány eredetiségét, illetve az azzal egyenértékû közjegyzõ által hitelesített másolatot követelte meg, tehát a többi hatóság által kiállított igazolás másolati példányának csatolásával is érvényes ajánlatot lehetett tenni.<br>
Ebbõl pedig következik, hogy a 2001. február 27-én kelt ajánlatkérõi választ tartalmában értelmezni kell az aláírási címpéldányra is. A nyertes ajánlattevõ a jelen közbeszerzési eljárásban ajánlatához csatolta az aláírási címpéldány másolatát és egyben ajánlatkérõ elõírásának megfelelõen nyilatkozott. A Döntõbizottság megállapította, hogy a 2001. évi egyfázisú villamos fogyasztásmérõ beszerzése (5-30 A-es) címû azonosító: 3213/589/2000 ajánlati felhívásra benyújtott ajánlathoz került csatolásra az aláírási címpéldány közjegyzõ által hitelesített másolata.<br>
A nyertes ajánlat ennek alapján pedig megfelelt az ajánlati felhívás, illetve dokumentáció elõírásában foglaltaknak, így az nem érvénytelen. A Döntõbizottság kérelmezõ állítását, mely szerint az aláírási címpéldányra az ajánlatkérõ 2001. február 27-i válasza nem vonatkozott, nem fogadta el.<br>
Ajánlatkérõ az ajánlati felhívás 13. a) pontjában elbírálás szempontjának a legalacsonyabb összegû ellenszolgáltatást állapította meg.<br>
A bontási jegyzõkönyvben ajánlatkérõ az alábbi ellenszolgáltatási összegeket rögzítette.<br>
Nyertes:<br>
<br>
1. és 2. sz. változat (alap és opcionális ajánlat)<br>
– indukciós 10 630 Ft + 25% áfa<br>
– elektronikus 13 600 Ft + 25% áfa<br>
Alternatív ajánlat:<br>
<br>
1. és 2. sz. változat (alap és opcionális)<br>
– indukciós 10 630 Ft + 25% áfa<br>
– elektronikus 12 600 Ft + 25% áfa<br>
Kérelmezõ:<br>
<br>
1. és 2. sz. változat (alap és opcionális)<br>
– indukciós 11 200 Ft + 25% áfa<br>
A fentiekbõl következõen a nyertes által ajánlatot ellenszolgáltatás összege a kérelmezõnél kedvezõbb volt. Ajánlatkérõ tehát helyesen döntött az alacsonyabb ellenszolgáltatást tartalmazó ajánlat nyertessé nyilvánításáról.<br>
A Döntõbizottság álláspontja szerint amennyiben ajánlatkérõ a legalacsonyabb összegû ellenszolgáltatás alapján kívánja az ajánlatokat értékelni, kizárólag a megajánlott árat veheti figyelembe. Ez esetben egyéb tényezõk értékelésére nem kerülhet sor. Egyéb szempontok mint a késõbbi számlázásból eredõ esetleges elõnyök itt nem értékelhetõek.<br>
Tény, hogy egy jó szerzõdéskötésnek az áron kívül számos egyéb feltétele is van, így pld. a számlázási határidõ is, azonban ajánlatkérõ amennyiben ezt is értékelni kívánja, így az összességében legelõnyösebb ajánlat szempontja alapján kell hogy az ajánlatok elbírálását meghatározza és e körben egyik részszempontként figyelembe vegye a számlázási határidõt. Jelen esetben ajánlatkérõ nem ezzel a lehetõséggel élt, kizárólag a megajánlott ár alapján kívánt értékelni. A döntése fentiek alapján pedig jogszerû volt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79 § (</a>7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Az ajánlati felhívás a K. É. 2001. január 31-i számában került közzétételre. Az ajánlati felhívás tartalmazta az elbírálás szempontját és tartalmazta a szerzõdéskötés idõpontját is, a többváltozatú ajánlattétel lehetõségét. A kérelmezõ az ajánlati felhívás általa jogsértõnek vélt elõírásait a jogvesztõ határidõn belül jogorvoslati kérelemmel nem támadta meg, így az e tekintetben elõterjesztett kérelmi elemek elkéstek.<br>
Kérelmezõ vélelmezte továbbá, hogy az eredményhirdetés idõpontjának elhalasztására esetlegesen az ajánlattételi határidõ lejártát követõen az ajánlattevõkkel folytatott mûszaki egyeztetések indokolták.<br>
Kérelmezõ az eredményhirdetés elhalasztásának idõpontjáról 2001. március 26-án értesült., így az e tárgyban elõterjesztett jogorvoslati kérelem is elkésett. A Döntõbizottság azonban megjegyzi, hogy semminemû adat nem merült fel arra nézve, hogy ajánlatkérõ az ajánlattevõkkel tárgyalt volna, ajánlatkérõ a halasztást belsõ egyeztetések szükségességével indokolta, amelyet kérelmezõ sem cáfolt meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76 § (</a>1) bekezdés c) pontjában biztosított jogkörében eljárva a Kbt. 88 § (1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 31.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>