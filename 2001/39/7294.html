<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (7294)
</b></h2><FONT size=3><i><u></i></u><br>
<br>
13.K.30.418/2001/3.<br>
<br>
A Fõvárosi Bíróság a dr. Lukács Szilveszter ügyvéd (5300 Karcag, Táncsics krt. 15.) által képviselt ÉPKAR Rt. (5300 Karcag, Kiss Antal u. 4. szám.) felperesnek a dr. Eke Pekács Tibor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.611/15/2000.) alperes ellen közbeszerzési határozat bírósági felülvizsgálata iránt indított perében meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy a Fõvárosi Illetékhivatal felhívására fizessen meg az államnak 10 000 (tízezer) Ft feljegyzett kereseti illetéket, valamint 15 napon belül az alperesnek 4000 (négyezer) Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A Jász-Nagykun-Szolnok Megyei Önkormányzat mint ajánlatkérõ a Közbeszerzési Értesítõ 2000. szeptember 20-án megjelent 38. számában tette közzé nyílt eljárás lefolytatására szóló hirdetményét, amelyben az Abádszalóki Füzes Kemping területén 3 db termálmedence építésére írt ki közbeszerzési eljárást.<br>
Az ajánlatkérõ az ajánlati felhívásának 13. pontja szerint az összességében legelõnyösebb ajánlatot kívánta kiválasztani. Az elbírálás szempontjai és súlyszámi a következõk voltak:<br>
– mûszaki teljesítés (4-es súlyszám )<br>
– vállalási ár, fizetési feltételek (3-as súlyszám)<br>
– vállalási határidõ (2-es súlyszám)<br>
– jólteljesítés biztosítékai (1-es súlyszám)<br>
Az értékelési pontszámok valamennyi részszempont esetében 50-tõl 70 pontig terjedtek.<br>
Az ajánlatkérõ nevében és megbízásából eljárt Jász-Nagykun-Szolnok Megyei Önkormányzati Hivatal Térségfejlesztési Irodája ajánlati dokumentációt adott ki az ajánlattevõk részére. A dokumentáció 2. oldala tartalmazta az I. ajánlati lapot azzal a kitétellel, hogy az ajánlati lap hiányos vagy ki nem töltése esetén az ajánlatkérõ tudomásul veszi az ajánlatának érvénytelenségét. Az ajánlati lapon az ajánlattevõ nevét, címét, telephelyét, a bruttó prognosztizált egyösszegû vállalkozási összeget, a munkaterület átvételének idõpontját és a befejezési határidõt kellett az ajánlattevõnek kötelezõen kitöltenie.<br>
Az ajánlatkérõ kiviteli tervdokumentációt is bocsátott az ajánlattevõk rendelkezésére, amely építési, szerkezeti, épületgépészeti villamossági és mélyépítési terv fejezeteket, ezen belül mûszaki leírást, tervjegyzéket és költségvetést tartalmazott.<br>
Az ajánlattételi határidõben a felperes, a TEMPERO Rt., a TÚRSZOL Kft. és a KEREX Kft. nyújtotta be ajánlatát.<br>
A TÚRSZOL Kft. az ajánlatához mellékelt I. számú ajánlati lapon a 2. számú – bruttó prognosztizált egyösszegû vállalkozási összegre vonatkozó – rovatot nem töltötte ki. Ajánlatának 11. oldalán bruttó 87 247 428 Ft összesített ajánlati árat közölt.<br>
Az ajánlatok felbontására 2000. október 31-én került sor, amikor az ajánlatkérõ az ajánlatok beérkezésének sorrendjében ismertette az ajánlattevõ nevét, székhelyét, az ajánlati árat, valamint a teljesítési határidõt. A jegyzõkönyv rögzítette, hogy az ajánlatkérõ a Kbt. értelmében hiánypótlási lehetõséget biztosít az ajánlattevõk részére.<br>
Az ajánlatok bontása során megállapított adatok szerint a TEMPERO Rt. bruttó 153 750 000 Ft ajánlati árra, 2001. május 15-i teljesítési határidõvel, a TÚRSZOL Kft. bruttó 87 247 428 Ft ajánlati árra, 2001. május 14-i teljesítési határidõvel, a felperes 102 443 614 Ft ajánlati árra, 2001. május 20-i teljesítési határidõvel, a KEREX Kft. pedig bruttó 104 826 001 Ft ajánlati árra, 2001. május 22-i teljesítési határidõvel tette meg ajánlatát.<br>
Az ajánlatkérõ a 2000. november 2-án kelt hiánypótlási felhívásában mind a négy ajánlattevõ esetében – 2000. november 8. napjának 12.00 órájáig tartó határidõ biztosításával – megjelölte a pótolandó hiányokat. A TÚRSZOL Kft.-t a közbeszerzés értékének 10%-át meghaladó mértékben igénybe venni, kívánt alvállalkozójának, a CSÕSZER-KER 2000 Kft.-nek vonatkozásában hívta fel adatközlésre.<br>
Az ajánlatkérõ a hiánypótlás teljesítésérõl 2000. november 8-án felvett jegyzõkönyvben felsorolta az ajánlattevõk által pótolt dokumentumokat, megállapítva azt, hogy a TEMPERO Kft. a hiánypótlás lehetõségével nem élt. A TÚRSZOL Kft. esetében megállapította, hogy a I. számú ajánlati lap hiánytalanul kitöltött példánya is becsatolásra került.<br>
A felperes és a KEREX Kft. kérésére az ajánlatkérõ 2000. november 11-én kiegészítette az ajánlatok bontásáról felvett jegyzõkönyvet. Eszerint jegyzõkönyvbe foglalta azt az ajánlatok bontásakor tett megállapítást, hogy a TÚRSZOL Kft. ajánlatának I. sz. ajánlati lapja hiányosan kitöltött, azon az ajánlati ár nem szerepel, és az ajánlat több részében több helyen az ajánlati ár egyértelmûen, bruttó 87 247 428 Ft-ban megállapítható volt. Rögzítette továbbá, hogy a hiánypótlási határidõig az I. sz. ajánlati lap hiánytalanul kitöltve benyújtásra került.<br>
Az ajánlatkérõ bíráló bizottsága a TEMPERO Rt. ajánlatát a hiánypótlás elmulasztása miatt érvénytelennek minõsítette, a többi ajánlatot elbírálta és nyertes ajánlattevõnek a TÚRSZOL Kft.-t javasolta.<br>
Az ajánlatkérõ az eljárásról készített összefoglaló értékelésében megállapította, hogy mindhárom ajánlattevõ a teljes mûszaki tartalomra tette meg ajánlatát, ezért mindegyikre egyformán maximális pontszámot adott. A vállalási ár, fizetési feltételek részszempont esetében a legmagasabb pontszámot a TÚRSZOL Kft. kapta, a vállalási határidõ, fizetési feltétetek részszempontnál az ajánlattevõk egyforma pontszámban, a jólteljesítés biztosítékai résszempont tekintetében a KEREX Kft. és a TÚRSZOL Kft. ugyanazon legmagasabb pontszámban részesültek.<br>
Az ajánlatkérõ közbeszerzési bizottsága 2000. november 20-án a TÚRSZOL Kft. ajánlatát hirdette ki nyertesnek.<br>
A felperes 2000. november 4-én jogorvoslati kérelmet terjesztett elõ, amelyben kérte ideiglenes intézkedésként a szerzõdéskötés megtiltását, valamint az ajánlatkérõ eljárást lezáró döntésének megsemmisítését és annak megállapítását, hogy a nyertes TÚRSZOL Kft. ajánlata érvénytelen volt, mivel ajánlata nem tartalmazta a kötelezõen kitöltendõ ajánlati adatlapot. Hivatkozott a dokumentáció azon elõírására, hogy az ajánlati adatlap hiányos, vagy ki nem töltése az ajánlat érvénytelenségét vonja maga után. Elõadta továbbá, hogy az ajánlattevõk a mûszaki tartalomban nem egyforma ajánlatokat nyújtottak be, ezért az ajánlatkérõnek a mûszaki tartalomra vonatkozó pontozása nem objektív.<br>
Az alperes ideiglenes intézkedést a jogorvoslati eljárásban nem alkalmazott, mert annak törvényi feltételeit nem látta fennállónak.<br>
Az alperes a 2001. január 9-én kelt D.611/12/2000. számú határozatával a felperes jogorvoslati kérelmét elutasította.<br>
Döntését azzal indokolta, hogy az ajánlatkérõ az esélyegyenlõséget figyelembe véve a 2000. november 2-án kelt levelével valamennyi ajánlattevõ részére biztosította a hiánypótlás lehetõségét. Rámutatott arra, hogy az ajánlatok benyújtásának idõpontjában a nyertes TÚRSZOL Kft. ajánlatában az ajánlati adatlapnak bruttó prognosztizált egyösszegû vállalkozási összegre vonatkozó része kitöltetlen maradt, az ajánlat 11. oldalán lévõ fõösszesítõ tartalmazta a dokumentáció 10. pontjában elõírt munkanemenkénti vállalkozási díjak, anyagok, munkadíj felsorolásával és azok összegzésével az áfával növelt bruttó 87 247 428 Ft vállalási árat. A TÚRSZOL Kft. ajánlatának a 100. oldalán a pénzügyi ütemterv végösszege, a 106. oldalán a szerzõdéstervezet 3.1. és 3.3. pontjai, valamint a 113. oldalán az ajánlat fõbb paramétereit tartalmazó összefoglalás tartalmazták a fõösszesítõvel egyezõ ajánlati árat. Tény, hogy az I. sz. ajánlati lapon az ajánlati ár nem volt feltüntetve és ezt a körülményt az ajánlatkérõ a bontási jegyzõkönyvben nem rögzítette és azt utólag jegyzõkönyv-kiegészítéssel pótolta. Ugyanakkor az is tény, hogy az ajánlatok bontásakor a TÚRSZOL Kft. ajánlati árát az ajánlat 10. oldalán a fõösszesítõbõl az ajánlatkérõ egyértelmûen megállapította, azt ismertette és a többi ajánlattevõ áraival együtt a bontási jegyzõkönyvben rögzítette. Mivel a TÚRSZOL Kft. ajánlatából az ajánlati ár egyértelmûen megállapítható volt, valamint a Kft. a hiánypótlás keretében önként becsatolta a szabályosan kitöltött ajánlati adatlapot, ajánlatának érvénytelenségét megállapítani nem lehetett.<br>
Az alperes az ajánlatok mûszaki tartalmával kapcsolatban megállapította, hogy a TÚRSZOL Kft. és a kérelmezõ ajánlata is teljes körû volt, mert mindkettõ megfelelt az ajánlati felhívás és a dokumentáció mûszaki elõírásainak. Ezért mindkét ajánlattevõ részére az ajánlatkérõ az ajánlati felhívás elõírásainak megfelelõen adott maximális pontszámot.<br>
A felperes keresetet terjesztett elõ az alperes határozatának bírósági felülvizsgálata iránt. Sérelmezte, hogy az ajánlatkérõ a TÚRSZOL Kft.-t az ajánlati lap kitöltésének elmulasztása ellenére nyertesnek hirdette ki. Hivatkozott arra, hogy az alperes olyan kiterjesztõ módon értelmezi a hiánypótlás lehetõségét, amely önmagában megkérdõjelezi a teljes eljárás formai elõírásainak szükségességét. Az ajánlatkérõnek visszaélésre ad lehetõséget és diszkrecionális jogot biztosít az, ha az általa megjelölt érvénytelenségi okot bármikor másként lehet minõsíteni. Helyes értelmezés szerint az ajánlati lap teljes kitöltésének elmaradása nem formai, hanem tartalmi hiba, amely hiánypótlás során jogszerûen nem pótolható.<br>
Az alperes – fenntartva a határozatában foglalt álláspontját – a kereset elutasítását kérte. Rámutatott arra, hogy a TÚRSZOL Kft. által becsatolt ajánlati adatlap egy rubrikájának kitöltetlensége a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésének utolsó fordulata szerint olyan formai hiányosság, amelyre a hiánypótlás lehetõsége megadatik.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felperes nyilatkozata és a közigazgatási iratok alapján állapította meg.<br>
A közbeszerzésekrõl szóló – többször módosított – 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben az összes ajánlattevõ számára azonos feltételekkel legfeljebb 10 napos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámmal benyújtott ajánlat esetén.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52.§ (</a>1) bekezdés értelmében az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A (2) bekezdés szerint érvénytelen az ajánlat, ha<br>
a) azt az ajánlati felhívásban meghatározott ajánlattételi határidõ lejárta után nyújtották be;<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre;<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
A per adataiból tényként megállapítható, hogy a TÚRSZOL Kft. az I. sz. ajánlati lapot hiányosan nyújtotta be, azon a bruttó prognosztizált egyösszegû vállalkozási összeget nem tüntette fel. E hiány az ajánlata ismertetésének azonban nem volt akadálya, mivel a vállalkozási összeget az ajánlatának egyéb részeiben egyértelmûen közölte. Az ajánlatkérõ által biztosított hiánypótlás keretében a TÚRSZOL Kft. – egyéb hiányok pótlásával együtt – becsatolta a hiánytalanul kitöltött ajánlati lapot is, jóllehet arra vonatkozóan az ajánlatkérõ hiánypótlást nem tartott szükségesnek.<br>
A bíróság osztotta az alperes azon álláspontját, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján az ajánlatkérõ által biztosított 10 napos határidõ alatt a TÚRSZOL Kft.-nek volt lehetõsége az I. sz. ajánlati lap ajánlattal kapcsolatos formai hiányosság pótlására is. Az I. sz. ajánlati lap olyan adatok kötelezõ kitöltését írta elõ, amelyek az ajánlattevõ pályázati anyagának egyéb, az ajánlati felhívásnak megfelelõen kidolgozott részeiben is szerepelnek, így az ajánlat tartalmi elbírálását nem érintették.<br>
A bíróság rámutat arra, hogy az ajánlatkérõ az ajánlati dokumentáció részét képezõ I. sz. ajánlati lapnál csak kiemelte azt, hogy a lap kitöltésének elmaradása, ill. hiányos kitöltése az ajánlat érvénytelenségéhez vezet, mivel ennek hangsúlyozása nélkül is, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés d) pontja alapján érvénytelen a dokumentációban meghatározott feltételeknek nem megfelelõ ajánlat.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ában és 46. §-ában felsoroltak közül az ajánlatkérõ által elõírt valamely igazolás, nyilatkozat becsatolása szintén olyan formai feltétel, amelynek hiánya esetén ugyancsak az ajánlat érvénytelensége állapítható meg. Ebbõl következõen amennyiben az ajánlatnak a fenti körbe tartozó pótolható formai hiányossága van, annak pótlására a Kbt. helyes értelmezése szerint az ajánlatkérõ döntésétõl függõen lehetõség van.<br>
Megjegyzi a bíróság, hogy a TÚRSZOL Kft. hiányosan kitöltött I. sz. ajánlati lapja indokolttá tette volna e tekintetben is az ajánlat kiegészítésére vonatkozó hiánypótlási felhívást, de az ajánlatkérõ ezen mulasztásából a TÚRSZOL Kft. részére – az önkéntes hiánypótlás folytán – joghátrány nem származott.<br>
A kifejtettek alapján a bíróság megállapította, hogy az alperes határozata az irányadó jogszabályi rendelkezéseknek megfelel, azért a felperes keresetét elutasította.<br>
A felperes a Pp. 78. § (1) bekezdése alapján köteles az alperes költségeit megfizetni. A kereseti illeték viselésére vonatkozó rendelkezés a Pp. 78. § (1) bekezdésén és a 6/1986. (VI. 26.) IM rendelet 13. § (2) bekezdésén alapul.<br>
<br>
Budapest, 2001. április 25.<br>
<br>
Nagyné dr. Fürjes Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>