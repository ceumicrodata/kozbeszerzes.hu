<html><head><title>A Közbeszerzések Tanácsa</title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black>
<h2 align="center"><b> A Közbeszerzések Tanácsa </b></h2>
<div align="center">
  
 <b>k ö z l e m é n y e </b><br>
    <br>
    <b>a minõsített ajánlattevõk 2002-2003. évi pályázati feltételeirõl</b><br>

<p align="left"><FONT size=3>
    A közbeszerzésekrõl szóló, 1999. évi LX. törvénnyel módosított 1995. évi XL. 
    törvény ( a továbbiakban: Kbt.) 15. § (1) bekezdés d) pontja szerint a Közbeszerzések 
    Tanácsa hivatalos lapjában, a Közbeszerzési Értesítõben közzé teszi a 65. 
    § (1) bekezdés b) pontja szerinti meghívásos eljárásban való részvételre felkérhetõ 
    gazdálkodó szervezetek (minõsített ajánlattevõk) jegyzékét.<br>
    <br>
    A Közbeszerzések Tanácsa a 2000-ben kiírt pályázat esetében úgy határozott, 
    hogy a pályázaton eredményesen szereplõ ajánlattevõk két évig, tehát 2001-2002-ben 
    szerepelnek a minõsített ajánlattevõk jegyzékén. A pályázatot ugyanakkor változatlan 
    feltételekkel 2001-ben is kiírjuk, ami lehetõséget biztosít a felkerülésre 
    a jegyzéken nem szereplõ gazdálkodó szervezetek részére is. A jelen pályázaton 
    eredményesen részt vevõk azonban értelemszerûen már csak egy évig, tehát 2002-ben 
    szerepelhetnek a jegyzéken.<br>
    <br>
    <b>A 2000-ben eredményesen pályázó, a 2001. évre szóló minõsített ajánlattevõk 
    jegyzékén szereplõ gazdálkodó szervezeteknek nem kell új pályázatot benyújtaniuk!</b><br>
    <br>
    A következõ két évre, tehát a 2003-2004. évekre szóló pályázatot 2002-ben 
    írja majd ki a Közbeszerzések Tanácsa.<br>
    <br>
    A jegyzékre felkerülõ gazdálkodó szervezetek hivatalos levelezéseikben továbbra 
    is használhatják a "Közbeszerzések Tanácsa minõsített szállítója" címet.<br>
    <br>
    <a href="palyazatilap_2002_2003.doc"><font color="#FF0000" size="2"><b>PÁLYÁZATI LAP a 2002 évre szóló minosített ajánlattevõk jegyzékének összeállításához</b></font></a></p>
<p align="center"><FONT size=3><br>
    <b>Kitöltési útmutató</b></FONT></p>
<p align="center"><b><FONT size=3>a minõsített ajánlattevõk jegyzékének összeállításához 
    készült pályázati laphoz</FONT></b><FONT size=3><br>
    <br>
    A minõsített ajánlattevõk jegyzékére való felkerüléshez a Közbeszerzések Tanácsa 
    szempontrendszert dolgozott ki, melyet a pályázati lap tartalmaz. A pályázati 
    lap három fõ fejezetbõl áll:<br>
    <br>
    a) Általános információk, amely a vállalkozás alapadataira vonatkozó kérdéseket 
    foglalja össze. A fõ tevékenységi köröket - maximum nyolcat - az 1998. január 
    1-jétõl érvényes négyszámjegyû TEÁOR 98 kód szerint kell megadni. Az 1998. 
    január 1-je elõtt használt TEÁOR-számokat kérjük ennek megfelelõen átkódolni. 
    Az EÁOR-ban, illetve a pályázó által hibásan megadott TEÁOR 98-ban felsorolt 
    tevékenységek a pályázat feldolgozása szempontjából nem értékelhetõk.<br>
    Az általános információk fejezethez értelemszerûen nem rendeltünk pontszámot. 
    <br>
    <br>
    b) A vállalkozás gazdasági adatai, amely alapvetõen a mérlegadatok közlését, 
    illetve az ezekbõl számítható pénzügyi mutatók ismertetését célozza. A mutató 
    kiszámítása természetesen a pályázó feladata. A gazdasági adatok tekintetében 
    elérendõ minimális pontszám 27. A vállalkozás gazdasági adatairól szóló fejezet 
    keretében kért írásbeli nyilatkozatot együttesen, cégszerûen kell benyújtani.<br>
    <br>
    c) A vállalkozás szakmai ismertetése címû fejezet a minõségi követelmények 
    ismertetésére és a referenciák bemutatására tér ki. Kizárólag olyan referenciákat 
    kérünk felsorolni, ahol a pályázó a referenciaként megjelölt céggel szerzõdõ 
    félként szerepelt. Mindhárom alpont esetében legfeljebb 5 referencia feltüntetését 
    kérjük. A minõségi követelmények tekintetében a minimálisan elérendõ pontszám 
    25, míg a referenciák bemutatása tekintetében 10 pont.<br>
    <br>
    A minõsített ajánlattevõk jegyzékére kerüléshez tehát legalább az egyes fejezeteknél 
    felsorolt minimális pontszámok összege, vagyis 27 + 25 + 10 = 62 pont szükséges. 
    Az értékelés során köztes pontozást nem alkalmazunk, az egyes kérdéseknél 
    csak az adatlapon feltüntetett pontszám vagy "0" pontszám adható.<br>
    <br>
    Az egyes fejezeteknél esetleg elért többlet pontszám nem válthatja ki más 
    fejezeteknél a minimálisan szükséges pontszám elérésének követelményét. A 
    végleges listán egyébként nem tüntetjük fel, hogy melyik cég összesen hány 
    pontszámmal került fel, a lényeg a minimálisan szükséges pontszám elérése. 
    Javasoljuk, hogy a pályázók a lap kitöltését követõen a minimálisan elérendõ 
    pontszám meglétét maguk is ellenõrizzék és csak annak elérése esetén továbbítsák 
    a pályázatot.<br>
    </FONT></p>
  <p align="left"><FONT size=3>További tudnivalók:<br>
    <br>
    – A minõsített ajánlattevõk jegyzékének összeállítása csupán a meghívásos 
    eljárás egyik változatának megvalósítását célozza. A jegyzékre nem kerülõ 
    ajánlattevõk tehát a közbeszerzési eljárások más típusaiban – nyílt eljárás, 
    a meghívásos eljárás Kbt. 65. § (1) bekezdésének a) pontja szerinti változata, 
    tárgyalásos eljárás – továbbra is korlátozás nélkül vehetnek részt.<br>
    – A minõsített ajánlattevõk jegyzékén való szereplés konkrét közbeszerzési 
    eljárás esetén nem mentesíti az ajánlattevõket a Kbt. elõírásainak maradéktalan 
    betartása alól (hatósági igazolások, nyilatkozatok csatolása stb.).<br>
    – A pályázati lapot géppel, jól olvashatóan kérjük kitölteni, utólagos adatmódosításra, 
    hiánypótlásra nincs lehetõség. Nyomatékosan felhívjuk a figyelmet ezért a 
    pályázati lap figyelmes kitöltésére.<br>
    – A pályázati lapon a valóságnak nem megfelelõ adatok közlése a cégnek a minõsített 
    ajánlattevõk jegyzékérõl való azonnali törlését vonja maga után.<br>
    – A likviditási mutatóknál, ahol nem a két év egymáshoz való viszonya határozza 
    meg a pontértéket, hanem a mutatószám abszolút értékétõl függ a pontszám, 
    a 2000-es érték dönti el az adható pontszámot. <br>
    – A gazdasági mutatóknál az arányszámokat ne százalékban, hanem tizedes jegyekre 
    bontva adják meg a pályázók.<br>
    – Kereskedõcégek esetében nem fogadunk el olyan minõsítési tanúsítást, ami 
    nem a saját tevékenységre, hanem az általuk forgalmazott termékre vonatkozik.<br>
    – Ugyancsak nem fogadjuk el a pályázónak a külföldi anyavállalatra vonatkozó 
    minõségi tanúsításait, illetve holdingok pályázata esetén a leányvállalatokra 
    vonatkozó minõsítési tanúsításokat. <br>
    – A minõségi követelmények tekintetében nem fogadható el a folyamatban lévõ 
    minõségtanúsítás sem.<br>
    – A minõségi pontszámoknál valamennyi alpont [c)/A), B), C)] esetében szükséges 
    a pályázóra vonatkozó tanúsítvány, okirat, igazolás beküldése; nem elegendõ 
    a pályázati lap egyszerû kitöltése. Az értékelésnél csak magyar nyelvû okiratokat, 
    illetve az idegen nyelvû okiratok mellé csatolt hitelesített magyar nyelvû 
    fordításokat fogadjuk el.<br>
    – A referenciáknál mindhárom alpont esetében legfeljebb 5 referenciát tüntessenek 
    fel a pályázók.<br>
    – Konkrét közbeszerzési eljárás esetén az ajánlatkérõ betekinthet a pályázati 
    adatokba.<br>
    – Kérjük, hogy a pályázók kizárólag a pályázati lap rovatainak kitöltésére 
    szorítkozzanak, annak érdekében, hogy a számítógépes feldolgozást egyszerûbbé 
    tegyék. Mellékletként tehát csak a b) fejezet 12. pont szerinti írásbeli nyilatkozatot 
    és a c) fejezet 1. pontja szerinti dokumentumok másolatait csatolják. Ugyancsak 
    mellõzzék prospektusok, áruminták stb. küldését és egyéb, a pályázati lapon 
    feltett kérdésekkel össze nem függõ információk közlését.<br>
    – A beküldött pályázati lapokat a következõ pályázat megjelentetéséig õrizzük, 
    azt követõen megsemmisítésre kerülnek.<br>
    <br>
    <br>
    A pályázat beküldésének határideje: a Pályázati Lapnak a Közbeszerzési Értesítõben 
    történõ megjelenésétõl számított 21 nap. A határidõt a postai bélyegzõ alapján 
    vesszük figyelembe. <br>
    <br>
    <br>
    A pályázat beküldésének módja: ajánlott levélben a következõ címre: <br>
    <br>
    KJK KERSZÖV Kft. 1518 Budapest, Pf. 101<br>
    <br>
    <br>
    A borítékra kérjük ráírni:<br>
    <br>
    "MINÕSÍTETT AJÁNLATTEVÕK JEGYZÉKE"<br>
    <br>
    <br>
    A minõsített ajánlattevõk jegyzékét a pályázatok feldolgozását és elbírálását 
    követõen a Közbeszerzési Értesítõben, a Közbeszerzések Tanácsa hivatalos lapjában, 
    valamint a Tanács internet honlapján (www.kozbeszerzes.hu.) tesszük közzé.<br>
    <br>
    <br>
    Kötelezõ mellékletek:<br>
    <br>
    1. Nyilatkozat<br>
    2. Minõségi tanúsítványok (kitöltési útmutató szerint)<br>
    <br>
    </FONT></p>
</div>
<p>&nbsp;</p><div align="center"><center><table border="0" cellpadding="0">  <tr>    <td><a href="file:///Z|/http/WWWKOZ%7E1.HU/PUBLIC%7E1/ertesito/index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>