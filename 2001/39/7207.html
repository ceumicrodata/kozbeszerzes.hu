<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7207)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.422/10/2001.<br>
<br>
Tárgy: a KEVIÉP Kft. és Betonút Rt. jogorvoslati kérelme Gyomaendrõd Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A KEVIÉP Kft. (4025 Debrecen, Széchenyi út 46., képviseli: dr. Ferenczi Emma ügyvéd, 4025 Debrecen, Széchenyi u. 46., a továbbiakban: kérelmezõ) jogorvoslati kérelmét, melyet Gyomaendrõd Város Önkormányzata (5500 Gyomaendrõd, Szabadság tér 1., képviseli: dr. Técsy Gyula ügyvéd, 5600 Békéscsaba, Kinizsi u. 13., továbbiakban ajánlatkérõ) "belterületi II–III. ütemben megvalósuló szennyvízcsatorna-hálózat építése" tárgyú közbeszerzési eljárása ellen nyújtott be, a Döntõbizottság elutasítja.<br>
A Döntõbizottság megállapítja, hogy az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, a tárgyaláson tett szóbeli nyilatkozatok, ajánlatkérõ közbeszerzési eljárása során keletkezett iratai alapján az alábbi tényállást állapította meg:<br>
Az ajánlatkérõ a Közbeszerzési Értesítõ 2001. február 21. napján megjelent számában elõminõsítéses nyílt eljárásra vonatkozó részvételi felhívást tett közzé "Gyomaendrõd Város belterületén II–III. ütemben szennyvízcsatorna-hálózat építése" tárgyában. Ezen közbeszerzési eljárás részvételi szakaszában hozott döntését a Döntõbizottság elõtt jogorvoslati kérelemmel támadták.<br>
A Döntõbizottság D.245/20/2001. számú határozatában megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és (5) bekezdésére tekintettel a Kbt. 52. § (2) bekezdés b) pontját és a Kbt. 53. § (2) bekezdését, ezért az ajánlatkérõ Délépítõ Rt., Békés Megyei Vízmûvek Vállalat, Kõrösök Völgye Konzorcium alkalmasságára vonatkozó döntését, valamint ezen részvételre jelentkezõk tekintetében az ajánlati felhívásra vonatkozó döntést megsemmisítette.<br>
A Döntõbizottság határozatát követõen annak rendelkezését szem elõtt tartva tették meg az alkalmas részvételi jelentkezõk az ajánlataikat. Az ajánlatkérõ az ajánlati felhívás 4. pontjában meghatározta a pénzügyi ellenszolgáltatással kapcsolatos feltételeit, számlázási rendet, késedelmi kötbér minimum mértékét.<br>
A felhívás 7. pontja rögzítette az elbírálás szempontrendszerét, amelyek az alábbiak voltak:<br>
Részszempontok	Súly-    Max.       Rész-<br>
		szám   pontsz.   pontsz.<br>
<br>
1. Szerzõdéses feltételek kidolgozása	30    10<br>
a) a szerzõdéstervezet kidolgozottsága a változtatás nélküli szerzõdéskötésre való alkalmasság	(4)<br>
b) elõteljesítés, részteljesítés, az ezekhez kapcsolódó finanszírozás	(3)<br>
c) minõségi osztályba sorolás, az osztályba sorolható munkák árai	(3)<br>
<br>
3. A szerzõdéskötési feltételeknél kedvezõbb szerzõdéses feltételek	25    10<br>
a) garanciális, szavatossági vállalások	(3)<br>
b) jólteljesítési és garanciális biztosíték nagysága, idõtartama	(3)<br>
c) késedelmes részteljesítés és teljesítés következményei	(2)<br>
d) késedelmes fizetés következményei	(2)<br>
<br>
4. A tervezett építési munka megvalósítása	20    10<br>
a) a beruházás ütemezése, szervezése, elõírt technológia, folyamatos munkavégzés, közterületek helyreállítása	(4)<br>
b) a saját és az alvállalkozói tevékenység aránya	(2)<br>
c) a helyi munkaerõ foglalkoztatási célkitûzések érvényesülése	(4)<br>
A részszempontok szerinti tartalmi elemek értékelése során adható pontszám alsó határa: 1, felsõ határa: 10, mely minden részszempont esetében azonos.<br>
Ajánlatkérõ az ajánlati felhívás 11. pontjában 30 M Ft pénzügyi biztosíték nyújtását is kérte a nyertes vonatkozásában. Az ajánlati dokumentáció úgynevezett Útmutató 17., 28., 29. pontjai alapján a szerzõdéstervezetet a szerzõdési feltételekben foglaltak szerint kellett összeállítani és csatolni az ajánlathoz. Az ajánlattevõnek az úgynevezett blanketta szerzõdéstervezetet oly módon kellett elkészíteni, hogy minimum az abban foglalt szerzõdési feltételeket szó szerint, illetve értelem szerint tartalmaznia kellett.<br>
2001. május 4-én helyszíni konzultációra került sor, majd 2001. május 11-én került sor az ajánlatok bontására.<br>
Ajánlatot nyújtott be: kérelmezõ, Stabil Konzorcium és az Alterra Kft.<br>
Az ajánlatokat Bíráló Bizottság értékelte, majd ajánlatkérõ Képviselõ Testülete 2001. június 28-án meghozta a közbeszerzési eljárást lezáró döntését. E szerint a kérelmezõ és a Stabil Konzorcium ajánlatát érvénytelennek nyilvánította és az összességében legkedvezõbb ajánlattevõként az Alterra Kft.-t hirdette ki 2001. június 29-én. A kérelmezõ ajánlatát az alábbi indokokkal nyilvánították érvénytelennek: a szerzõdéstervezete, mely ajánlatához csatolt 4.1., 5.4.2., 5.5.1., 6.2.1., 7.8.1. pontokban nem felelt meg az ajánlatkérõ kívánalmainak.<br>
A kérelmezõ 2001. július 3. napján nyújtott be jogorvoslati kérelmet a Döntõbizottsághoz. Kérte, hogy a Döntõbizottság semmisítse meg ajánlatkérõ eljárást lezáró döntését, állapítsa meg a jogsértést, marasztalja ajánlatkérõt a költségekben. Ideiglenes intézkedésként kérte a szerzõdés megkötésének megtiltását.<br>
Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) a Kbt. 54. § és 61. § (7) bekezdéseiben foglaltakat. Nézete szerint az ajánlata mindenben megfelelt a felhívás és dokumentáció feltételeinek. A szerzõdésminta elõírásai szerint, az ajánlathoz csatolt szerzõdéstervezetnek "szó szerint, illetve értelem szerint" kellett tartalmaznia az ajánlatkérõ feltételeit, emellett egyéb pontokat is tartalmazhatott. A vállalási összeget a fõösszesítõn és a g) mellékleten együttesen adta meg ajánlatában, kedvezõbb kötbért vállalt, a teljesítési határidõ címszó alatt joga volt részhatáridõket is megadni, a hibás teljesítésre is értelemszerûen teljes körû kötbérvállalást tett, figyelembe véve, hogy III. osztályú teljesítésnél kedvezõbb teljesítést vállalt. Hivatkozott a Magyar Népköztársaság Vízügyi Ágazati Szabványára, mely vízügyi létesítmények zárt szelvényû gravitációs csatornákkal kapcsolatos elõírásokat tartalmazza, így erre figyelemmel kellett volna az ajánlati felhívását és dokumentációját elkészíteni ajánlatkérõnek. Ajánlatát ezekre figyelemmel nem lehetett érvénytelenné nyilvánítani, vagy ha mégis, akkor ezt a bontáskor kellett volna alkalmazni. Kérte továbbá, hogy a Kbt. 79. § (6) bekezdése alapján hivatalból vizsgálja meg a Döntõbizottság az ajánlati felhívást is, mert az ajánlati ár megítélését középárhoz viszonyította az ajánlatkérõ, így kizárta az árversenyt.<br>
Ajánlatkérõ érdemi észrevételében kérte a megalapozatlan kérelem elutasítását. A dokumentációban közölte a szerzõdéskötési feltételeket, melyeket az ajánlatnak minimum követelményként kellett tartalmaznia. Kérelmezõ ajánlata több pontnak sem felelt meg maradéktalanul (4.1., 5.4.2., 5.5.1., 7.8.1.) az ajánlatkérõi elvárásnak. Ajánlata szerint nem vállalta a részteljesítésekhez fûzõdõ kötelezettségeket. Egyéb tekintetben is az ajánlat kedvezõtlenebb feltételeket tartalmaz, mint az ajánlatkérõi igény volt (pl. a hibás teljesítés esetén).<br>
A kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint jogorvoslati eljárást a közbeszerzési törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni, vagy kezdeményezni. E határidõk elmulasztása jogvesztéssel jár.<br>
A kérelmezõ jogorvoslati kérelmében részben az ajánlati felhívás, illetõleg dokumentáció elõírásait vitatta.<br>
Az ajánlatkérõ a Döntõbizottság korábban említett határozatát követõen ajánlati felhívás és dokumentáció módosítást nem eszközölt, annak alapján tette meg kérelmezõ az ajánlatát, az abban foglalt feltételeket nem kifogásolva az ajánlati felhívás kézhezvételét követõ 15 napon belül, valamint kérelmezõ ajánlatát az ajánlattételi határidõre benyújtotta 2001. június 11-én és még ekkor sem kifogásolta a felhívás és dokumentáció tartalmát. Elkésetten 2001. július 3-án nyújtotta be jogorvoslati kérelmét. Ezen határidõkre figyelemmel a Döntõbizottság már nem vizsgálta az ajánlati felhívás és dokumentáció tartalmát, nem élt a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésének második fordulatában biztosított hivatalbóli eljárás lehetõségével.<br>
A Döntõbizottság ezt követõen megvizsgálta, hogy a kérelmezõ ajánlata mindenben megfelelt-e az ajánlati felhívás, illetõleg dokumentációban foglalt ajánlatkérõi kívánalmaknak.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Az ajánlatkérõ a beérkezett ajánlatok felbontásakor, illetõleg azt követõen megállapítja, hogy mely ajánlatok érvénytelenek, illetõleg mely ajánlattevõvel szemben kell a kizárás jogintézményét alkalmaznia.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése taxatíve felsorolja, hogy mely ajánlatok érvénytelenek. Az ajánlatok érvénytelenségének megállapítása esetén az érvénytelen ajánlat nem alkalmas az érdemi összehasonlításra.<br>
A fenti törvényi szabályozásból következik, hogy az ajánlatkérõ akár az ajánlatok felbontásakor, vagy egészen a közbeszerzési eljárás befejezéséig, az eredmény kihirdetésekor megállapíthatja, hogy mely ajánlat érvénytelen, hiszen sok esetben az ajánlatok értékelésének fázisában juthat el oda az ajánlatkérõ, hogy biztonsággal megállapíthassa bármelyik ajánlatról, hogy érvénytelen. Nem járt el jogszabálysértõen erre figyelemmel tehát ajánlatkérõ, amikor az ajánlatok bontásakor nem, hanem az eredményhirdetéskor állapította meg a kérelmezõ ajánlatának érvénytelenségét.<br>
A Döntõbizottság vizsgálat tárgyává tette, hogy a kérelmezõ ajánlata megfelelt-e azoknak a minimum követelményeknek, amelyet ajánlatkérõ elõírt, s amennyiben nem, úgy milyen okból vezethetett ajánlatának érvénytelenségéhez.<br>
Az ajánlati dokumentáció részét képezõ szerzõdési feltételeket tartalmazó ajánlati dokumentáció rögzítette, hogy az ajánlathoz csatolandó szerzõdéstervezetnek az ajánlatkérõ által megadott struktúrát kell követnie és minimum az ajánlatkérõ által megadott szerzõdéskötési feltételekben foglaltakat szó szerint, illetõleg értelem szerint tartalmaznia kell.<br>
A szerzõdési feltételek 4.1. pontja rögzítette, hogy az ajánlatkérõ a teljes körû vállalkozási összeg megadását kérte a közreadott fõösszesítõ részletezettségében. A fõösszesítõt a dokumentáció költségvetési kiírások C. kötete határozta meg.<br>
A Döntõbizottság megállapította a becsatolt kérelmezõi ajánlat alapján, hogy a benyújtott fõösszesítõ tartalmilag nem azonos a szerzõdéstervezet 4.1. pontjában megadottakkal, hiszen a fõösszesítõ nem tartalmazta azt a bruttó összeget (1 887 500 000 Ft), mely a szerzõdésben feltüntetésre került. Ily módon nem állapítható meg egyértelmûen, hogy az ajánlati árra vonatkozóan mi a kérelmezõ határozott nyilatkozata, melyet az értékelés során az ajánlatkérõ figyelembe vehet.<br>
A szerzõdési feltételek 5.4.2. pontja rögzítette, hogy a vállalkozó által fizetendõ kötbér mértéke mind az évenkénti részteljesítések, mind a szerzõdés teljesítések vonatkozásában 100 000 Ft/nap. Ezzel szemben a kérelmezõ által benyújtott szerzõdéstervezetben az kerül rögzítésre, hogy a vállalkozó által fizetendõ kötbér mértéke 10 M Ft/nap, de maximum a szerzõdéses nettó ár 20%-a, így ez az ajánlattevõi nyilatkozat sem felel meg teljes egészében az ajánlatkérõi kívánalmaknak, hiszen a részteljesítésekkel kapcsolatos vállalásra vonatkozó szerzõdéses nyilatkozata nem értelmezhetõ.<br>
Döntõbizottság nem tudta elfogadni kérelmezõ azon védekezését, hogy értelemszerûen az általa tett ajánlattevõi nyilatkozatokat a részteljesítésekre is vonatkoztatni kell, hiszen maga az ajánlatkérõ felhívásában és dokumentációban pontosan rögzítette, hogy milyen nyilatkozatokat vár a teljes megvalósításra és mit a részteljesítésre.<br>
Az 5.5.1. pont vonatkozásában ajánlatkérõ pontosan megjelölte, hogy hibás teljesítés esetén hibánként a teljes nettó szerzõdéses összeg 0,5%-át kitevõ díjcsökkentést kell figyelembe venni. Az ajánlatkérõ kívánalma a dokumentáció szerint tehát az volt, hogy hibánként történjen meg a hibás teljesítéssel kapcsolatos vállalás megajánlása. Kérelmezõ hivatkozott a Magyar Népköztársaság Vízügyi Ágazati Szabványára, mely a vízügyi létesítmények zárt szelvényû gravitációs csatornákkal kapcsolatos pontos elõírásokat tartalmaz, mely szerint a teljesítés nem lehet ellentétes ezen hivatkozott szabvány elõírásaival.<br>
A Döntõbizottság elfogadta ajánlatkérõ azon védekezését, mely szerint nincs relevanciája a hivatkozott szabványnak, mely szerint milyen minõségi osztályon történik a teljesítés, hiszen az ajánlatkérõi kívánalom arra irányul, hogy a teljesítés során keletkezik-e hiba és ez független attól, hogy a teljesítés milyen minõségi osztályon történik. A díjcsökkentést a számla, illetve a teljesítési biztosíték terhére lehet érvényesíteni, a hibás teljesítés megrendelõ általi megállapítását követõen ezzel szemben kérelmezõ által benyújtott szerzõdéstervezetben a hibás teljesítés esetén az adott létesítmény teljes nettó munkadíjára vonatkozóan – amennyiben az összességében alkalmas a rendeltetésszerû használatra – 8%-os díjcsökkentést kell figyelembe venni.<br>
A szerzõdési feltételek 6.2.1 pontja szerint.<br>
"A Megrendelõ az alábbi munkanemek végzése során kifejezetten ragaszkodik az I. osztályú munkavégzéshez:<br>
– gépészeti és technológiai szerelési munkák,<br>
– vezérlés, irányítástechnikai munkák esetén.<br>
Más esetekben ettõl eltérõ munkavégzést is elfogadhat, de a szerzõdéstervezetben le kell szabályozni a minõségi osztályozástól függõ követelményeknél a II. és III. osztályú munkavégzés díj csökkentõ hatását, valamint a II. és III. osztályú munkavégzéssel kapcsolatos garancia vállalását.<br>
A III. osztályú minõségi követelményeket ki nem elégítõ munkát az ajánlatkérõ nem fogad el, nem vesz át, azt újra el kell végezni."<br>
A benyújtott szerzõdéstervezetben.<br>
"Vállalkozó I. osztályú munkavégzést biztosít az alábbi munkanemekben:<br>
– gépészeti és technológiai szerelési munkák,<br>
– vezérlés, irányítástechnikai munkák esetén.<br>
II. osztályú munkavégzés esetén Megrendelõ az 5.5.1. pontban szereplõ díjcsökkentést alkalmazhatja."<br>
Ajánlatkérõ már az "Útmutatóban", majd ezen a ponton belül is kifejezett nyilatkozatot kért a II. és III. osztályú munkavégzés esetére (díj és garancia), ezeket a nyilatkozatokat a kérelmezõ nem adta meg. A Döntõbizottság álláspontja szerint a korábban megnevezett 5.5.1. pontra hivatkozás sem pótolja a kért nyilatkozatokat.<br>
A szerzõdési feltételek 7.8.1. pontja szerint:<br>
"Vállalkozónak a szerzõdés részteljesítését és a teljesítését Mûszaki átadás-átvételi eljárásokon az átadásra kerülõ létesítmények vonatkozásában szolgáltatnia kell:"<br>
Vállalkozónak a szerzõdés teljesítését jelentõ Mûszaki átadás-átvételi eljárásokon az átadásra kerülõ létesítmények vonatkozásában szolgáltatnia kell a tervezetben felsoroltakat, s ezeknek a részteljesítésekre is vonatkozniuk kell.<br>
A részteljesítésekre vonatkozó vállalást nem tartalmazza a kérelmezõi ajánlat.<br>
A kérelmezõ ajánlatából a Döntõbizottság álláspontja szerint hiányzik a részteljesítések vonatkozásában tett kötbérvállalás, ezért hiába kedvezõbb a napi kötbérmérték, a tényleges ajánlattevõi vállalás, az ajánlat anélkül nem felel meg az ajánlatkérõi kívánalmaknak, hiszen õ kérte – a részteljesítések vonatkozásában is – a határozott ajánlattevõi nyilatkozatot egy fontos szerzõdési feltételre.<br>
Ajánlatkérõ jogszerûen a hibánként való értelmezés és a számítás alapját hiányolta, hiszen nem valószínû, hogy a hibánként 0,5%-nyi díjcsökkentés nem elõnyösebb-e a vállalt 8%-nyi díjcsökkentésnél különös tekintettel arra, hogy a kérelmezõ nem a szerzõdéses teljes nettó értékre, hanem csak a nettó munkadíjra vonatkoztat, ami nem foglalja magába az anyagköltséget.<br>
A Döntõbizottság mindezekre tekintettel megállapította, hogy jogszerûen járt el akkor ajánlatkérõ, amikor a kérelmezõ ajánlatát érvénytelenné nyilvánította. Rámutat a Döntõbizottság, hogy akár egy ok is vezethet az ajánlat 52. § (1) bekezdés d) pontján alapuló érvénytelenségre.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontjára figyelemmel a rendelkezõ részben foglaltak szerint határozott és mivel jogszabálysértés megállapításra nem került, így erre tekintettel rendelkezett a költségek viselésérõl.<br>
A Döntõbizottság ideiglenes intézkedést nem alkalmazott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ában szabályozott törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 10.<br>
<br>
Dr. Deli Betty s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>