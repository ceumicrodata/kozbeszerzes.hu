<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7291)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.478/18/2001.<br>
<br>
Tárgy: az Endrényi és Társa Kft. jogorvoslati kérelme Szabadkígyós Polgármesteri Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Endrényi és Társa Kft. (5600 Békéscsaba, Andrássy u. 11–17., a továbbiakban: kérelmezõ) jogorvoslati kérelmének, melyet Szabadkígyós Polgármesteri Hivatala (5712 Szabadkígyós, Kossuth tér 7., képviseli: STRUKTÚRA-BAU-TYP SZERKEZETÉPÍTÕ Kft., 5600 Békéscsaba, Andrássy út 49., a továbbiakban: ajánlatkérõ) "14 szociális bérlakás és 6 üzlet építése, valamint 28 db parkolóhely létesítése" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, valamint a Kbt. 61. § (7) bekezdés elsõ fordulatában foglaltakat, ezért ajánlatkérõvel szemben 2 000 000 Ft, azaz kettõmillió forint bírságot szab ki. A Döntõbizottság ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse meg a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ nyílt közbeszerzési eljárást indított, amelynek lebonyolításával a STRUKTÚRA-BAU-TYP SZERKEZETÉPÍTÕ Kft.-t bízta meg. Az ajánlati felhívás 2001. május 23-án a Közbeszerzési Értesítõ 21. számában jelent meg, a beszerzés tárgya Szabadkígyóson 14 szociális bérlakás (beépített szintterület 673,87 m2) és 6 üzlet építése (beépített szintterület 230,3 m2), valamint 28 parkolóhely létesítése volt.<br>
Az ajánlati felhívás 3. c) pontja alapján részajánlatot nem lehetett tenni.<br>
Az ajánlati felhívás 13. pontja tartalmazta, hogy ajánlatkérõ az összességében legelõnyösebb ajánlatot kívánja kiválasztani, az értékelési részszempontokat, azok súlyszámait és az adható pontszámokat a következõk szerint határozta meg:<br>
– a megbízói igényeket kielégítõ mûszaki tartalom	10<br>
– ajánlati ár	5<br>
– fizetési feltétel	5<br>
Az értékelés során adható pontszám részszempontonként: 0–20.<br>
Az ajánlati felhívás 14. pontjában annak meghatározása során, hogy lehet-e többváltozatú ajánlatot tenni, ajánlatkérõ rögzítette, hogy elsõsorban a tervdokumentációban meghatározott mûszaki tartalomra kell ajánlatot adni, de alternatív ajánlat is adható.<br>
Ajánlatkérõ dokumentációt is készített, amely tartalmazta a létesítmény kiviteli terveit. A munkákra vonatkozóan nem volt teljes körû mennyiségi kimutatás, az ajánlattevõk feladata volt az általuk szükségesnek tartott tételek meghatározása is.<br>
Alapajánlatként a tervekben meghatározott teljes mûszaki tartalomra kellett ajánlatot tenni, alternatívaként – szóbeli ajánlatkérõi utasítás szerint – olcsóbb, de a beszerzés tárgyának, mennyiségének megfelelõ mûszaki megoldással pályázhattak az ajánlattevõk. Az alternatív ajánlatokra vonatkozóan pontos elõírásokat ajánlatkérõ nem tett.<br>
A 2001. június 21-én tartott helyszíni bejáráson – a felek egybehangzó állítása szerint – jegyzõkönyvön kívül is adott ajánlatkérõ utasításokat. Így például kérte, hogy az üzletek szerkezetkész kialakítással szerepeljenek az alternatív ajánlatban és a gépkocsiparkolók kiépítését is a késõbb megvalósítandó munkák közé sorolta.<br>
Az ajánlatok benyújtási határidejében, 2001. július 3-ig a következõ ajánlattevõk nyújtottak be ajánlatot: a Békés-bau Kft. az UFA Bt.-vel és a NAGY AKANTUSZ Kft.-vel közös ajánlattevõként, a Vektor Kft., a Békés Kisüzemi Kft., a HERMA Építõipari Kft. és kérelmezõ.<br>
Az ajánlatok bontásáról jegyzõkönyvek készültek, ezeket azonban ajánlatkérõ az ajánlattevõk számára nem küldte meg.<br>
Valamennyi ajánlattevõ nyújtott be alternatív ajánlatot is. Kérelmezõ alapajánlatában szereplõ ajánlati ár 115 638 955 Ft, a Vektor Kft. alapajánlatában 108 601 845 Ft volt.<br>
A Vektor Kft. alternatív ajánlatában szerepelt a gépkocsiparkolók kialakítása is, a többi alternatív ajánlatban nem, ezért a többi ajánlattevõ alternatív ajánlatát ajánlatkérõ oly módon értékelte, hogy a gépkocsiparkolók kiépítésének költségeit az ajánlatba tartozóként vette figyelembe. Kérelmezõ alternatív ajánlatát – amely a gépkocsiparkolókat szintén nem tartalmazta – a kérelmezõ által az alapajánlatában meghatározott költséggel kiegészítette, amely így 106 357 946 Ft + 5 237 661 Ft, összesen 111 595 607 Ft ellenszolgáltatást ért el. A Vektor Kft. az alternatív ajánlatában 100 171 585 Ft árat ajánlott.<br>
Az ajánlatok pontozásos értékelését ajánlatkérõ két csoportban végezte el, külön az alapajánlatokra és külön az alternatív ajánlatokra. Ily módon mindkét csoportban volt maximális pontszámot elért ajánlat (mindkét esetben a nyertes ajánlatkérõ ajánlata), de az alap- és alternatív ajánlatokat egymással nem hasonlította össze ajánlatkérõ. A kérelmezõ ajánlatai a nyertes ajánlatait követték a pontszámok tekintetében.<br>
Ajánlatkérõ a pontozásos értékelés során "a megbízói igényeket kielégítõ mûszaki tartalom" részszempontnál legmagasabb pontszámként 30 pontot, míg a többi két értékelési részszempontnál 20 pontot adott.<br>
"A megbízói igényeket kielégítõ mûszaki tartalom" részszempont értékelése során ajánlatkérõ mindkét csoportban a legteljesebb ajánlathoz viszonyította a többi ajánlatot és így állapította meg azok pontszámait. Az alternatív ajánlatoknál azt is figyelembe vette, hogy azok az alapajánlatoktól mennyiben térnek el, az az alternatív ajánlat kapta a legtöbb pontot, amely legkisebb mértékben tért el az alapajánlattól.<br>
Az ajánlati ár értékelése során a legalacsonyabb ár a maximumot, a legmagasabb ár a minimumot kapta, a többi ajánlatot arányosítással pontozta ajánlatkérõ. Az így kapott pontszámokat az ajánlati felhívásban meghatározott ötös súlyszámmal szorozta meg.<br>
Ajánlatkérõ végül is az alternatív ajánlatok közül választotta nyertesként a Vektor Kft. ajánlatát, a nyertest követõ legkedvezõbb ajánlatot tevõ a kérelmezõ lett az alternatív ajánlatával.<br>
Az eredmény kihirdetésére 2001. július 11-én került sor.<br>
Az értékelésrõl szóló összegezést ajánlatkérõ 2001. július 10-én készítette el és azt 2001. július 18-án 12 óra után küldte meg az ajánlattevõknek, így kérelmezõ is ekkor kapta meg azt telefaxon.<br>
A nyertes ajánlattevõ és a kérelmezõ alap- és alternatív ajánlata pontszámai az összegezés szerint következõk voltak:<br>
Ajánlattevõ:<br>
Vektor Kft. (alapajánlat)<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
A megbízói igényeknek megfelelõ mûszaki tartalom	10	30	300<br>
Ajánlati ár	 5	20	100<br>
Fizetési feltétel	 5	15	 75<br>
A súlyszámmal szorzott értékelési pontszámok összegei ajánlattevõnként	475<br>
<br>
<br>
Ajánlattevõ:<br>
Vektor Kft. (alternatív ajánlat)<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
A megbízói igényeknek megfelelõ mûszaki tartalom	10	30	300<br>
Ajánlati ár	 5	20	100<br>
Fizetési feltétel	 5	15	 75<br>
A súlyszámmal szorzott értékelési pontszámok összegei ajánlattevõnként	475<br>
<br>
<br>
Ajánlattevõ:<br>
Endrényi és Társa Kft. (alapajánlat)<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
A megbízói igényeknek megfelelõ mûszaki tartalom	10	30	300<br>
Ajánlati ár	 5	13	 65<br>
Fizetési feltétel	 5	15	 75<br>
A súlyszámmal szorzott értékelési pontszámok összegei ajánlattevõnként			440<br>
<br>
<br>
Ajánlattevõ:<br>
Endrényi és Társa Kft. (alternatív ajánlat)<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
A megbízói igényeknek megfelelõ mûszaki tartalom	10	25	250<br>
Ajánlati ár	 5	12	 60<br>
Fizetési feltétel	 5	15	 75<br>
A súlyszámmal szorzott értékelési pontszámok összegei ajánlattevõnként			385<br>
<br>
<br>
Ajánlatkérõ a nyertes ajánlattevõvel az alternatív ajánlata alapján 2001. július 27-én megkötötte a vállalkozási szerzõdést.<br>
Kérelmezõ 2001. július 18-án nyújtott be jogorvoslati kérelmet, amelyben kérte az eljárást lezáró döntés megsemmisítését, ideiglenes intézkedésként a szerzõdés megkötésének megtiltását.<br>
Kérelme indokául elõadta, hogy az ajánlatkérõ az ajánlatok értékelése során eltért az ajánlati felhívásban foglalt szempontoktól, mivel a legnagyobb súlyszámmal szereplõ, a megbízói igényeket kielégítõ mûszaki tartalom részszempont helyett az ár kapta a legnagyobb jelentõséget. Kifogásolta továbbá, hogy a helyszíni konzultációról készült jegyzõkönyv nem tartalmazza kérelmezõnek a megbízói igényeket kielégítõ mûszaki tartalom értékelésére vonatkozó kérdését és az arra adott ajánlatkérõi választ. Ajánlatkérõ az ajánlatok bontásáról készült jegyzõkönyvet, illetve az eredményt, az értékelést tartalmazó összegezést 2001. július 18-án 10 óráig nem küldte meg – sürgetés ellenére – kérelmezõ részére. Azért is hiányolja ezen iratokat, mert tudomása szerint a nyertes ajánlattevõ a parkolóhelyek építését térítésmentesen végzi, ez a tény a bontáskor nem került ismertetésre, azonban az értékelésnél ajánlatkérõ ezt figyelembe vette.<br>
Kérelmezõ szerint a nyertes ajánlattevõ alternatív ajánlata érvénytelen, mivel az eltér az építési engedélyben foglaltaktól, tekintettel arra, hogy a homlokzati téglaburkolat helyett homlokzati vakolat szerepel.<br>
Ajánlatkérõ észrevételében elõadta, hogy az ajánlatok értékelése az ajánlati felhívásban meghatározott értékelési szempontok és súlyszámok alapján történt, így legnagyobb súllyal a mûszaki tartalmat vették figyelembe. Az ár pontszámának megállapításakor a legalacsonyabb és a legmagasabb ár közötti különbséget vették figyelembe oly módon, hogy a legmagasabb és a legalacsonyabb ár közötti különbséget száz százaléknak véve, arányosítással állapították meg a pontszámokat 0 és 20 pont között.<br>
Az ajánlatkérõ számára legelõnyösebb ajánlat került elfogadásra. Amennyiben a kérelmezõ ajánlatát fogadták volna el, akkor az üzletek a magas ár miatt értékesíthetetlenek lettek volna.<br>
Elõadta, hogy alternatív ajánlatok tételére volt lehetõség. Az ajánlatok bontásakor a Vektor Kft. és a HERMA Kft. alternatív ajánlata esetében ismertetésre kerültek azok a fõbb módosítások, amelyekkel az ajánlatukat elkészítették.<br>
A helyszíni bejárásról készült jegyzõkönyvvel kapcsolatban elõadta, hogy annak tartalmát az eljárás során nem vitatta a kérelmezõ.<br>
A nyertes ajánlattevõ nem térítésmentesen ajánlotta a parkolók építését, hanem az eredeti ajánlatából nem vette ki, azaz az alternatív ajánlatában is szerepeltette azt. Elõadta, hogy a kérelmezõ az összegezést és az eljárásról szóló tájékoztatót 2001. július 18-án 12 óra 19 perckor kapta meg telefaxon.<br>
Az egyéb érdekeltek közül a nyertes ajánlattevõ, a Vektor Kft. észrevétele szerint az ajánlatukat a Kbt. és az ajánlati felhívásban foglaltak szerint készítették el, az ajánlatkérõ pedig a kiírás szerint értékelt. Nem felel meg valóságnak, hogy a parkolóhelyek építését térítésmentesen végzik.<br>
A Békés-bau Kft. észrevételében kérte a Döntõbizottságot, hogy új eljárás lefolytatását írja elõ, mivel az ajánlati felhívásban nem került egyértelmûen meghatározásra a tervtõl való lehetséges eltérés jellege és mértéke, így az ajánlatok összehasonlítására nem volt objektív lehetõség.<br>
A Döntõbizottság megállapította, hogy a kérelem részben alapos.<br>
A Döntõbizottságnak elsõdlegesen azt kellett vizsgálnia, hogy a jogorvoslati kérelem a törvényes határidõn belül került-e elõterjesztésre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Kérelmezõ a tudomásra jutás idõpontjaként 2001. július 11-ét, az eredményhirdetés idõpontját jelölte meg.<br>
A jogorvoslati eljárás során megállapítást nyert, hogy a helyszíni bejárásról készült jegyzõkönyvet a kérelmezõ 2001. június 28-án kapta meg.<br>
A Döntõbizottság megállapította, hogy kérelmezõ számára a helyszíni bejárásról készült jegyzõkönyvvel kapcsolatos jogorvoslati kérelem benyújtására nyitva álló, a tudomásra jutástól számított tizenöt napos határidõ 2001. július 13-án járt le, ezért kérelmezõnek a helyszíni bejárásról készült jegyzõkönyvre vonatkozó, 2001. július 18-án benyújtott jogorvoslati kérelme elkésett:<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Döntõbizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89–93. § szerinti jogorvoslatnak van helye.<br>
A fentiek alapján a Döntõbizottság érdemben nem vizsgálta a jogorvoslati kérelemnek a helyszíni bejárásról készült jegyzõkönyvre vonatkozó részét.<br>
A Döntõbizottságnak abban kellett állást foglalnia, hogy ajánlatkérõ az ajánlatok értékelése során megsértette-e a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 52. § (1) bekezdését, a Kbt. 55. § (6) bekezdését, illetve a Kbt. 59. § (1) bekezdését, továbbá azt is, hogy a bontásról készült jegyzõkönyvet, az eljárásról készített összegezést a Kbt. 61. § (1) bekezdés harmadik fordulatában meghatározott, illetve a Kbt. 61. § (7) bekezdésében meghatározott határidõben megküldte-e az ajánlattevõk részére ajánlatkérõ.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A Kbt 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Kérelmezõ álláspontja szerint a nyertes ajánlattevõ, a Vektor Kft. alternatív ajánlata érvénytelen, mivel a homlokzati téglaburkolat helyett homlokzati vakolás szerepel benne. A Döntõbizottság szerint az alternatív mûszaki megoldás akkor felel meg a felhívásnak, ha a beszerzés tárgya, mennyisége nem változik, elsõsorban olcsóbb – minõségileg más – gyártmányok, megoldások alkalmazásával biztosítja a létesítmény (egyebekben a terv szerinti) megvalósulását.<br>
A Döntõbizottság megállapította, hogy a nyertes ajánlattevõ alapajánlata mindenben megfelel a dokumentációban foglaltaknak. Az alternatív ajánlata eltérései a következõk: üzletek kialakítása szerkezet- és homlokzatkész állapotban, más típusúak a nyílászárók és a kazánok, az épülethomlokzat kialakítása vakolt, festett felülettel történik, a lakásokból a mosógépek elhagyásra kerülnek. A nyertes ajánlattevõ alternatív ajánlata – mint ahogy az alapajánlata is – tartalmazza a 28 db pakolóhely kiépítését (útépítés 13. tétel), és egyebekben is megfelel az ajánlati felhívás és a dokumentáció feltételeinek. Annak eldöntése, hogy az anyagminõségben (nyílászárók, homlokzat, kazántípus) javasolt megoldás még elfogadható-e az ajánlatkérõ számára, egyedül az ajánlatkérõ kompetenciája. Az alternatív megoldást a felhívás és a dokumentáció nem zárta ki, az arra vonatkozó utasításoknak az ajánlat megfelelt, tehát érvényesnek fogadhatta el azt ajánlatkérõ.<br>
A fentiek alapján a Döntõbizottság megállapította, hogy ajánlatkérõ nem sértette meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 52. § (1) bekezdését, ezért a kérelem e részében alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.<br>
A Döntõbizottság megállapította, hogy ajánlatkérõ nem járt el a fenti rendelkezéseknek megfelelõen az ajánlatok értékelése során akkor, amikor két csoportban, külön értékelte az alap- és az alternatív ajánlatokat. A Döntõbizottság szerint az érvényes ajánlatokat egységesen – egyetlen értékelésben – kellett volna összehasonlítania, a legmagasabb pontszámú ajánlatot (amely lehetett alap- vagy alternatív ajánlat is) kellett volna nyertesként kiválasztani. Az összehasonlításban figyelemmel kell lenni az azonos mûszaki tartalomra, így a kérelmezõ alternatív ajánlatához a parkoló építés költségeit hozzá kell adni.<br>
A megbízói igényeket kielégítõ mûszaki tartalom részszempont értékelésénél ajánlatkérõ szintén a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését sértette meg azzal, hogy az ajánlatokat nem az ajánlati felhívásban meghatározott 0–20-ig terjedõ pontokkal értékelte, mivel a legkedvezõbb ajánlatok 30–30 pontot kaptak.<br>
A Döntõbizottság szerint az ajánlati ár értékelése során nem kifogásolható ajánlatkérõnek az az eljárása, hogy kérelmezõ alternatív ajánlata árának értékelésekor a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdésére tekintettel a parkolók kiépítésének költségeit is figyelembe vette, ugyanis a parkolóhelyek kiépítése a beszerzés tárgyát képezte, részajánlattétel az alternatív ajánlatban sem volt megengedett.<br>
A fizetési feltétel részszempont értékelését kérelmezõ nem vitatta.<br>
A fentiek alapján a Döntõbizottság megállapította, hogy az ajánlatok értékelése során ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését. Annak eldöntéséhez, hogy ez a jogsértés a Kbt. 59. § (1) bekezdésének megsértéséhez vezetett-e, azaz befolyásolta-e az eljárás eredményét, a Döntõbizottság ajánlatkérõ módszerét követve, de a kiírás szerinti legfeljebb maximum 20 pontot adva és az alap és az alternatív ajánlatokat egymással is összehasonlítva az alábbi pontozásos értékelést állította össze a nyertes ajánlattevõre és a kérelmezõre vonatkozóan:<br>
<br>
Ajánlattevõ:<br>
Vektor Kft. (alapajánlat)<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
A megbízói igényeknek megfelelõ mûszaki tartalom	10	20	200<br>
Ajánlati ár	 5	  13,9	   69,5<br>
Fizetési feltétel	 5	15	 75<br>
A súlyszámmal szorzott értékelési pontszámok összegei ajánlattevõnként			  344,5<br>
<br>
<br>
Ajánlattevõ:<br>
Vektor Kft. (alternatív ajánlat)<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
A megbízói igényeknek megfelelõ mûszaki tartalom	10	19	190<br>
Ajánlati ár	 5	20	100<br>
Fizetési feltétel	 5	15	 75<br>
A súlyszámmal szorzott értékelési pontszámok összegei ajánlattevõnként			365<br>
<br>
<br>
Ajánlattevõ:<br>
Endrényi és Társa Kft. (alapajánlat)<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
A megbízói igényeknek megfelelõ mûszaki tartalom	10	20	200<br>
Ajánlati ár	 5	    8,89	    44,45<br>
Fizetési feltétel	 5	15	 75<br>
A súlyszámmal szorzott értékelési pontszámok összegei ajánlattevõnként			   319,45<br>
<br>
<br>
Ajánlattevõ:<br>
Endrényi és Társa Kft. (alternatív ajánlat)<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
A megbízói igényeknek megfelelõ mûszaki tartalom	10	18	180<br>
Ajánlati ár	 5	   11,77	    58,85<br>
Fizetési feltétel	 5	15	 75<br>
A súlyszámmal szorzott értékelési pontszámok összegei ajánlattevõnként			   313,85<br>
<br>
<br>
A fentiek alapján a Döntõbizottság megállapította, hogy ajánlatkérõnek – bár a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének szabályait megsértette – a nyertes ajánlattevõre vonatkozó döntése nem volt jogsértõ, mivel nem bizonyítható, hogy kérelmezõ bármely ajánlata is magasabb pontszámot érhetett volna el, mint a nyertes ajánlat.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése szerint az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõnek.<br>
Ajánlatkérõ a jogorvoslati eljárás során tartott tárgyaláson elismerte, hogy az ajánlatok bontásáról készült jegyzõkönyveket egyáltalán nem küldték meg az ajánlattevõk részére. Ezzel a mulasztással ajánlatkérõ jogsértést követett el, így e részében a jogorvoslati kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Kérelmezõ azt kifogásolta, hogy ajánlatkérõ az elõírt határidõben nem küldte meg az összegezést.<br>
Az eredményhirdetés 2001. július 11-én 10 órakor történt meg. Ajánlatkérõ 2001. július 18-án 12 óra után küldte meg telefaxon az ajánlattevõknek az összegezést. Kérelmezõ azt 2001. július 18-án 12 óra 19 perckor kapta meg.<br>
A Döntõbizottság megállapította, hogy ajánlatkérõ a számára nyitva álló határidõben, az ötödik munkanapon megküldte az összes ajánlattevõnek az összegezést. Az a tény, hogy ajánlatkérõ 2001. július 18-án 10 óráig nem, csak 10 óra után küldte meg az összegezést, nem jogsértõ. A Kbt. fenti rendelkezése nem értelmezhetõ úgy, hogy a megküldés határideje az eredményhirdetést követõ ötödik munkanapon az eredményhirdetés órájában jár le. A Kbt. csak azt tartalmazza, hogy az eredményhirdetést követõ öt munkanapon belül kell teljesíteni ezt a kötelezettséget, ez pedig a Döntõbizottság álláspontja szerint azt jelenti, hogy az ötödik munkanap végéig eleget tehet e kötelezettségének az ajánlatkérõ. A Kbt. nem határozza meg, hogy milyen módon – postai úton, telefaxon, kézi kézbesítéssel stb. – kell megküldeni az összegezést. Ennek megfelelõen ajánlatkérõ azzal, hogy az ötödik munkanapon telefaxon megküldte az összegezést, jogszerûen járt el, ezért a jogorvoslati kérelem e részében alaptalan.<br>
A Döntõbizottság ideiglenes intézkedést nem alkalmazott, mivel annak törvényi feltételei a rendelkezésre álló iratokból nem voltak megállapíthatóak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) és h) pontja szerinti jogkövetkezményeket alkalmazta, valamint a Kbt. 88. § (1) bekezdés f) pontja alapján bírság kiszabásáról határozott. A kérelem megalapozatlan részét a Kbt. 88. § (1) bekezdés a) pontja alapján utasította el.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzési értéknek legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársasság 2001–2002. évi költségvetésérõl szóló 2000. évi CXXXIII. törvény 59. § (2) bekezdésében meghatározott legkisebb összeg egymillió Ft.<br>
A Döntõbizottság a bírság mértékének megállapításánál az eset összes körülményeit figyelembe vette és értékelte. A Döntõbizottság nem tudott eltekinteni a bírság kiszabásától, mivel ajánlatkérõ több, durva jogsértést is elkövetett. A Döntõbizottság a beszerzés magas összegére figyelemmel kiszabható legmagasabb bírsághoz képest meghatározott mértékû bírságot tartotta az elkövetett jogsértések súlyával arányban állónak.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 27.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>