<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7206)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.462/9/2001.<br>
<br>
Tárgy: a Hídépítõ Rt. jogorvoslati kérelme Barcs Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Hídépítõ Rt. (1138 Budapest, Karikás Frigyes u. 20., a továbbiakban: kérelmezõ) jogorvoslati kérelmét, melyet Barcs Város Önkormányzata (7571 Barcs, Bajcsy-Zs. u. 46., a továbbiakban: ajánlatkérõ) "Barcs és társult települések közös szennyvízcsatorna-hálózatának és szennyvíztisztító telepének megvalósítása" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. február 14-én részvételi felhívást tett közzé a Közbeszerzési Értesítõ 7. számában elõminõsítési eljárás megindítására a rendelkezõ részben írt tárgyban.<br>
A közbeszerzési eljárás lezárásaként ajánlatkérõ a 18 település polgármestereibõl álló testület többségi szavazással hozott döntése alapján az eljárás nyertesének a kérelmezõt hirdette ki, míg az azt követõ legjobb ajánlat benyújtója a Drávamenti Csatornaépítõ Konzorcium lett.<br>
E döntés ellen a Közbeszerzések Tanácsa tagja által hivatalból kezdeményezett, valamint a Drávamenti Csatornaépítõ Konzorcium kérelmére indult jogorvoslati eljárást egyesítve a Döntõbizottság az indítványnak, illetve a kérelemnek részben helyt adva megállapította, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1), az 55. § (6), az 59. § (1) és a 61. § (1) bekezdését, ezért az ajánlatkérõ eljárást lezáró döntését megsemmisítette. Egyebekben az indítványt és a kérelmet a Döntõbizottság elutasította (D.367/25/2001. sz. határozat) 2001. július 5-én.<br>
A fenti határozatot 2001. július 6-án kézhez véve ajánlatkérõ még ugyanezen a napon az újraértékelésrõl döntött és 2001. július 9-ére meghívta az ajánlattevõket az eredményhirdetésre.<br>
Ajánlatkérõ (a társult önkormányzatok polgármesterei) 2001. július 9-én hozták meg újabb eljárást lezáró döntésüket, miszerint két ajánlatot bíráltak el érdemben, nevezetesen a Swietelsky Építõipari és Kereskedelmi Kft., valamint a Drávamenti Csatornaépítõ Konzorcium ajánlatát.<br>
Ajánlatkérõ a kérelmezõ és az OMS Hungária Kft. ajánlatát érvénytelenné nyilvánította a Döntõbizottság D.367/25/2001. sz. határozatában foglalt indokok alapján.<br>
Az ajánlatkérõ döntése szerint a nyertes a Drávamenti Csatornaépítõ Konzorcium ajánlata lett.<br>
Ajánlatkérõ e döntését 2001. július 9-én nyilvánosan kihirdette és az összegzést 2001. július 11-én az érdekelteknek megküldte. Még ugyanezen a napon a szerzõdést a nyertes ajánlattevõvel megkötötte olyan kikötéssel, hogy a szerzõdés 2001. július 17. napján lép életbe. Ajánlatkérõ a nyertes ajánlattevõvel a szerzõdéskötés napján az óvadéki szerzõdést is írásba foglalta 9 pontban megjegyezve egyben azt, hogy a szerzõdésben nem rögzítettekre a Ptk. ide vonatkozó rendelkezéseit tekintik irányadónak.<br>
Kérelmezõ 2001. július 11-én jogorvoslati kérelemmel fordult a Döntõbizottsághoz. Ebben kérte az ajánlatkérõ eljárást lezáró döntésének megsemmisítése mellett a jogsértés megállapítását és a jogsértõ kötelezését a költségek viselésére. Kérte továbbá ideiglenes intézkedésként a szerzõdés megkötésének megtiltását, valamint az ügyben tárgyalás tartását.<br>
Kérelmét azzal indokolta, hogy a Döntõbizottság 367/25/2001. sz. határozatát követõen ajánlatkérõ újra értékelte az ajánlatokat és nyertesként a Drávamenti Csatornaépítõ Konzorcium ajánlatát hirdette ki. Álláspontja szerint a nyertes ajánlata az alábbi okokból érvénytelen:<br>
– a pénzügyi ütemterv nem felelt meg a kiírás feltételeinek,<br>
– a kiírás szerint meg kellett adni az úthelyreállítás fajlagos árát, amit az ajánlat nem tartalmaz,<br>
– a felajánlott óvadéki szerzõdés olyan bizonytalan feltételeken alapul, ami az ajánlatot érvénytelenné teszi.<br>
Kérelmében indítványozta azt is, hogy a Döntõbizottság vizsgálja meg az óvadékra vonatkozó szerzõdés meglétét is.<br>
A Döntõbizottság a jogorvoslati eljárás során a kért ideiglenes intézkedést nem alkalmazta, mert annak törvényi feltételei nem álltak fenn.<br>
Ajánlatkérõ az eljárás megindításáról, valamint a tárgyalás tartásáról szóló szabályszerû értesítés ellenére nem tett érdemi észrevételt a részére megküldött jogorvoslati kérelem vonatkozásában sem írásban, sem a tárgyaláson, mivel ott nem képviseltette magát.<br>
Az ügyben érdekelt felek közül a Drávamenti Csatornaépítõ Konzorcium az írásos észrevételét a tárgyaláson változatlanul fenntartva elsõdlegesen úgy nyilatkozott, hogy álláspontja szerint a kérelmezõ jogorvoslati eljárás megindítására ügyfélképességgel nem rendelkezett tekintettel arra, hogy az ajánlata érvénytelen volt, ezért a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján az eljárás további szakaszában már nem vehet részt. Másodlagosan indítványozta a megalapozatlan jogorvoslati kérelem elutasítását tekintettel arra, hogy álláspontja szerint a nyertes ajánlata érvényes volt, mindenben megfelelt a Kbt. elõírásainak.<br>
Az ügyben érdekelt további felek a szabályszerû értesítés ellenére sem írásban sem a tárgyaláson érdemi észrevételt nem tettek.<br>
A Döntõbizottság tekintettel arra, hogy ajánlatkérõ írásos észrevételt nem csatolt be a Döntõbizottsághoz, valamint a tárgyalásról is távol maradt a szabályszerû értesítés ellenére, a tárgyalást követõen írásban megkereste ajánlatkérõt, hogy a nyertes ajánlattevõvel megkötött szerzõdést, valamint annak mellékleteit, illetve az ahhoz kapcsolódó óvadéki szerzõdést csatolja be a Döntõbizottsághoz. Ennek ajánlatkérõ a felhívásnak megfelelõen határidõben eleget tett.<br>
A Döntõbizottság a rendelkezésére álló iratok, dokumentumok, valamint írásban és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem megalapozatlan.<br>
A Döntõbizottságnak a jogorvoslati eljárás során alapvetõen azt kellett vizsgálnia – a jogorvoslati kérelem keretei között –, hogy a nyertesnek kihirdetett ajánlat tartalmazza-e a pénzügyi ütemtervet, az úthelyreállítás fajlagos költségeit, valamint ajánlatkérõ kötött-e óvadéki szerzõdést a nyertes ajánlattevõvel.<br>
E vizsgálat során a Döntõbizottság az alábbiakat állapította meg:<br>
Az ajánlati dokumentáció 6. oldala a 7. pontban tartalmazta az ajánlatkérõ pénzügyi ütemtervre vonatkozó igényét, melyet éves bontásban kellett megadni. A Döntõbizottság a nyertes ajánlattevõ ajánlatát megvizsgálva megállapította, hogy az a 70. oldalon, valamint a 4. oldalon csatolt nyilatkozatmintán a feltételek szerint szerepel az ajánlatban, azaz a nyertes az elõírásnak megfelelõen adta meg a pénzügyi ütemezésre tett ajánlatát. Eszerint mind az éves bontásban meghatározott arányok, mind a támogatott és nem támogatott részek párhuzamossága teljes mértékben megfelel a követelményeknek.<br>
Az úthelyreállítás fajlagos árával kapcsolatos jogorvoslati kérelmi elem vizsgálata során a Döntõbizottság megállapította, hogy a nyertes ajánlatában – a kötelezõ elõírás hiányában – az általános gyakorlatnak megfelelõen m2-re vetítve 1200 + 300 Ft áfa összegben van megjelölve e költség, tehát megfelelt azon ajánlatkérõi elvárásnak, hogy az nettó és bruttó árban is meg legyen jelölve.<br>
E kérdéskör vizsgálatánál a Döntõbizottság nem tudta elfogadni kérelmezõnek azt az álláspontját, hogy azért érvénytelen a megjelölt összegszerûség ellenére a nyertes ajánlat, mivel e költségnek a mértékét – nevezetesen, hogy m2-re vetítve van megadva – az ajánlat nem tartalmazza, tehát így nem felel meg a felhívásnak, illetve a dokumentációnak.<br>
A Döntõbizottság azt is figyelembe vette, hogy az ajánlatkérõ a helyreállítás fajlagos árának megkövetelésekor nem jelölte meg az arra vonatkozó vetítési alapot és jogszerûen fogadta el az általános gyakorlatnak megfelelõ m2 egységnek megfelelõ árat különös tekintettel arra, hogy a jogorvoslati eljárás tárgyalásán kérelmezõ maga is azt nyilatkozta, hogy az õ ajánlatukban mintegy 3000 Ft/m2 egységben megadott fajlagos ár jóval kedvezõtlenebb, mint a nyertes ajánlatáé, így csak vélelmezhetõ, hogy a nyertes is ilyen mértékegységben adta meg azt.<br>
Az óvadéki szerzõdés kérdéskörét vizsgálva a Döntõbizottság megállapította, hogy a nyertes ajánlatában a 357. oldalon a szerzõdéstervezetben teszi meg az erre vonatkozó ajánlatot a 7.1.2. pont alatt, mint a jólteljesítés egyik garanciáját. Ennek a szerzõdésnek a részletei az ajánlatban – arra vonatkozó elõírás hiányában – nem szerepeltek, de a Döntõbizottság felhívására ajánlatkérõ becsatolta azt a jogorvoslati eljárás során.<br>
A Döntõbizottság a D.367/25/2001. sz. határozatában már korábban részletesen kifejtette ezzel kapcsolatos álláspontját, miszerint a nyertes által megajánlott óvadék az ajánlati felhívás alapján pénzügyi biztosítéknak minõsülõ vállalás, amit az ajánlatkérõnek a felhívásában írtak alapján értékelnie kell annak tartalma szerint.<br>
A Döntõbizottság kétséget kizáróan megállapította, hogy az óvadéki szerzõdést is megkötötte ajánlatkérõ a nyertessel, ami a köztük lévõ megállapodások részét képezi és amit ajánlatkérõ megfelelõen értékelve elfogadott, tehát az erre vonatkozó kérelmi elem is megalapozatlan.<br>
A fent leírt indokok alapján a Döntõbizottság megállapította, hogy a jogorvoslati eljárás alapját képezõ jogorvoslati kérelem mindhárom eleme megalapozatlan, ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 21.<br>
<br>
Dr. Bíró László s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>