<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7209)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.479/10/2001.<br>
<br>
Tárgy: a VEGYÉPSZER Rt. és a HÉROSZ Építõipari Rt. jogorvoslati kérelme az Oktatási Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a VEGYÉPSZER Rt. (1151 Budapest, Mogyoród útja 42.) és a HÉROSZ Építõipari Rt. (1095 Budapest, Hídépítõ u. 1–12.) – továbbiakban: kérelmezõk – (képviseli: Morvayné dr. Kendi Ilona jogtanácsos, 1151 Budapest, Mogyoród útja 42.) jogorvoslati kérelmét, amelyet az Oktatási Minisztérium (1055 Budapest, Szalay u. 10–14., képviseli: dr. Csók Balázs ügyvéd, 7400 Kaposvár, Tallián Gy. u. 39., a továbbiakban: ajánlatkérõ) "a Nyíregyházi Fõiskola Hallgatói és Információs Központ, valamint Mezõgazdasági és Mûszaki Fõiskolai Kar oktatási épület kivitelezési munkái" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. május 23-án a Közbeszerzési Értesítõ 21. számában részvételi felhívást tett közzé nyílt elõminõsítési eljárás lefolytatására a Nyíregyházi Fõiskola Hallgatói és Információs Központ (8200 m2), valamint Mezõgazdasági és Mûszaki Fõiskolai Kar oktatási épületének (9600 m2) kivitelezési munkái tárgyában.<br>
A részvételi felhívás 3. c) pontja alapján részajánlatot nem lehetett tenni.<br>
A részvételi felhívás 9. pontjában ajánlatkérõ meghatározta a részvételre jelentkezõk pénzügyi, gazdasági és mûszaki alkalmassága igazolására kért adatokat és tényeket.<br>
A mûszaki alkalmasság igazolása körében többek között kérte, hogy a részvételre jelentkezõ és a közbeszerzés értékének 10%-át meghaladó mértékben igénybe venni kívánt alvállalkozók ismertessék az elõzõ öt év hasonló nagyságrendû jelentõsebb felsõoktatási építési beruházásait, legalább az ellenszolgáltatás összegének, a teljesítés idejének a megjelölésével és a szerzõdést kötõ másik fél megnevezésével, referencialevelek csatolásával.<br>
Ajánlatkérõ a 10. b) pontban határozta meg a részvételre jelentkezõnek a szerzõdés teljesítésére alkalmatlanná minõsítésének szempontjait. A negyedik bekezdés szerinti alkalmatlansági kritérium a következõ volt:<br>
– amennyiben a részvételre jelentkezõ az utóbbi öt éven belül nem rendelkezik legalább egy saját kivitelezésû – bruttó 800 M Ft értéket elérõ vagy azt meghaladó – építési feladat szempontjából a részvételi felhívás 3. a) pontjában meghatározott munkához viszonyítottan hasonló nagyságrendû oktatási intézményi beruházásnál legalább egy referenciával.<br>
A részvételi felhívás szerint ajánlatkérõ az összességében legelõnyösebb ajánlatot kívánja kiválasztani, meghatározta az értékelési részszempontokat, azok súlyszámait és az adható pontszámokat.<br>
Ajánlatkérõ dokumentációt is készített. Ebben részletesen ismertette, hogy a pénzügyi, gazdasági, illetve a mûszaki alkalmassági kritériumokat hogyan fogja értékelni, milyen feltételek fennállása esetén minõsül a részvételre jelentkezõ alkalmasnak, illetve alkalmatlannak.<br>
Ajánlatkérõ a dokumentáció 3. fejezete 1. pontjában rögzítette, hogy az elõminõsítési eljárás során az ajánlatkérõ megvizsgálja a részvételre jelentkezõ pénzügyi, gazdasági és mûszaki alkalmasságát. A közbeszerzési eljárás további szakaszában már csak a közbeszerzés teljesítésére alkalmasnak minõsített részvételre jelentkezõk vehetnek részt. Részvételre jelentkezõ lehet egyedüli cég vagy konzorcium, a vezetõ cég megjelölésével. Mindkét felállásban megnevezhetõk alvállalkozók. A feladat megvalósítására alkalmasnak talált cégek egyetemleges felelõsségvállalási nyilatkozat megtétele mellett jogosultak közös ajánlattételre.<br>
A részvételi jelentkezések bontása 2001. június 8-án történt meg. Hat részvételi jelentkezés érkezett. Közös részvételi jelentkezést nyújtottak be kérelmezõk, továbbá az ISOBAU Építõmérnöki Rt. a NYÍRÉP Kft.-vel és az ÉPKER Kft.-vel, valamint a Középületépítõ Rt. a KÉSZ Kft.-vel és a KIPSZER Rt.-vel. Önálló részvételi jelentkezést nyújtott be a Magyar Építõ Rt., a ZÁÉV Rt., a HUNÉP Universal Építõipari Rt.<br>
Ajánlatkérõ hiánypótlást biztosított. Ezt követõen az összes részvételre jelentkezést érvényesnek minõsítette, majd elvégezte a részvételre jelentkezõk alkalmasságának értékelését is.<br>
Az eredmény kihirdetésére 2001. július 9-én került sor. Ajánlatkérõ kérelmezõket, mint közös részvételre jelentkezõket, valamint az ISOBAU Építõmérnöki Rt.-t, a NYÍRÉP Kft.-t és az ÉPKER Kft.-t, mint közös részvételre jelentkezõket alkalmatlannak minõsítette a szerzõdés teljesítésére.<br>
Kérelmezõk esetében az alkalmatlanság indoka az volt, hogy a konzorcium, két tagból áll, amelybõl a VEGYÉPSZER Rt. a becsatolt referenciamunkái miatt mûszakilag alkalmatlan. A felsorolt referencia munkái között egy sem fordult elõ, amely megfelel a részvételi felhívás 10. b) pontjának negyedik bekezdésében foglaltaknak (oktatási intézmény ³ 800 M Ft).<br>
Az eredményhirdetéskor ajánlatkérõ tájékoztatta a megjelenteket, hogy az alkalmasnak minõsített részvételre jelentkezõknek öt napon belül küldi meg az ajánlati felhívást.<br>
Az ajánlatok bontására 2001. augusztus 21-én került sor.<br>
Kérelmezõk 2001. július 18-án nyújtottak be jogorvoslati kérelmet, amelyet a tárgyaláson pontosítottak. Kérték a jogsértés megállapítását, az elõminõsítési szakaszban hozott döntés megsemmisítését, ajánlatkérõnek az eljárási díj és a jogorvoslati eljárással felmerült költségek viselésére való kötelezését.<br>
Ideiglenes intézkedésként kérték a közbeszerzési eljárás felfüggesztését. Kérelmük indokául elõadták, hogy mint közös részvételre jelentkezõket az ajánlatkérõ alkalmatlannak minõsítette a szerzõdés teljesítésére.<br>
Elõadták, hogy a részvételi felhívásban nem volt olyan megszorítás, amely szerint a mûszaki alkalmasságot a résztvevõknek külön-külön kell igazolni. Ajánlatkérõ jogsértést követett el azzal, hogy nem a közbeszerzés tárgyára korlátozta a mûszaki alkalmasság igazolását, ezt mindkét részvételre jelentkezõvel szemben megkövetelte, annak ellenére, hogy ezt a részvételi felhívásban nem írta elõ. A részvételi felhívást nem támadták.<br>
Elõadták, hogy egyetemleges felelõsségvállalási nyilatkozatot tettek a részvételi jelentkezésükben. Ha ajánlatkérõ szerzõdést kíván kötni a beruházás megvalósítására, jogos érdekei sérelmét nem jelenti az, ha a nyertes ajánlattevõk közül csak az egyik rendelkezik az elõírt referenciákkal.<br>
Közös jelentkezésükben a HÉROSZ Építõipari Rt. igazolta a felhívás szerinti referencia munkát, ezért sérelmesnek tartják azt is, hogy ajánlatkérõ mindkét részvételre jelentkezõt alkalmatlannak minõsítette a szerzõdés teljesítésére.<br>
Ajánlatkérõ észrevételében kérte az alaptalan kérelem elutasítását. Elõadta, hogy nem a konzorcium, hanem a részvételre jelentkezõ köteles az alkalmasságát igazolni. A közbeszerzésekrõl szóló 1995. év XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (3) bekezdése is részvételre jelentkezõ alkalmasságát említi, ez a több részvételre jelentkezõ közös részvételi jelentkezése esetében minden részvételre jelentkezõre vonatkozik.<br>
Ajánlatkérõ elõírta, hogy közös ajánlattétel esetén a konzorcium tagjai egyetemleges felelõsséget vállaljanak, ebbõl is következik, hogy a konzorcium minden tagjának külön-külön is alkalmasnak kell lennie a szerzõdés teljesítésére. A dokumentációban ajánlatkérõ megengedte a konzorciális formát, de nem rendelkezett arról, hogy az alkalmasság vizsgálatánál a részvételre jelentkezõk alkalmasságát együttesen kell vizsgálni.<br>
A Döntõbizottság megállapította, hogy a kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése alapján a nyílt elõminõsítési eljárás két szakaszból álló közbeszerzési eljárás.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdésére figyelemmel a részvételi szakaszt megindító részvételi felhívásban a Kbt. 44. § (1)–(5) bekezdése alapján meghatározta az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
Kérelmezõk a közbeszerzési eljárás során közös részvételi jelentkezést nyújtottak be. Jelentkezésükben nyilatkoztak arról is, hogy sikeres elõminõsítést követõen közös ajánlatot készítenek a létesítmény megvalósítására, a létesítmény kivitelezésére egyetemleges felelõsséget vállalnak.<br>
Kérelmezõk által benyújtott részvételi jelentkezés mindkét jelentkezõre külön-külön, jelentkezõnként tartalmazta az ajánlatkérõ által kért igazolásokat, okiratokat.<br>
A Döntõbizottság megállapította, és a kérelmezõk is elismerték, hogy a VEGYÉPSZER Rt. nem rendelkezik olyan referenciamunkával, amely megfelel a részvételi felhívás 10. b) pontja (4) bekezdésében foglaltaknak.<br>
A Kbt. lehetõséget biztosít a közös ajánlattételre. Kérelmezõk közös részvételi jelentkezést nyújtottak be. A konzorciumi megállapodás nem változtat azon a tényen, hogy a kérelmezõk részvételre jelentkezõk az eljárásban.<br>
A Kbt. külön szabályozást a közös, konzorciális formában történõ részvételi jelentkezésre nem tartalmaz. A konzorciumi formában történõ részvételi jelentkezésnek, ajánlattételnek az a lényege, hogy a jelentkezõk, ajánlattevõk megállapodást kötnek annak érdekében, hogy a közbeszerzési eljárásban közösen indulva nyertességük esetén közösen teljesítsék a szerzõdést. A kérelmezõk által benyújtott jelentkezés is erre vonatkozó nyilatkozatot tartalmaz.<br>
Amennyiben azonban nyertes ajánlattevõk lesznek, önállóan kötnek szerzõdést az ajánlatkérõvel, a szerzõdés teljesítéséért egyetemlegesen és önállóan is felelõsséget vállalnak, még akkor is, ha csak a konzorcium vezetõje, képviselõje írja alá a szerzõdést.<br>
A fentiek alapján a konzorcium tagjainak önállóan kell igazolniuk a pénzügyi, gazdasági és mûszaki alkalmasságukat, és nem együttesen, hanem külön-külön kell megfelelniük az alkalmassági feltételeknek. Csak ilyen módon igazolják ugyanis azt, hogy a konzorcium bármely tagja esetleg egyedül is képes helyt állni a szerzõdés teljesítéséért.<br>
Helyesen járt el ajánlatkérõ akkor, amikor a közös részvételi jelentkezést benyújtó kérelmezõk vonatkozásában külön-külön vizsgálta az alkalmasságot a részvételi felhívásban meghatározott szempontok alapján.<br>
Kérelmezõk által sem vitatottan a konzorcium egyik tagja, a VEGYÉPSZER Rt. nem felel meg a részvételi felhívásban meghatározott alkalmassági kritériumoknak.<br>
A HÉROSZ Építõipari Rt. megfelel a részvételi felhívásban meghatározott alkalmassági feltételeknek, önállóan azonban nem, csak a VEGYÉPSZER Rt.-vel közösen nyújtott be részvételi jelentkezést. A Döntõbizottság szerint a közös részvételi jelentkezés esetében az egyik jelentkezõ alkalmatlansága maga után vonja a közös jelentkezõk alkalmatlanságát is, mivel ajánlatkérõ csak a jelentkezõk által ténylegesen benyújtott részvételi jelentkezésre vonatkozóan hozhat döntést, ezért nem hagyhatja figyelmen kívül azt, hogy a közös részvételi jelentkezést benyújtók a nyilatkozatuk szerint közösen kívánnak részt venni az eljárásban.<br>
Jogszerû tehát ajánlatkérõnek az a döntése, hogy a kérelmezõket, mint közös részvételre jelentkezõket alkalmatlannak minõsítette a szerzõdés teljesítésére és a kérelmezõket sem együttesen, illetve a HÉROSZ Építõipari Rt.-t önállóan sem hívta fel ajánlattételre.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontjában meghatározott jogkövetkezményt alkalmazta, valamint a Kbt. 88. § (1) bekezdés h) pontjában foglaltakra tekintettel a jogorvoslati eljárás során felmerült költségekrõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 24.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>