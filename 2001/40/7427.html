<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7427)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.356/13/2001.<br>
<br>
Tárgy: a JOHNSVILL Ipari és Szolgáltatási Kft. jogorvoslati kérelme a BM Mûszaki Fõosztály közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a JOHNSVILL Ipari és Szolgáltató Kft. (2071 Páty, Erkel u. 6., képviseli: dr. Csillag György ügyvéd 1062 Budapest, Andrássy út 128., a továbbiakban: kérelmezõ) jogorvoslati kérelmének, amelyet a Belügyminisztérium Mûszaki Osztálya (1051 Budapest, Zrínyi u. 4., a továbbiakban: ajánlatkérõ nevében és képviseletében eljárt a Belügyminisztérium Beszerzési és Kereskedelmi Rt. Építési-Beruházási Igazgatóság (1124 Budapest, Németvölgyi út 41–45., a továbbiakban lebonyolító) "az Adyligeti Rendészeti Szakközépiskola elektromoshálózat-felújítási és -átalakítási munkái a kiviteli tervdokumentáció alapján" tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, 52. § (2) bekezdés d) pontját és a 61. § (6) bekezdését, ezt meghaladóan a jogorvoslati kérelmet elutasítja.<br>
A Döntõbizottság kötelezi az ajánlatkérõt, hogy a határozat kézhezvételétõl számított 15 napon belül 30 000 Ft, azaz harmincezer forint igazgatásszolgáltatási díjat kérelmezõnek fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás megindítására vonatkozó hirdetménye a Közbeszerzési Értesítõ (K. É.) 14. számában 2001. április 4-én jelent meg.<br>
Vállalkozási szerzõdés keretében kért be ajánlatokat a közbeszerzési eljárásban az Adyligeti Rendészeti Szakközépiskola elektromoshálózat-felújítási munkái kivitelezésére kiviteli tervdokumentáció alapján.<br>
Az ajánlatkérõ nevében a Belügyminisztérium Beszerzési és Kereskedelmi Rt. bonyolította le a közbeszerzési eljárást. A közbeszerzési eljárás döntéshozója a Belügyminisztérium közigazgatási államtitkára volt.<br>
Ajánlatkérõ már az ajánlati felhívásban megjelölte, hogy a beszerzés tárgya és mennyisége körében elektromos elosztók cseréjére, földkábelfektetésre és térvilágítási hálózat felújítására, valamint automatikus fázisjavító kicserélésére, illetve létesítésére kerül sor. A beszerzés tárgya és mennyisége részletes mûszaki tartalmát az ajánlatkérési mûszaki tervdokumentáció tartalmazta. Az ajánlatkérõ az ajánlati felhívásban csak teljes körû ajánlatot fogadott el. Továbbá az ajánlati felhívás 14. pontja kizárta a többváltozatú ajánlattétel lehetõségét.<br>
A dokumentációt a lebonyolító bocsátotta az ajánlattevõk rendelkezésére. Ajánlatkérõ az ajánlati felhívás 16. pontja 4. francia bekezdésében közölte az ajánlattevõkkel, hogy a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. §-</a>ában meghatározottakon túl helyszíni konzultációs lehetõséget biztosít a közbeszerzési eljárásban. A helyszíni konzultációra 2001. április 23-án került sor, ahol az ajánlattevõk megtekintették a helyszínt, és a dokumentációval összefüggésben kérdéseket intézhettek az ajánlatkérõ lebonyolítójához. Az ajánlatkérõ lebonyolítója felhívta az ajánlattevõk figyelmét, hogy a jelen emlékeztetõ a közbeszerzési eljárásban kiadott mûszaki dokumentáció részét képezi. Továbbá közölte az ajánlattevõk képviselõivel, hogy a kiviteli tervdokumentációban megjelölt SCHRACK típusú elosztószekrényre, a lámpakarokra, a szerelõlapokra, a páncélzat földelésére, a fázisjavító automatika gyártójára, a transzformátorházra, a térvilágításra, a fõelosztókra és a kültéri szerelvényekre a kiviteli tervben megjelölt mûszaki paraméterek figyelembevételével más típusú berendezések megajánlását is lehetõvé teszi. A helyszíni konzultációról emlékeztetõ jegyzõkönyvet vett fel, amelyet 2001. május 7-én megküldött valamennyi ajánlattevõnek.<br>
Az ajánlattételi határidõig, azaz 2001. május 18-áig ajánlatot nyújtott be a kérelmezõ ajánlattevõn kívül a Gesztelyi Rt., a Villamosszerelési Kft., az Ópóczki Villszer Kft., a Középületépítõ Rt., Lanzó Kft., Jukó Kft., Fõv. 2. Sz. Rt., Strabag Kft., Wol-Elektro Kft., Villanyszerelõ-ipari Rt., Siemens Rt., Észak-budai Kft., VÁV Union Kft.<br>
Az ajánlatok bontásakor ismertették az ajánlattevõk nevét, székhelyét, ajánlati árát és a befejezési határidõt. Két ajánlattevõ az Ópóczki Villszer Kft., és kérelmezõ alternatív ajánlata is felolvasásra került. Az Ópóczki Villszer Kft., jelezte a bontáskor, hogy több alternatív ajánlata is volt, amely nem került felolvasásra. Ajánlatkérõ a jegyzõkönyv tanúsága szerint jelezte, hogy az értékelésnél megvizsgálja, és a helyszíni konzultációról készült jegyzõkönyv figyelembevételével figyelembe veszi.<br>
Az ajánlatkérõ a közbeszerzési eljárásban, eljárást lezáró döntését a szakmai bírálóbizottság alapján 2001. május 29-én hozta meg, és közölte az ajánlattevõk képviselõjével, mely szerint az összességében legelõnyösebb ajánlatot a Siemens Rt. tette, a második legkedvezõbb ajánlatott pedig kérelmezõ.<br>
Kérelmezõ 2001. június 6-án nyújtotta be jogorvoslati kérelmét a Döntõbizottsághoz, amelyben kérte, hogy állapítsa meg a Döntõbizottság a közbeszerzési eljárás szabályainak megsértését, semmisítse meg az ajánlatkérõnek az eljárást lezáró döntését, kötelezze az ajánlatkérõt az eljárási díj és költségek viselésére, valamint ideiglenes intézkedésként indítványozta, hogy a szerzõdéskötést tiltsa meg az ajánlatkérõ és a nyertes ajánlattevõ között.<br>
Kérelmében hivatkozott arra, hogy az ajánlatkérési mûszaki tervdokumentációval összefüggésben helyszíni szemlét és konzultációt tartottak, amelyen az álláspontja szerint a dokumentáció módosítására került sor azon berendezések körében, amelyeket a helyszíni konzultáción felvett emlékeztetõ tartalmazott. Ebben az esetben azonban új ajánlati felhívást kellett volna a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése szerint az ajánlatkérõnek megjelentetnie. Hivatkozott továbbá arra, hogy az ajánlatkérési dokumentáció nem felel meg a Kbt. 40. § (1–5) bekezdésben foglalt törvényi követelménynek, mert nem tartalmazott mûszaki szabványokat, és ezeket nem közölte a dokumentációban, illetve erre nem hívta fel az ajánlattevõk figyelmét.<br>
A helyszíni konzultációról felvett emlékeztetõ tartalma alapján úgy értelmezte, hogy alternatív ajánlat tételét megengedte az ajánlatkérõ, és ezért is kellett volna erre figyelemmel is az ajánlati felhívását módosítania, mivel ott egyértelmûen kizárta a többváltozatú ajánlattétel lehetõségét.<br>
Az ajánlatát ezért két változatban nyújtotta be, és az eredményhirdetésen értesült arról, hogy a második változatú ajánlatát egyáltalán nem értékelte az ajánlatkérõ, és az elsõ változatú ajánlatát hasonlította össze a bírálati szempontok szerint a többi ajánlattevõ ajánlatával. Álláspontja szerint amennyiben nem értékelte a második változatú ajánlatát, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése, (2) bekezdés d) pontja alapján érvénytelenné kellett volna nyilvánítania és az errõl készült jegyzõkönyvet a Kbt. 61. § (6) bekezdése szerint öt munkanapon belül az ajánlattevõnek meg kellett volna küldenie. Ilyen jegyzõkönyvet nem kapott, kérte annak kivizsgálását is, hogy jogszerûen utasította-e el a második változatú ajánlatát az ajánlatkérõ. A jogsértés idõpontját a Kbt. 79. § (7) bekezdésében és a Kbt. 79. § (8) bekezdés b) pontja idõpontra tette.<br>
A Döntõbizottság a jogorvoslati eljárásban ideiglenes intézkedést nem alkalmazott, mivel az eljárásban az ajánlatkérõ egyoldalú nyilatkozatával a jogorvoslati eljárás érdemi befejezéséig a szerzõdéskötést felfüggesztette.<br>
Ajánlatkérõ érdemi ellenkérelmében a jogorvoslati kérelem elutasítását indítványozta megbízottja útján. Hivatkozott arra, hogy az ajánlati felhívásban kizárta a többváltozatú ajánlattétel lehetõségét, így csak az alapajánlatát hasonlította össze a kérelmezõnek a többi ajánlattevõ alapajánlatával. A dokumentációnak a helyszíni konzultáción csak a pontosítására került sor, amikor is közölte az ajánlattevõkkel, hogy a kiviteliterv-dokumentációban az emlékeztetõben megnevezett berendezések viszonylatában azonos paraméterû, de más típusú berendezések megajánlását is elfogadja.<br>
Kérelmezõ tévesen értelmezte a helyszíni konzultáción az emlékeztetõben foglaltakat. Egyebekben az l/1996. (II. 7.) Ktm. rendeletnek a kiviteli dokumentáció megfelelt, mivel nem került sor a dokumentáció módosítására, így az ajánlatkérõnek nem volt kötelessége az ajánlati felhívást és a dokumentáció módosítására vonatkozóan új hirdetményt közzétenni.<br>
A Siemens Rt. a jogorvoslati kérelem elutasítását indítványozta, álláspontja szerint az ajánlatkérõ a dokumentációt pontosította, és az alternatív ajánlattétel lehetõségét nem engedte meg a közbeszerzési eljárásban.<br>
A Lanzó Kft. szintén az ajánlatkérõ álláspontjához csatlakozott írásban tett észrevételében.<br>
A Villszer. Rt. a jogorvoslati kérelem 2. és 3. pontjában foglaltakkal egyetértett, de ettõl függetlenül nem kívánt, jogorvoslati eljárással élni az ajánlatkérõ közbeszerzési eljárása ellen.<br>
A Döntõbizottság a beszerzett iratok és a felek képviselõinek a tárgyaláson elhangzott nyilatkozatai alapján megállapította, hogy a jogorvoslati kérelem részben alapos. A jogorvoslati kérelem alapos abban a részében, mely szerint az ajánlatkérõnek a kérelmezõ, illetve az Ópóczki Kft., ajánlattevõk alternatív ajánlatát, kérelmezõnél a 2, 3. és 4. alternatív ajánlatát érvénytelennek kellett volna nyilvánítani a közbeszerzési eljárásban, errõl jegyzõkönyvet kellett volna felvennie, errõl a döntésérõl öt napon belül meg kellett volna küldeni az érintett ajánlattevõknek.<br>
A Döntõbizottság arra az álláspontra helyezkedett, hogy a helyszíni konzultáción az ajánlatkérõ és a lebonyolító nem az ajánlattételi dokumentáció módosítását hajtotta végre, hanem pontosította a kiviteli tervdokumentációban foglaltakat olyan mértékben, hogy költségtakarékossági igénnyel megengedte az ajánlattevõknek a kiviteli tervdokumentációban foglalt és az emlékeztetõben foglalt berendezésekre tekintettel azonos mûszaki paraméterû, de más típusú berendezések megajánlását is.<br>
Ez jelen esetben nem minõsül a dokumentáció és az ajánlati felhívás módosításának, tehát az ajánlatkérõ nem volt köteles a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése alapján az ajánlati felhívás és a dokumentáció módosítása esetében közzé tenni. Ebben a körben a kérelmezõ tévesen értelmezte az emlékeztetõben foglaltak tartalmát, ezzel kapcsolatosan kérdést intézhetett volna a Kbt. 38. § (1) bekezdése alapján az ajánlatkérõhöz vagy lebonyolítójához. Ajánlatkérõ a jogsértést a tekintetben követte el, hogy azon ajánlattevõk 2, 3, vagy 4 változatú ajánlatát nem nyilvánította érvénytelenné, mivel az ajánlati felhívás 14. pontjában és a dokumentációban is kizárta a többváltozatú ajánlattétel lehetõségét.<br>
A Döntõbizottság ezért kénytelen volt a terhére a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésének és 52. § (2) bekezdés d) pontjának, valamint a 61. § (6) bekezdésének megsértését kimondani.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint: "Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
(2) bekezdése szerint: "Érvénytelen az ajánlat, ha a d) pont szerint: az nem felel meg az ajánlati felhívásban, illetõleg a dokumentációban meghatározott feltételeknek."<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(6) bekezdése szerint: "Az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ öt munkanapon belül."<br>
Összességében tehát megállapítható, hogy az alternatív ajánlatot benyújtó ajánlattevõk ajánlatait az ajánlatkérõnek érvénytelenné kellett volna nyilvánítania, ezért mivel ez nem történt meg, a közbeszerzési eljárásban a Döntõbizottság az ajánlatkérõ terhére ezen jogsértéseket állapította meg.<br>
Kérelem további részében a Döntõbizottság megállapította, hogy a kérelmezõ a dokumentációt az ajánlati felhívás szerint legkésõbb 2001. április 21. napjával kiváltotta az ajánlatkérõ lebonyolítójától. A dokumentáció, illetve az ajánlati felhívás tartalmának ismeretében legkésõbb a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés b) pontjában elõírt határidõt követõ 15 napon belül támadhatta volna annak esetleges jogsértõ elõírásait. Mivel erre nem került sor, így a 2001. június 6-án benyújtott jogorvoslati kérelemben sikerrel már nem támadhatta a kérelmezõ a dokumentációnak a Kbt. 40. § (1) és (5) bekezdésében foglalt elõírásainak jogszerûtlenségét.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ fordulata szerint az eljárást a törvény szabályait sértõ esemény tudomására jutásától számított 15 napon belül, de legkésõbb az esemény bekövetkezésétõl számított 90 napon belül kezdeményezni, illetve e határidõn belül indítható meg az (5) vagy (6) bekezdés szerint. E határidõk elmulasztása jogvesztéssel jár. A Kbt. 79. § (8) bekezdése szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni. Jogellenes felhívás, illetõleg dokumentáció esetén az ajánlattételi, illetve részvételi jelentkezési határidõ lejártát. A (9) bekezdés szerint a jogorvoslati eljárást azonban a jogsértõ eseménnyel elõidézett állapot fennállása esetén a (8) bekezdésben meghatározott idõpont elõtt is meg lehet indítani. A döntõbizottság álláspontja szerint téves a kérelmezõ azon álláspontja, mely a jogsértõ esemény tudomásra jutásának idõpontjaként a dokumentáció elõírásával összefüggésben a Kbt. 79. § (8) bekezdés b) pontjára alapította, mivel a jelen közbeszerzési eljárásban az új hirdetmény megjelenésének feltételei nem álltak fenn. Új hirdetmény módosítására vonatkozóan az ajánlatkérõ a Közbeszerzési Értesítõben nem tett közzé. Közbeszerzési eljárásban az ajánlattételi határidõ 2001. május 18-án lejárt. A kérelmezõ a helyszíni konzultációról felvett jegyzõkönyvet 2001. május 7-én kapta meg az ajánlatkérõ lebonyolítójától. A kérelmezõnek az objektív jogvesztõ határideje az ajánlattételi határidõ idõpontjához viszonyítottan 2001. június 2-án járt le, ha viszont a Kbt. 79. § (9) bekezdését figyelembe vesszük, akkor a dokumentáció általa vélt jogsértõ elõírásaival összefüggésben a tudomásszerzés idõpontja már jóval az ajánlattételi határidõ lejárta elõtti idõszakra tehetõ, tehát a szubjektív jogvesztõ határidõ a dokumentáció kiváltásának kézhezvételét követõ 15 napon belül lejárt, ami még az ajánlattételi határidõ határnapjának bekövetkezte elõtt megállapítható.<br>
A Döntõbizottság tehát a kérelem alapján megállapította, hogy az ajánlatkérõ azáltal, hogy nem értékelte a kérelmezõ és azon ajánlattevõk alternatív ajánlatait, akik több változatban nyújtottak be ajánlatot, önmagában nem mentesíti az ajánlatkérõt, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlatok tartalmi és formai követelményeit vizsgálva megállapítsa ezen alternatív ajánlatokra vonatkozóan is az ajánlatok érvénytelenségét. Az kétségtelen tény, hogy a kérelmezõnek az alapajánlata viszont nem volt olyan versenyképes ajánlat a nyertes ajánlattevõ alapajánlatához viszonyítottan, amely számára a közbeszerzési eljárásban a nyertességet biztosította volna.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a), d) és h) pontja szerinti jogkövetkezményt alkalmazta.<br>
Az ajánlatkérõ eljárást lezáró döntése megsemmisítésére azért nem került sor, mivel a nyertes ajánlattevõ alternatív ajánlatot nem nyújtott be, az alapajánlata pedig tartalmazta a dokumentációban, illetve a helyszíni konzultáción felvett jegyzõkönyvben foglalt ajánlatkérõi igényeket.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 5.<br>
<br>
Dr. Eke Pekács Tibor s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>