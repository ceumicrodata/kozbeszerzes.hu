<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (7376)
</b></h2><FONT size=3><i><u></i></u><br>
<br>
3.K.36.278/2000/4.<br>
<br>
A Fõvárosi Bíróság a dr. Zsoldos Mária ügyvéd (6800 Hódmezõvásárhely, Lázár u. 10.) által képviselt Hódmezõvásárhelyi Útépítõ Kft. (6800 Hódmezõvásárhely, Lázár u. 10.) felperesnek a dr. Sárkány Izolda közbeszerzési biztos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat felülvizsgálata iránt indult perében meghozta a következõ<br>
<br>
ÍTÉLET-et:<br>
<br>
A bíróság a keresetet elutasítja.<br>
Kötelezi a bíróság a felperest, hogy 15 napon belül fizessen az alperesnek 7500 Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, melyet ennél a bíróságnál lehet írásban, 3 példányban, jogi képviselettel, a Magyar Köztársaság Legfelsõbb Bíróságához címezve elõterjeszteni.<br>
<br>
Indokolás<br>
<br>
Nagyszokoly Község Önkormányzata, mint ajánlatkérõ 2000. augusztus 30. napján a Közbeszerzési Értesítõ 35. számában tette közzé ajánlati felhívását nyílt eljárás lefolytatására a nagyszokolyi feltáróút építése tárgyában. Az ajánlati felhívás 6 b) pontjában ajánlatkérõ az ajánlatok benyújtásának címeként Nagyszokoly Község Önkormányzata, 7096 Nagyszokoly, Petõfi Sándor út 276. alatti címet adta meg, amely megegyezett az ajánlati felhívás 7. b) pontjában meghatározottak szerint az ajánlatok felbontásának helyével. Az ajánlati felhívás 6. a) pontja szerint az ajánlattételi határidõ, amely azonos volt az ajánlatok felbontásának idõpontjával, a hirdetmény közzétételének napját követõ elsõ naptól számított 41. nap 10.00 órája volt. Amennyiben ez nem munkanap, úgy az ezt követõ elsõ munkanap 10.00 órája. Az ajánlatkérõ részletes ajánlati felhívást is közzétett. Ennek 5. pontja szerint az ajánlat benyújtásának és bontásának helye és idõpontja Nagyszokoly Község Önkormányzata (a pontos cím megjelölésével) ügyintézõ: Liziczai Imre, 2000. október 10-én 10.00 óra. Az ajánlatkérésen csak azok az ajánlattevõk vehettek részt az ajánlatkérõ elõírása szerint, akiknek ajánlati dokumentációja legkésõbb a kiírás szerinti idõpontra beérkezik. Az ajánlatkérõ kikötötte, hogy a Posta hibájából adódó késedelemért vagy az ajánlat eltûnéséért az ajánlatkérõ felelõsséget nem vállal. A késve érkezett ajánlatok az ajánlatok értékelésében nem vehetnek részt, azokat a beruházó a belsõ címzés alapján bontatlanul visszaküldi.<br>
A felperes ajánlatát az EMS Gyorsposta Szolgálat útján 2000. október 9. napjának 15.29 órakor adta postára. Címzettként az ajánlatkérõt, címként az ajánlati felhívásban megadott címet rögzítette a feladásra szolgáló szelvényen. A borítékra felírta, hogy "Nagyszokolyi feltáróút I. ütem építési ajánlat, 2000. október 10. 10.00 óráig nem bontható fel".<br>
A kézbesítés ténylegesen a nagyszokolyi postahivatalhoz történt. Az önkormányzat épülete a postahivatalhoz közel van, a postai küldemények átvétele a kialakult szokás szerint az, hogy az önkormányzat meghatalmazottja veszi át a posta épületébe érkezett csomagokat, az ajánlott tértivevénnyel érkezõ postai küldeményeket is. Küldemény érkezésérõl értesítés telefonon külön a postahivatal részérõl általában nem történik, csak az esetben, ha esetlegesen pénzes küldemény érkezik. A postahivatal a felperes ajánlatának érkezésérõl 10.00 óra elõtt pár perccel értesítette az ajánlatkérõt azzal, hogy egy olyan csomag érkezett hozzá, amelyet 10.00 órakor adhat át az önkormányzat részére. Az ajánlatkérõ egyik dolgozója ment át a postahivatalba és 9.56 órakor vette át a küldeményt, majd azt az önkormányzathoz átvitte, az ajánlatok bontásának helyére 10.05 órakor érkezett.<br>
Az ajánlatkérõ az ajánlatot az ajánlattételi határidõn túl érkezettnek értékelte és az ajánlati felhívásban meghatározottak szerint visszaküldte.<br>
A felperes terjesztett elõ jogorvoslati kérelmet az ajánlatkérõ döntésével szemben a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1), (2) bekezdésére hivatkozással. Az alperes a jogorvoslati eljárás során beszerezte többek között az EMS Gyorsposta Szolgáltatás üzletszabályzatát és a Magyar Posta Rt. Pécsi Igazgatóságának tájékoztatását, mely szerint a kézbesítõ okirat alapján postafiók útján a Nagyszokoly postán 2000. október 10-én 9.56 órakor Pilisi Istvánné meghatalmazottnak lett a küldemény kézbesítve. A posta abban hibázott, hogy azt nem az EMS küldeményen feltüntetett címhelyen, hanem postafiókra kézbesítette. Az EMS küldemények felvétele, továbbítása és kézbesítése a gyorsposta szolgáltatás általános feltételei alapján történik. A küldemények kezelését pedig a gyorsposta szolgálatkezelési utasítása szabályozza. A szabályozás szerint a hivatkozott küldemény megadott címhelyen történõ kézbesítése 2000. október 10-én 12.00 óráig minõsül szabályosnak Nagyszokoly Község Önkormányzatával külön megállapodása a Postának nincs. Az alperes 2000. november 14. napján kelt D.505/14/2000. sz. határozatában a felperes jogorvoslati kérelmét elutasította. Hivatkozott az ajánlati felhívás, illetõleg a részletes ajánlati felhívás ajánlatok benyújtására és bontására vonatkozó elõírásaira a Kbt. 51. § (1) és 52. § (1), (2) bekezdés a) pontjára utalással azzal, hogy a felperes ajánlatának kézbesítésére az EMS Gyorsposta feladóvevényén megadott rendeltetési helytõl eltérõen a nagyszokolyi postahivatalban került sor 2000. október 10-én 9.56 órakor. A postai küldemény kézbesítésének jelen esetben a megadott rendeltetési helyen kellett volna történnie. Az ajánlatkérõ képviselõjének postahivatalban a küldemény 9.56 órakor történõ átvétele álláspontja szerint nem tesz eleget az ajánlati felhívás 6. a) és b) pontjának, így azt határidõben érkezettnek nem lehet tekinteni, mivel az a bontás helyére az ajánlattételi határidõig nem érkezett meg. Az ajánlatok postai úton történõ benyújtása esetén a határidõ fenti módon történõ értelmezésének elfogadása ellentétes a Kbt. r<br>
endelkezéseivel és a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1), (2) bekezdésében foglalt alapelvek sérüléséhez vezethet. Az ajánlattevõt terhelõ, a Kbt. 43. § (1) bekezdésében megfogalmazott felelõsség az ajánlati felhívásban, illetve dokumentációban meghatározott tartalmi és formai követelmények szerinti ajánlat elkészítéséért magában foglalja azt is, hogy az ajánlattevõ gyõzõdjön meg arról, hogy a postai út igénybevételével is biztosított-e az ajánlat határidõre történõ megérkezése tekintettel arra, hogy az ajánlattételi határidõ is alapvetõ formai feltétele az ajánlattételnek. Az alperes az EMS Gyorsposta Szolgálat üzletszabályzata alapján megállapította, hogy a felperes nem körültekintõen járt el az ajánlat postára adásánál, ugyanis az ajánlat ajánlatkérõ székhelyére történõ eljuttatását a Posta 2000. október 9-én 15.19 órakor történõ feladás mellett 2000. október 10. napjának 12.00 órájára vállalta. Ebbõl következõen a felperes ajánlata az ajánlattételi határidõ után érkezett be a benyújtás helyére, tehát az ajánlatkérõ döntése az ajánlat érvénytelenségére vonatkozóan jogszerû volt.<br>
A felperes pontosított keresetében az alperes határozatának felülvizsgálatát, annak megváltoztatását és az ajánlatkérõ terhére a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdése sérelmének kimondását kérte. A kereseti kérelmén 10 000 Ft illetéket lerótt. Arra hivatkozott, hogy az ajánlatkérõ okozta a késedelmet, mivel a közte és a postahivatal között kialakult gyakorlat alapján érdeklõdnie kellett volna a helyi postahivatalban, hogy érkezett-e ajánlat a címére, miután tudta, hogy a Posta semminemû küldeményt nem kézbesít az önkormányzat részére. Így tévedett az alperes, amikor a jogorvoslati kérelmet arra hivatkozással utasította el, hogy az ajánlatok postai úton történõ benyújtása esetén nem tekinthetõ kézbesítettnek az ajánlat, amikor az ajánlatkérõ képviselõje a postahivatalban azt átveszi. A felperesi tudomás szerint a küldemény jóval 10.00 óra elõtt, 9.30 órakor megérkezett. Az önkormányzat képviselõjének késlekedése következtében nem jutott 10.00 óráig a bontás helyére. A felperes elõadta, hogy az általa kialakított gyakorlat szerint az egyes pályázati felhívásokra küldendõ ajánlatát az ajánlati határidõ lejártát megelõzõ napon az EMS Gyorsposta Szolgálat igénybe vételével szokta elküldeni. Nem volt tudomása arról, melyet egyebekben nem vitatott, hogy a szabályszerû kézbesítés a következõ nap 12.00 órájáig fogadható el. Figyelemmel azonban arra, hogy a küldemény 10.00 órát megelõzõen a postahivatalhoz megérkezett, álláspontja szerint az ajánlatkérõ felelõssége a helyben szokásos gyakorlatra figyelemmel megállapítható ekként a Kbt. alapelveinek sérelme is.<br>
Az alperes ellenkérelmében a kereset elutasítását és perköltségének megállapítását kérte. Ismételten hivatkozott arra, hogy az ajánlattevõ döntése volt, hogy ajánlatát postai úton nyújtja be, így az ezzel járó kockázatot is vállalnia kell. Nem járt el körültekintõen a felperes akkor, amikor a postai küldemények átvételére vonatkozó eljárását ajánlatkérõnek nem ismerte meg, illetõleg errõl az ajánlatkérõtõl korábban nem érdeklõdött. Egy harmadik személyt vett igénybe az ajánlatának benyújtásához. Így a küldemény továbbításából a Posta részérõl adódó késedelem kizárólag a felperes érdekkörében merült fel, annak ajánlatkérõre történõ áthárítására nincs mód. Az ajánlat határidõre történõ benyújtása a felperes felelõssége.<br>
A kereset nem alapos.<br>
A bíróság a kereseti kérelem és ellenkérelem korlátai között kizárólag azt vizsgálhatja a közigazgatási határozat felülvizsgálata során, hogy az megfelel-e támadott rendelkezéseiben az anyagi és eljárási szabályoknak. Az eljárási szabályok megsértése eredményezte-e az anyagi jogszabályok megsértését is. A bíróság csak ilyen jogsértés esetén jogosult a határozat megváltoztatására, vagy hatályon kívül helyezésére a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése alapján a Pp. 339. § (1) és (2) bekezdés q) pontja szerint.<br>
A közbeszerzésekkel kapcsolatos jogorvoslati eljárást a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése az alperes hatáskörébe utalja. Az alperes eljárására – a törvény eltérõ rendelkezése hiányában – az államigazgatási eljárás általános szabályairól szóló 1957. évi IV. törvény (Áe.) szabályait kell alkalmazni a Kbt. 79. § (1) bekezdése rendelkezéseinek megfelelõen.<br>
Az ajánlatok bontásáról a <a href="http://net.jogtar.hu/jr/gen/getdoc.cgi?docid=99500040.tv#54">Kbt. 51–54.</a> §-a rendelkezik. Az 51. § (1) bekezdése szerint az ajánlatokat tartalmazó zárt iratokat az ajánlattételi határidõ lejárta idõpontjában kell felbontani. A Kbt. 52. § (2) bekezdés a) pontja szerint érvénytelen az ajánlat, ha azt az ajánlati felhívásban meghatározott ajánlattételi határidõ lejárta után nyújtották be. Az Kbt. 52. § (1) bekezdése szerint az ajánlatkérõ kötelezettsége, hogy az ajánlatok felbontásakor, illetõleg azt követõen megállapítsa, hogy mely ajánlatok érvénytelenek.<br>
Osztotta a bíróság az alperes jogi álláspontját a felperes ajánlatának elkésettsége tekintetében, figyelemmel az ajánlati felhívás, illetõleg a részletes ajánlati felhívás 6. a), b) és 5. pontjában foglaltakra. Helytállóan hivatkozott az alperes arra, hogy nem kellõ körültekintéssel járt el a felperes akkor, amikor az ajánlatának határidõben történõ benyújtása céljából a Posta szolgáltatását vette igénybe és nem tisztázta, hogy a küldemény kézbesítésére milyen módon és milyen idõtartományon belül kerül sor. Helytállóan hivatkozott az alperes a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltakra, mint az ajánlattétel formai feltételének teljesítését megkövetelõ rendelkezésre, ily módon az ajánlat határidõben történõ benyújtásához kapcsolódó mindennemû késedelem ajánlattevõ érdekkörében felmerülõ következményére. Az ajánlati dokumentáció a postai kézbesítéshez kapcsolódó késedelembõl eredõ ajánlatkérõi felelõsséget kizárta. Így az ajánlattevõnek, amennyiben a postai kézbesítés útját választotta, fokozottan ügyelnie kellett volna arra, hogy a küldemény határidõben történõ beérkezését biztosítsa. Ennek pedig a helyben kialakult kézbesítési szokások akadályát nem állhatták. Nem fogadta el a bíróság a felperes hivatkozását arra a tényre, hogy a küldeménye jóval 10.00 óra elõtt megérkezett, mivel a rendelkezésre álló dokumentumokból tényként annyi volt megállapítható, hogy a postahivatal értesítésére az ajánlatkérõ alkalmazottja a küldeményt 9.56 órákor vette át, az a bontás helyére azonban csak 10.05 órakor érkezett. Ily módon az ajánlat elkésett.<br>
A bíróság a felperes keresetét ezért, mint megalapozatlant elutasította. Kötelezte a bíróság a felperest a perköltség viselésére, amely az alperes képviseletével felmerült és a 12/1991. (IX. 29.) IM. rendelet 1. § (1) bekezdés d) pontja szerint számított díjból állt. A felperes a kereseti kérelmén az illetéket lerótta, ezért arról a bíróságnak külön rendelkeznie nem kellett, az illetékekrõl szóló 1990. évi XCIII. törvény 43. § (3) bekezdés, 59. § (1) bekezdés, 62. § (1) bekezdés h) pontja és 65. § (1) bekezdés alapján.<br>
<br>
Budapest, 2001. június 12.<br>
<br>
dr. Sára Katalin s. k., <br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>