<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7375)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.516/7/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Pécsi Tudományegyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Pécsi Tudományegyetem (7633 Pécs, Szántó Kovács János u. 1/B., a továbbiakban: ajánlatkérõ) "konyha-étterem átalakítása oktatási egységgé" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõvel szemben 2 000 000 Ft, azaz kettõmillió forint összegû bírságot szab ki.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozata alapján az alábbi tényállást állapította meg:<br>
Ajánlatkérõ beszerzési szándéka arra irányult, hogy a Pécs, Szántó Kovács János u. 1/B. alatti volt konyha-étterem épületét oktatási célra alakítsa át. A megvalósítandó munkákat három ütemre bontotta. Az I. ütem 2000. évben elkészült. Ekkor a szemináriumi termeket, társalgót, elõcsarnokot és a kiegészítõ helyiségeket alakították ki. Ezt követõen készültek el 2000 decemberében a további munkálatokat megalapozó tervek, amelyeket 2001. júliusban módosítottak. Ezek a tervdokumentációk képezték a jelen közbeszerzési eljárásban az ajánlati felhívás dokumentációját. E szerint az úgynevezett II. ütemû munkák a földszintet érintik, nagy elõadóterem készül, az alagsori szellõzõ gépházzal a szellõzési rendszer is megvalósul. A III. ütemben történik az alagsor átalakítása könyvtár, számítógépterem létesítésével.<br>
Az átalakítási munkák fedezetét a költségtérítéses képzésre felvettek teremtették meg ajánlatkérõ számára, így csak a felvételi vizsgák és a beiratkozások után vált a fedezet biztosítottá. Ennek idõpontja 2001. július 20-a volt. Ajánlatkérõ már eddig is számos bérleményt, illetve más karok helyiségeit vette igénye az átalakítással érintett Természettudományi Kar FEEFI céljaira. Ez az állapot azonban a növekvõi hallgatói létszám miatt számára már tarthatatlanná vált. A munkákat az is indokolja ajánlatkérõ számára, hogy 2002. január 1-jével az intézményben további felújítási munkák kezdõdnek, amelyek szintén csökkentik az oktatási területet.<br>
Az ajánlatkérõ ezen elõzmények alapján 2001. július 31-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít az építési beruházás tárgyában a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. A tárgyalásos eljárásfajta alkalmazásának indokaként hivatkozott arra, hogy a 2001/2002. tanév hallgatói létszáma 2001. július 20-án vált ismertté, illetõleg hogy 2002. január 1-jével az Oktatási Minisztérium döntése alapján nagymértékû felújítás kezdõdik, amely 4900 m2 oktatási területet kivon az oktatásból.<br>
Ajánlatkérõ ajánlattételre a következõ cégeket hívta fel: FIX-HÁZ Kft., ISOPROFIL Kft., Építõ és Tatarozó Kft., Tóth és Társa Kft., ATTIKA Rt.<br>
Ajánlatkérõ ajánlati felhívást is készített, amelyben konzultációs idõpontot is megjelölt 2001. július 30-ában. Az ajánlati felhívás a pénzügyi, gazdasági és mûszaki alkalmasság igazolására kért adatokat nem tartalmazott, az elbírálás szempontját ajánlatkérõ meghatározta.<br>
Ajánlatkérõ a felkért ajánlattevõk részére 2001. július 30-án adta át a dokumentációt és egyben tájékoztatta arról az ajánlattevõket, hogy a II–III. ütemre is kér árajánlatot. A teljesítési határidõvel kapcsolatos elõírása ajánlatkérõnek az volt, hogy a II. ütemnek 2001 szeptemberre kell elkészülnie, míg a III. ütem munkakezdésére várhatóan 2002-ben kerül sor. Nem kizárt a 2001-ben történõ munka megkezdése sem.<br>
Az ajánlattételi határidõig 2001. augusztus 3-ig a felkért ajánlattevõk az ajánlataikat benyújtották, a teljesítési határidõket az ajánlatkérõ elvárása szerint tették meg. Ajánlatkérõ még ugyanezen a napon eredményt is hirdetett. A nyertes ajánlattevõ az ATTIKA Rt. lett, akivel a szerzõdést 2001. augusztus 6-án ajánlatkérõ megkötötte. A megkötött szerzõdésben – közös megegyezéssel – azonban késõbbi teljesítési határidõk kerültek rögzítésre, a II. ütemre 2001. október 30., III. ütemre 2002. december 20.<br>
A Döntõbizottság elnöke 2001. augusztus 16-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárás jogalapjának jogszerûsége egyértelmûen nem állapítható meg. Ennek alapján indítványozta a közbeszerzési eljárás jogalapjának vizsgálatát.<br>
Ajánlatkérõ érdemi észrevételében a jogorvoslati eljárás megszüntetését kérte. Indoklásként elõadta, hogy a rendkívüli sürgõsségre alapított eljárás jogalapjának feltételei fennállnak, mert a magas hallgatói létszám mellett elégtelen a tantermi kapacitás, tarthatatlanná vált az oktatási célokat szolgáló nagyszámú terembérlés. A bõvítés a költségtérítéses képzések pénzügyi eredményének függvénye. A rendelkezésre álló összeg csak az elsõ évfolyamra felvett valamennyi hallgató létszámának ismeretében volt biztosított, illetve ekkor vált ismerté. A könyvtár kialakítását szükségessé teszi, hogy a kar 10 000 kötetes könyvadományt kapott.<br>
Ajánlatkérõ tárgyaláson tett nyilatkozatában a teljesítési határidõ módosítását azzal indokolta, hogy általuk a konzultáción megjelölt határidõre teljesíteni nem lehet, ezért módosították a szerzõdésben a teljesítési határidõt, továbbá a III. ütemre vonatkozóan pénzügyi fedezettel még nem rendelkeznek, csupán ígérvényük van, hogy a teljesítéshez szükséges pénzügyi fedezet rendelkezésre fog állni, emiatt határozták meg a szerzõdésben a késõbbi teljesítési határidõt. Ajánlatkérõ tárgyaláson tett nyilatkozatában elismerte, hogy a II–III. ütemben megvalósítandó munkák mûszakilag elkülöníthetõk egymástól.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította, mely szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek ajánlatkérõ mulasztásából.<br>
E szakasz tehát akkor alkalmazható, ha ajánlatkérõ nem láthatja elõre a sürgõs eljárást indokló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá gyors eljárás szükségessége miatt a nyílt vagy a meghívásos eljárásban elõírt határidõk nem betarthatóak. Bármelyik feltétel hiányának megléte a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának jogszerû alkalmazását nem teszi lehetõvé.<br>
A Döntõbizottság vizsgálata, hogy jelen közbeszerzési eljárásban ezen feltételek fennállnak-e.<br>
Ajánlatkérõ a közbeszerzési eljárásban tartott helyszíni konzultáción a teljesítési határidõket pontosan meghatározta a II. ütemre vonatkozóan 2001 szeptemberét, míg a III. ütemre vonatkozóan határozott idõpontot nem jelölt meg, csak azt jelezte, hogy az ütem megkezdésére várhatóan 2002-ben kerül sor, bár nem zárta ki a 2001-ben történõ munkakezdést sem. Az ajánlattevõk ennek az igénynek megfelelõen tették meg ajánlataikat. Ezzel szemben a nyertes ajánlattevõvel megkötött szerzõdés a teljesítés határidejeként 2001. október 30-át határozta meg a II. ütem vonatkozásában, míg a III. ütem teljesítési határideje 2002. december 20-ában került rögzítésre. A szerzõdésben meghatározott késõbbi teljesítési határidõk éppen azt támasztják alá, hogy a rendkívüli sürgõsséget igénylõ helyzet nem áll fenn. Ezen teljesítési határidõk elfogadása jelzi, hogy ajánlatkérõ számára – bár beszerzési igényét mielõbb szeretné kielégíteni – nem állnak fenn külsõ kényszerítõ, rendkívüli sürgõsséget megalapozó körülmények. Az oktatási félévet ajánlatkérõ képes elkezdeni teremhiány mellett is, hiszen õ maga mintegy két hónappal hosszabbította meg az általa korábban meghatározott II. ütemre vonatkozó – valóban rövid teljesítési határidõt, tehát a teremhiány mégsem válik a félév elkezdésének akadályává. A III. ütemû munkákra nyilatkozata szerint csak a fedezet ígérvényével rendelkezik, a fedezet tényleges rendelkezésre állása teljesen bizonytalan a számára, ezért határozta meg ezen ütem vonatkozásában teljesítési határidõként 2002. december 31-ét. Erre tekintettel a III. ütemre vonatkozóan a rendkívüli sürgõsség ténye saját állítása szerint sem áll fenn.<br>
A Döntõbizottság ugyanakkor azt is megállapította, hogy az ütemek mûszakilag egymástól elkülöníthetõk, beszerzésükre vonatkozóan – mint ahogy az az I. ütemnél történt – külön közbeszerzési eljárások lefolytatásának eredményeként is sor kerülhet.<br>
Az ajánlatkérõ által rendelkezésre bocsátott tervekbõl ugyanis megállapítható, hogy a II. ütemben a dokumentációban meghatározott munkák teljesíthetõk, az átalakított épületrész használatba vétele független a további munkálatok elvégzésétõl, azaz a III. ütemben megvalósítandó munkáktól.<br>
A Döntõbizottság a fentiekbõl megállapította, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogsértõ.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és a h) pont alapján határozott a bírság kiszabásáról. A bírság összegének megállapításánál figyelemmel volt a beszerzés értékre (II. ütem: 38 541 822 Ft; III. ütem 81 451 489 Ft), valamint az elkövetett jogsértés súlyára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 5.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>