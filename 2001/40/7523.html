<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7523)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D. 472/13/2001.<br>
<br>
Tárgy: az Alterra Építõipari Kft. jogorvoslati kérelme Budapest Fõváros Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Alterra Építõipari Kft. (1103 Budapest, Sibrik Miklós út 30., a továbbiakban: kérelmezõ, képviseli: dr. Németh László jogtanácsos) Budapest Fõváros Önkormányzat (1052 Budapest, Városház u. 9–11., a továbbiakban: ajánlatkérõ, képviseli: dr. Molnár Judit ügyvéd, 1124 Budapest, Gébics u. 7., fszt. 1.) "Budapest III. ker. Bécsi úti fõgyûjtõ csatorna építése" tárgyú közbeszerzési eljárása ellen elõterjesztett jogorvoslati kérelmének részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját és az 53. § (2) bekezdését, ezért a Döntõbizottság ajánlatkérõ közbeszerzési eljárást lezáró döntését megsemmisíti, ezt meghaladóan a jogorvoslati kérelmet elutasítja.<br>
Kötelezi a Döntõbizottság ajánlatkérõt, hogy kérelmezõ részére a határozat kézbesítésétõl számított 15 napon belül 30 000 Ft (azaz harmincezer forint) igazgatási szolgáltatási díjat fizessen meg.<br>
A határozat ellen fellebbezésnek nincs helye.<br>
A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. január 31-i 5. számában (0078) tette közzé részvételi felhívását elõminõsítési eljárás megindítására a rendelkezõ részben írt tárgyban. A részvételi jelentkezés határidejéig – 2001. február 26-ig – 13 cég nyújtotta be jelentkezését. Ebbõl ajánlatkérõ a 2001. április 12-én megtartott eredményhirdetésen 12 céget alkalmasnak minõsített és õket közvetlenül felhívta ajánlattételre. Ajánlatkérõ ajánlati dokumentációt is összeállított, amelynek részét képezte a tenderterv, az árazatlan költségvetés és a vállalkozási szerzõdéses blankettája. Ajánlatkérõ dokumentációja 5. sz. mellékletének a) pontjában rögzítette, hogy a késedelmi kötbér mértéke: minimum napi 0,25% és maximum napi 0,5%. Elõírta, hogy a megjelölt minimális mértékek megajánlása az ajánlat érvényességének feltétele. Meghatározta, hogy a vetítési alap a bruttó szerzõdéses ár. Ajánlatkérõ arról tájékoztatta ajánlattevõket, hogy, amennyiben az ajánlatok megtételekor a kötbér mértékére vonatkozó kipontozott helyeket nem töltik ki, úgy ajánlatkérõ a jelzett minimum értékeket veszi figyelembe az elbírálás során.<br>
Ajánlatkérõ szerzõdéses blankettájának VIII. 1. pontja adott lehetõséget ajánlattevõknek a késedelmi kötbérre vonatkozó ajánlat megtételére az alábbiak szerint: "a kivitelezési véghatáridõ vállalkozónak felróható okból történõ elmulasztása esetén a bruttó szerzõdéses ár napi ..%-nak megfelelõ késedelmi kötbér terheli, ami a vállalkozó végszámlájából kerül levonásra."<br>
Ajánlatkérõ dokumentációja 6. sz. mellékletében rögzítette, hogy amennyiben ajánlattevõ a szerzõdéstervezeten változtat, illetve azt cégszerûen nem írja alá, ajánlata érvénytelennek minõsül.<br>
Az ajánlattételi határidõig – 2001. május 30-ig – öt ajánlattevõ nyújtotta be ajánlatát: a Strabag Kft., a Penta Kft. – Sade Kft. Konzorcium, a Szeviép Rt., a Rokla Kft. – Relid-Bau Kft. – Ár-La Kft. Konzorcium és a kérelmezõ. Ajánlatkérõ 2001. július 13-án hirdette ki az eljárást lezáró döntését. Ebben a kérelmezõ ajánlatát érvénytelenné nyilvánította, az eljárás nyertesének pedig a Penta Kft. – Sade Kft. Konzorciumot választották.<br>
A kérelmezõ ajánlatának érvénytelenné nyilvánítását ajánlatkérõ azzal indokolta, hogy kérelmezõ változtatott a szerzõdéses blankettán és ezért az ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen. Ajánlatkérõ álláspontja szerint kérelmezõ azzal, hogy a megjelölt napi 0,5%-os késedelmi kötbér mérték után hozzá tette toldatként "maximum a bruttó szerzõdéses ár 10% erejéig" megváltoztatta a szerzõdéses blanketta szövegét és emiatt minõsül ajánlata érvénytelennek.<br>
A kérelmezõ az ajánlatkérõ által készített írásbeli összegezést még az eredményhirdetés napján – 2001. július 13-án – átvette.<br>
A kérelmezõ 2001. július 16-án nyújtotta be jogorvoslati kérelmét. Ebben kérte ajánlatkérõ eljárást lezáró döntésének megsemmisítését, ajánlatkérõ kötelezését az eljárás költségeinek viselésére és ideiglenes intézkedésként a szerzõdés megkötésének megtiltása iránt terjesztett elõ kérelmet.<br>
Kérelmezõ álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>át és az 52. § (2) bekezdés d) pontját ajánlatának érvénytelenné nyilvánításával. Kérelmezõ elõadta, hogy az ajánlati felhívásnak és a dokumentációnak megfelelõ ajánlatot tett, az ajánlatkérõ által adott szerzõdéses blanketta szövegét nem változtatta meg, csak a késedelmi kötbérre vonatkozó ajánlati részt töltötte ki. A késedelmi kötbérre vonatkozó ajánlat vonatkozásában ajánlatkérõ csak a napi minimum és maximum értékeket jelölte meg. Álláspontja szerint az õ ajánlatában az érvényességi feltételként támasztott napi minimum értéket megajánlotta, sõt annál többet, a maximumot, a napi 0,5%-ot. Ajánlatkérõ nem jelölt meg semmilyen tiltást a kötbérajánlat megtétele vonatkozásában, így a kötbérmaximumra vonatkozó ajánlati része nem minõsül érvénytelennek, illetve más a kötbérrel kapcsolatos változtatás sem minõsülne érvénytelenségi oknak álláspontja szerint. A vállalkozási blanketta szövegén nem változtatott, a VIII. 1. pontja változatlan megszövegezéssel maradt érvényben az õ ajánlatában is. Hivatkozott arra, hogy általános gyakorlat a késedelmi kötbér maximálása. A konkrét ügyben ajánlatkérõ nem határozott meg ilyet, így ennek hiányában a többi ajánlattevõ vonatkozásában nem állapítható meg, hogy milyen a maximális késedelmi kötbér mértékük, hiszen akár a bruttó szerzõdéses árig az nem növekedhet és lehetetlenülési kötbér hiánya miatt sem határozható meg a késedelmi kötbér maximuma. Kifogásolta, hogy amennyiben ajánlatkérõ számára ez sérelmes, úgy figyelembe vehette volna a dokumentációjában megadott minimum értékeket, de ezt nem tette meg.<br>
A kérelmezõ 2001. augusztus 6-án adta postára kiegészítõ jogorvoslati kérelmét, amely augusztus 7-én érkezett meg a Döntõbizottságra. A tárgyaláson ezt a kiegészítõ kérelmét akként módosította, hogy csak annak felülvizsgálatát kérte a Döntõbizottságtól, hogy a többi ajánlattevõnek a kötbérre, garanciavállalásra stb. tett ajánlata érvényes-e.<br>
Ajánlatkérõ a jogorvoslati kérelem elutasítását kérte.<br>
Álláspontja szerint kérelmezõ ajánlatának érvénytelenné nyilvánításáról jogszerûen döntött. Ajánlati dokumentációjában minimum napi 0,25% és maximum napi 0,5% között írta elõ késedelmi kötbérre vonatkozó ajánlat megtételét. Dokumentációja 6. számú mellékletében pedig kikötötte, hogy amennyiben ajánlattevõ változtat a szerzõdéstervezetén, akkor ajánlata érvénytelen. A kérelmezõ pedig eltért az ajánlati dokumentációtól, a szerzõdéses blankettától azzal, hogy a késedelmi kötbér felsõ határát a bruttó szerzõdéses ár 1,0%-ában jelölte meg. Elõadta, hogy kérelmezõ ajánlata tartalmában azt jelenti, hogy 20 napot meghaladó késedelem esetén a késedelmi kötbér mértéke változatlan. Ez pedig ajánlatkérõ részére semmiképpen sem fogadható el, illetve kedvezõ.<br>
Elõadta, hogy kérelmezõ ajánlatát, azért nyilvánították érvénytelennek, mert eltért az ajánlati dokumentációtól, a szerzõdés tervezet szövegén változtatott és ezért, mint érvénytelen ajánlat vonatkozásában már az értékelést nem végeztek el, azt nem vizsgálták, hogy önmagában a késedelmi kötbérre megtett ajánlati rész érvényes-e, megajánlotta-e a kötelezõen elõírt minimumot. Azonban hivatkozása szerint a kérelmezõ még a kötelezõen elõírt minimum mértékét sem ajánlotta meg, ugyanis míg a többi ajánlattevõ vonatkozásában a késedelmi kötbér folyamatosan emelkedik, addig a kérelmezõnél az általa állított 10%-os korlát miatt 20 nap után változatlan.<br>
Ajánlatkérõ – a felek által a tárgyaláson tett nyilatkozatokra – további írásbeli észrevételt nyújtott be. Ebben kiemelte, hogy a napi minimális és maximális kötbér mértékek mellett a kötbér vetítési alapját is meghatározta a dokumentációjában. Álláspontja szerint csak olyan változtatással tehetõ érvényes kötbérajánlat, amely az általa meghatározott napi minimális és maximális mérték között van. A kérelmezõ kötbérmaximummal megtett ajánlata pedig olyan kiegészítés, amely érdemben az ajánlati kiírások módosítását eredményezi. Felhívta arra is a figyelmet, hogy a kérelmezõ kötbérmaximálása átszámolva azt jelenti, a hogy a 40. nap után nála a napi kötbérmérték 0,25% alá csökken.<br>
A Döntõbizottság D.472/4/2001. számú határozatában ideiglenes intézkedésként az eljárást lezáró szerzõdés megkötését megtiltotta.<br>
A Döntõbizottság a kérelmezõ alap jogorvoslati kérelmét az alábbi indokok alapján alaposnak találta.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha:<br>
"az nem felel meg az ajánlati felhívásban, illetõleg dokumentációban meghatározott feltételeknek."<br>
Ajánlatkérõ dokumentációjának 6. számú mellékletében kimondta, hogy érvénytelen az az ajánlat, amely a szerzõdéstervezeten változtat.<br>
A Döntõbizottság áttekintette kérelmezõ ajánlatát és megállapította, hogy kérelmezõ az ajánlati felhívásnak és dokumentációnak megfelelõen nyújtotta be ajánlatát, és – a VIII. l. pontot most figyelmen kívül hagyva – a szerzõdéstervezeten sem változtatott.<br>
A Döntõbizottságnak abban a kérdésben kellett állást foglalnia, hogy kérelmezõnek a szerzõdéstervezet VIII. l. pontjában a késedelmi kötbér maximumra tett azon ajánlata "maximum a bruttó szerzõdéses ár 10% erejéig" a szerzõdéstervezet változtatásának minõsül-e.<br>
Az 1. pontnak ajánlatkérõ által megállapított szövege a kérelmezõ ajánlatában teljes egészében megmaradt változatlan szövegezéssel és tartalommal. "A kivitelezési véghatáridõ Vállalkozónak felróható okból történõ elmulasztása esetén a bruttó szerzõdéses ár napi .. .%-nak megfelelõ késedelmi kötbér terheli ... .. .., ami a Vállalkozó végszámlájából kerül levonásra." Így megállapítható, hogy a kérelmezõ ajánlatkérõ által meghatározott szerzõdés tervezet szövegét nem változtatta meg.<br>
A kérelmezõ a "maximum a bruttó szerzõdéses ár 10% erejéig" kitétellel, mint kötbérkorláttal tette meg a napi 0,5% -os mértékû késedelmi kötbérre ajánlatát. A Döntõbizottság álláspontja szerint ez pedig nem a szerzõdéstervezet szövegén való változtatás, hanem csak a kötbérajánlat megtétele, a kötbérajánlat része. Vizsgálta a Döntõbizottság, hogy a kérelmezõ által ekként megtett késedelmi kötbérajánlat érvényes ajánlattétel-e.<br>
Ajánlatkérõ dokumentációja 5. számú melléklete <br>
a) pontjában határozta meg a késedelmi kötbérrel kapcsolatos követelményeit. Érvényességi feltétel csak a minimális mérték megajánlása volt . A minimális mértékét pedig napi 0,25%-ban jelölte meg. A Döntõbizottság megállapította, hogy kérelmezõ ezen érvényességi feltételt teljesítette, ajánlatában napi 0,5%-os mértékû késedelmi kötbérre tett ajánlatot.<br>
Ajánlatkérõ a késedelmi kötbérrel kapcsolatban további érvényességi feltételt sem az ajánlati felhívásában, sem a dokumentációjában nem határozott meg. Így a Döntõbizottság álláspontja szerint az ajánlatok vizsgálata, minõsítése során sem vehet figyelembe újabb feltételeket az érvénytelenség körében. A Kbt. fentiekben idézett 52. § (2) bekezdés d) pontja szerint ugyanis kizárólag az ajánlati felhívásban, illetõleg dokumentációban meghatározott feltételek alapján nyilvánítható érvénytelenné az ajánlat. Ezért a Döntõbizottság álláspontja ajánlatkérõnek az ilyen formában megtett érvényes kötbérajánlatot kellett volna a késedelmi kötbér részszempont körében értékelni, akkor figyelembe venni a számára nem kedvezõ, nem elõnyös voltát.<br>
Ajánlatkérõ a késedelmi kötbér vonatkozásában a kötbér vetítési alapjának meghatározásán kívül, csak a napi minimális és maximális mértékre tett elõírást. Így emellett a késedelmi kötbérre ajánlat még számos variációban tehetõ pl. idõtartamok megjelölésével, napi mértékek változtatásával a dokumentációban meghatározott alsó és felsõ korlátok között. Az is egyértelmûen megállapítható, hogy a kötbérmaximum meghatározása is a kötbér, a kötbérajánlat elemei közé tartozik, a kötbérmértéken, a kötbéralapon stb. kívül. Ezért a kötbérmaximum meghatározása kérelmezõ által a kötbérajánlat részeként elfogadható. Ajánlatkérõ felhívásában, dokumentációjában nem zárta ki a késedelmi kötbér maximálását, a garanciáknál erre vonatkozó rendelkezést dokumentációja most is tartalmaz. A többi ajánlattevõ vonatkozásában – az ajánlati dokumentáció maximáló rendelkezése hiányában – nem állapítható késedelmi kötbérajánlatuk teljes tartalma, illetve az, hogy meddig, milyen idõtartamig vagy mértékig terjed késedelmi kötbérfizetési kötelezettségük. Lehetetlenülési kötbért sem állapított meg ajánlatkérõ így ez sem teszi lehetõvé az egyértelmû állásfoglalást ebben a kérdésben. Épp ezért a Döntõbizottság álláspontja szerint tartalmi szempontból sem kifogásolható a kötbérmaximum meghatározása kérelmezõ által, hiszen ajánlata alapján – szemben a többi ajánlattevõvel – egyértelmûen meghatározható késedelmi kötbérfizetési kötelezettségének a tartalma, terjedelme.<br>
Nem elfogadható e vonatkozásban ajánlatkérõ kiegészítõ írásbeli észrevételében tett azon hivatkozása, hogy kérelmezõ ajánlatát átszámolva a 40. nap után nála a kötbér napi mértéke 0,25% alá csökken. Ezzel kapcsolatban a Döntõbizottság az alábbiakra mutat rá. A kötbér napi mértéke és a maximális kötbérmérték, illetve kötbérmaximum két különbözõ jogi fogalom és ennek megfelelõen a kötbérszámítás vonatkozásában is eltérõ a jelentõségük. Kötbérmaximum meghatározása esetén – ez több is lehetséges pl. maximális mérték, maximális összeg –, amikor a kötbér eléri a maximumot további kötbérszámítás fogalmilag is kizárt. Ebben az esetben már csak vizsgálható – miként tette a Döntõbizottság –, hogy egyrészt az érvényességi feltételeknek ez megfelel-e, másrészt ha érvényes ajánlat akkor tartalmilag kell értékelni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva a Kbt. 88. § (1) bekezdés d) pontja alapján – a fenti indokokra tekintettel megállapította, hogy ajánlatkérõ megsértette a Kbt. 52. § (2) bekezdés d) pontját és az 53. § (2) bekezdését és ezért a Kbt. 88. § (1) bekezdés c) pontja alapján megsemmisítette ajánlatkérõ eljárást lezáró döntését.<br>
A Döntõbizottság az alábbi indokok alapján megállapította, hogy kérelmezõ kiegészítõ jogorvoslati kérelme elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napos jogvesztõ határidõn belül lehet kérelmezni.<br>
A Döntõbizottság megállapította, hogy a kérelmezõ 2001. július 13-án, az eredményhirdetéskor átvette az írásbeli összegezést. A kiegészítõ jogorvoslati kérelmét pedig csak augusztus 6-án adta postára. Így kiegészítõ jogorvoslati kérelme a jogvesztõ határidõ letelte után került benyújtásra, ezért a Döntõbizottság azt, mint elkésettet a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. augusztus 24.<br>
<br>
Dr. Nagy Gizella s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Nagy László Gábor s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>