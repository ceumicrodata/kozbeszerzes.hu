<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7522)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.455/12/2001.<br>
<br>
Tárgy: a CONTUR-BAU Rt. I. r. és CSÕSZER Rt. II. r. kérelmezõ jogorvoslati kérelme Jászfényszaru Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Contur-Bau Építõipari és Kereskedelmi Rt. (1148 Budapest, Mogyoródi út 32., továbbiakban I. r. kérelmezõ, képviseli: dr. Potje László ügyvéd, 1065 Budapest, Bajcsy-Zsilinszky út 55. III. l.) jogorvoslati kérelmének, amelyet Jászfényszaru Város Önkormányzata (5126 Jászfényszaru, Szabadság tér 1., képviseli: dr. ifj. Petrik Ferenc ügyvéd, 1016 Budapest, Mikó u. 14.; továbbiakban: ajánlatkérõ) "Jászfényszaru Város 3., 8., 9. számú öblözetében szennyvízcsatorna-hálózat építése, kivitelezése" tárgyú közbeszerzési eljárása ellen nyújtott be, részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezt meghaladóan a jogorvoslati kérelmet elutasítja.<br>
A Döntõbizottság a CSÕSZER Berendezéseket Szerelõ Rt. (1103 Budapest, Gergely u. 81. képviseli: <br>
dr. Pomezanski Zoltán ügyvéd 1095 Budapest, Mester u. 1. 1/8., továbbiakban: II. r. kérelmezõ) jogorvoslati kérelme vonatkozásában – a jogorvoslati kérelem visszavonása miatt – az eljárást megszünteti.<br>
A Döntõbizottság kötelezi ajánlatkérõt, hogy az I. kérelmezõ részére a határozat kézbesítésétõl számított 15 napon belül, 30 000 Ft (azaz harmincezer forint) igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. január 24-én megjelent 4. számában (8848) tett közzé részvételi felhívását elõminõsítési eljárás megindítására.<br>
Ajánlatkérõ a beszerzés tárgyát és mennyiségét felhívása 3. a) pontjában az alábbiak szerint határozta meg:<br>
"Jászfényszaru város 3., 8., 9. sz. öblözetében szennyvízcsatorna-hálózat építése, a kivitelezés megvalósítása. A megvalósítandó létesítmény fõbb adatai: <br>
Gravitációs csatorna:<br>
– DN 200 mûanyag	18 460 fm<br>
– DN 150 mûanyag	17 597 fm<br>
Nyomóvezeték<br>
– DN 150 mûanyag	1 040 fm<br>
– hálózati átemelõ	3 db"<br>
Ajánlatkérõ rész-, illetve több változatú ajánlatot nem fogadott el.<br>
A részvételi felhívásra a 2001. február 19-i határidõig 13-an nyújtották be jelentkezésüket. Ajánlatkérõ valamennyi jelentkezõt alkalmasnak minõsítette, ezen döntését 2001. március 1-jén hirdette ki, majd számukra az ajánlati felhívást 2001. március 8-án küldte meg.<br>
Az ajánlati felhívás b) pontjában a beszerzés tárgya és mennyisége meghatározásakor ajánlatkérõ visszautalt a részvételi felhívása 3. a) pontjára, azzal hogy a részletes adatokat az ajánlati dokumentáció tartalmazza.<br>
Az ajánlati felhívása f) pontjában meghatározta, hogy az ajánlatokat az összességében legelõnyösebb ajánlat szempontja alapján bírálja el és az alábbi részszempontokat, súlyszámokat és pontszámokat állapította meg:<br>
Az elbírálás	A rész-	Értékelési<br>
részszempontjai	szempontok	pontszám<br>
		súlyarányai	<br>
<br>
1. Az ajánlati ár	25	1–10<br>
<br>
2. Teljesítési határidõ, pénzügyi és mûszaki ütemezés	20	1–10<br>
<br>
3. Az ajánlat mûszaki tartalmának részletezése, annak a technikai felkészültséggel való összhangja	20	1–10<br>
<br>
4. Üzemeltethetõ szakaszok, létesítmények átadhatósága	10	1–10<br>
<br>
5. Kötbér, garanciavállalás mértéke	10	1–10<br>
<br>
6. Helyi munkaerõ alkalmazásának vállalása	15	1–10<br>
Ajánlatkérõ meghatározta, hogy a részszempontokon belül mit vizsgál és értékel. A 3. az ajánlat mûszaki tartalmának részletezése, annak a technikai felkészültséggel való összhangja részszempontnál az alábbiakat rögzítette: "az ajánlatkérõ vizsgálja és értékeli az ajánlat kidolgozásának minõségét és színvonalát, figyelembe véve az esetlegesen megtett szakmai (elsõsorban mûszaki) észrevételeket és javaslatokat is."<br>
Az ajánlati felhívás tartalmazta az "AJÁNLATTEVÕI NYILATKOZATOT". Ebben – többek között – arra is cégszerû nyilatkozatot kellett tenni, hogy: "Az ajánlatunkban közöltek megfelelnek a valóságnak."<br>
Ajánlatkérõ dokumentációt is készített, ennek része volt az ajánlati és szerzõdéses feltételek, a minõségi feltételek és a mûszaki dokumentáció.<br>
Az ajánlati és szerzõdéses feltételek dokumentációrészben – többek között az alábbiakat írta elõ ajánlatkérõ:<br>
– a 2.4. pont szerint az ajánlat tárgyát és terjedelmét az ajánlati dokumentáció határozza meg. Elõírta, hogy a nyertes ajánlattevõ feladata a kivitelezési tervek elkészítése. Felhívta arra a figyelmet, hogy a dokumentációból kimaradt, de a teljesítéshez szükséges további munkákat is meg kell ajánlani, az eredménytelen teljesítés esetén a dokumentáció hiányosságaira ajánlattevõ nem hivatkozhat,<br>
– a 2.5. pontban meghatározta, hogy az ajánlatnak milyen fejezeteket kell tartalmaznia, köztük "Az ajánlat mûszaki részletezése, az alkalmazni kívánt technika, technológia",<br>
– a 3.3. értelmében az ajánlattevõnek rovati bontásban (építés, gép, egyéb), mûszaki egységenként kell az árajánlatát megadni,<br>
– a 3.4. pontban elõírta, hogy az ajánlati árat az ajánlathoz mellékelt beárazott költségvetési kiírás is alá kell, hogy támassza,<br>
– a 3.6. pont szerint az ajánlati árnak tartalmaznia kell mindazokat a költségeket, amelyek a megvalósításhoz, kipróbáláshoz, az ajánlatban rögzítendõ garanciális értékek betartásához szükségesek,<br>
– az 5.1. pontban ajánlatkérõ kérte, hogy ajánlattevõ fogalmazza meg a kivitelezésnél alkalmazni kívánt mûszaki megoldásokat, építési technológiát; azok gépigényét.<br>
– l. számú mellékletében ajánlattevõi nyilatkozat blankettát közölt, amely – többek között – tartalmazza, hogy a helyszín és a körülmények alapos ismeretében nyújtották be az ajánlatot.<br>
A mûszaki leírás dokumentációrészben – többek között – az alábbiakat írta elõ ajánlatkérõ:<br>
– a 7. oldalon: "A csatornák nyomvonalát, elhelyezési adatait és az üzemeltetéshez szükséges tisztítóaknák és idomok kialakítását az elõzõekben leírtak, valamint a tervmellékletek tartalmazzák. A csatornaépítés technológiáját a kivitelezõ határozza meg, ezért a következõkben a tervezõ által javasolt munkafázisokat ismertetjük."<br>
– 7. oldalon felhívta arra a figyelmet, hogy az érintett közmû-üzemeltetõket a csatornanyomvonal helyszíni kitûzésekor meg kell hívni, a konkrét vezetéknyomvonalat kitûzetni, a pontos csatorna nyomvonal ezek ismeretében határozható meg.<br>
– a 7. oldalon felhívta arra a figyelmet, hogy "a csatorna nyomvonala igen keskeny utcákon halad", emiatt a kitermelt föld elhelyezése sem biztosítható mindenütt,<br>
– a 9. oldalon elõírta: "A csatornaépítés során szükségszerûen felbontott útburkolatokat eredeti állapotuknak megfelelõen helyre kell állítani."<br>
Ajánlatkérõ összeállított egy költségvetési összesítõt. Ebben munkanemenként a konkrét mennyiségeket is megjelölte pl. 5. lapon több változatban munkaárok földkiemelése, 13. lapon útátfúrás – amely a 3. öblözetben 540 m. A 14. lap tartalmazza az útburkolat alap és makadámburkolat készítésével kapcsolatos tételeket minden öblözet vonatkozásában, a 3. öblözet esetében az alábbiak szerint:<br>
"2 Beton burkolatalap készítése 6–30 cm vastagságban, permetezett védõréteggel utókezelve 2,00 m szélességig<br>
324 M3<br>
3 Vezetékfektetés utáni útalap helyreállítás zúzottkõbõl vagy kohósalakkõbõl  zúzottkõ Z 5/12 Uzsa zúzottkõ Z 55/80 Polgárdi<br>
396.00 M3<br>
4 Vezetékfektetés utáni burkolat-helyreállítás zúzottkõbõl vagy kohósalakkõbõl öntözéssel, bekötve és befedve<br>
zúzottkõ Z 5/12 Uzsa <br>
zúzottkõ Z 12/20 Uzsa <br>
210 M3"<br>
Helyszíni konzultációt 2001. április 4-én tartottak, a feltett kérdésekre ajánlatkérõ írásban válaszolt, és azt minden egyes ajánlattételre felhívott cég részére megküldték.<br>
A KÖTIVIÉP B' Kft. 4. írásbeli kérdésére (Az Ajánlati és szerzõdéses feltételek c. segédanyagban a 3.4 pontban leírtak szerint a költségvetési kiírás beárazásán kívül a tervekben megszámolt és kiírt tételek közötti esetleges eltérések feltüntetésének módja?) ajánlatkérõ az alábbi választ adta: "A megajánlott mûszaki tartalomnak, építéstechnológiának megfelelõ költségkiírást kell adni."<br>
A KÖTIVIÉP B' Kft. szóban az utak helyreállítására feltett kérdésére ajánlatkérõ az alábbi választ adta: "A Közútkezelõ KHT kezelésû utak esetén az útkezelõ elõírása szerint, az önkormányzati utaknál: Az útalap-helyreállítást C6 min. soványbetonból, az út burkolatát 5 + 1 cm AB 12-bõl kérjük. A földutaknál megfelelõ tömörítéssel kialakított helyreállítást kérünk."<br>
A II. r. kérelmezõ 4. írásbeli kérdésére (A 9. öblözetnél az útalapbetonhoz képest kevés az aszfaltréteg, ami ugyanannyi mint a fele akkora 3. öblözetnél?) Ajánlatkérõ válasza: "A tényleges felmérés alapján."<br>
A II. r. kérelmezõ 5. írásbeli kérdésére (a 9. öblözetnél útpályatartozékok nincsenek a költségvetésben, miért? Itt nem szükséges?) Ajánlatkérõ válasza: "Az ajánlati költségkiírásnak a mûszaki ajánlatnak megfelelõ mennyiségeket kell tartalmaznia."<br>
A PENTA Kft. 3. szóbeli kérdésére (létesítményjegyzék készítés kiadott tervtõl eltér, hogyan lesz összehasonlítható?) ajánlatkérõ válasza: "A megajánlott mûszaki tartalomhoz tartozó kiírásnak kell szerepelni."<br>
A 2001. április 24-ei ajánlattételi határidõre 9 ajánlat érkezett, a következõ ajánlattevõk tettek ajánlatot: a Metróépszolg Rt., a PVCS Kft., a Délépítõ Rt., a Diamit Rt., a Jászsági Közmûépítõ Konzorcium, a Penta Kft., a KEVIÉP Kft., valamint az I. r. és II. r. kérelmezõ.<br>
Ajánlatkérõ 2001. május 15-én hirdette ki eljárást lezáró döntését, mely szerint a nyertes az I. r. kérelmezõ, a második legkedvezõbb ajánlatot pedig a KEVIÉP Kft. tette.<br>
A II. r. kérelmezõ 2001. május 23-án, a KEVIÉP Kft. pedig 2001. május 31-én nyújtott be jogorvoslati kérelmet, ajánlatkérõ közbeszerzési eljárást lezáró döntése ellen.<br>
Jogorvoslati kérelmeikben kérték a jogsértés megállapítását, az eljárást lezáró döntés megsemmisítését, ideiglenes intézkedés alkalmazását, bírság kiszabását, és ajánlatkérõ költségek viselésére történõ kötelezését.<br>
A Döntõbizottság D.331/3/2001. sz. határozatában ideiglenes intézkedésként a közbeszerzési eljárást lezáró szerzõdés megkötésének megtiltásáról határozott.<br>
A Döntõbizottság a két jogorvoslati eljárásban tárgyalást is tartott, ezt követõen a két jogorvoslati kérelem egyesítésérõl határozott.<br>
A Döntõbizottság a 2001. június 26-án kelt D.331/13/2001. számú határozatában a jogorvoslati kérelmeknek helyt adott, megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55 § (</a>6) bekezdését és ezért ajánlatkérõ eljárást lezáró döntését megsemmisítette.<br>
A Döntõbizottság a 3. részszempont vonatkozásában határozatában az alábbiakat rögzítette:<br>
"Ajánlatkérõ az ajánlati mûszaki tartamának értékelését két módszerrel vizsgálta: Az egyik szerint az ajánlatban szereplõ fõ munkamennyiségeket határozta meg – a többet vállaló ajánlattevõ kapta a magasabb pontot –, a másik szempont szerint a csatornaépítés fajlagos költségét határozta meg, az útépítési és a szennyvízátemelõk nélkül, s az ebben kedvezõbb értékû ajánlat kapta a magasabb pontszámot.<br>
Az így kapott két pontszám átlagát használta fel az értékeléshez.<br>
Az értékelés tartalmilag a felhívásban meghatározott tényezõkre terjedhet ki, így a mûszaki észrevételekben és javaslatokban jelentkezõ többletre. Ajánlatkérõ kétszempontú értékelésébõl az elsõnek van létjogosultsága, azonban minden ajánlatnak elsõsorban a felhívási dokumentációban elvárt mûszaki tartalomnak kell megfelelnie. Ezen megfelelés elsõdlegesen érvényességi kérdés és csak másodlagosan lehet a mûszaki tartalom összehasonlítását (versenyeztetését) vizsgálni.<br>
Érvénytelenségre okot adó hiányosságot ajánlatkérõ nem észlelt, a csatornahosszakban jelentkezõ többletre tekintettel állított fel sorrendiséget. A sorrendiség pontozása itt nem fogadható el, az ajánlati elemek közötti eltéréseken kell alapulnia az értékelésnek."<br>
A Döntõbizottság határozata 12. oldalán felhívta ajánlatkérõ figyelmét az újra értékelés lehetõségére és arra, hogy a Döntõbizottság csak feltárta és megállapította az egyes szempontoknál az értékelés jogsértõ voltát, azonban az ajánlatkérõ jogosult a megadott szempontok szerinti értékelés alapján a döntést meghozni, a Döntõbizottság nem vonhatja el a döntési jogkört.<br>
A Döntõbizottság D.331/13/2001. számú határozta ellen keresetlevelet nem nyújtottak be, az jogerõre emelkedett.<br>
Ajánlatkérõ a 2001. június 29-i keltezésû levelében minden ajánlattevõt felhívott, nyilatkozzon abban a kérdésben, hogy ajánlatát fenntartja-e.<br>
Három ajánlattevõ a Délépítõ Rt., a PVCS Építõ Kft. és a Metroépszolg Rt. visszavonta ajánlatát. A DIAMIT Rt. a felhívásra nem nyilatkozott és az ajánlati biztosíték nyújtása iránt sem intézkedett.<br>
Öt ajánlattevõ, a KÖTIVIÉP B' Kft., a Penta Kft., a KEVIÉP Kft., valamint az I. r. és II. r. kérelmezõ írásban nyilatkozott, hogy ajánlatukat fenntartják és az ajánlati biztosítékot is nyújtották.<br>
Ajánlatkérõ – az újraértékelést követõen – 2001. július 6-án hirdette ki az eljárást lezáró döntését, mely szerint nyertes a KEVIÉP Kft., a második legkedvezõbb ajánlatot tevõ pedig a II. r. kérelmezõ. A DIAMIT Rt. ajánlatát pedig a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontjára hivatkozással – az ajánlati biztosíték nem nyújtása miatt – érvénytelenné nyilvánították.<br>
Ajánlatkérõ írásbeli összegezést is készített, ezt az eredményhirdetési jegyzõkönyv tartalmazza. Az I. r. kérelmezõ képviselõje az eredményhirdetésen jelen volt.<br>
Ajánlatkérõ becsatolta az eredeti feladóvényt, mely szerint I. r. kérelmezõ részére 2001. július 13. adta postára az írásbeli összegezést.<br>
Az I. r. kérelmezõ 2001. július 10-én nyújtotta be jogorvoslati kérelmét, amely D.455/2001. sz. alatt került iktatásra.<br>
Ebben kérte ajánlatkérõ eljárást lezáró döntésének megsemmisítését, mert álláspontja szerint mind a nyertes ajánlattevõ, mind második legkedvezõbb ajánlatot tevõ CSÕSZER Rt. (II. r. kérelmezõ) ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen. Ideiglenes intézkedésként a szerzõdéskötés megtiltása iránt terjesztett elõ kérelmet és kérte ajánlatkérõ marasztalását az eljárási költségekben.<br>
Ajánlatkérõ az eljárás nyertesével 2001. július 16-án az eljárást lezáró szerzõdést megkötötte.<br>
A II. r. kérelmezõ 2001. július 13-án nyújtotta be jogorvoslati kérelmét, amely D.466/2001. sz. alatt került iktatásra és a Döntõbizottság a két jogorvoslati ügyet egyesítette.<br>
A II. r. kérelmezõ 2001. július 18-án bejelentette, hogy jogorvoslati kérelmét visszavonja.<br>
Az I. r. kérelmezõ a tárgyaláson jogorvoslati kérelmét az alábbiak szerint módosította és terjesztette elõ részletes indokolását.<br>
Visszavonta jogorvoslati kérelmének a II. r. kérelmezõ ajánlata érvénytelenségére vonatkozó részét.<br>
Az eljárást lezáró szerzõdés megkötésére tekintettel jogsértés megállapítását és ajánlatkérõ eljárási költségekben marasztalását kérte.<br>
Elsõdlegesen arra hivatkozott, hogy azért jogsértõ ajánlatkérõ eljárást lezáró döntése, mert érvénytelen ajánlatot fogadott el és hirdetett ki nyertesnek. Álláspontja szerint a KEVIÉP Kft. ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen, mert nem felel meg az ajánlati felhívásnak, dokumentációnak. Elõadása szerint a részvételi, az ajánlati felhívásban, a vízjogi engedélyekben és a dokumentációban pontosan és fixen meghatározásra került a beszerzés tárgya és mennyisége csõtípusonként és csatornahosszúság vonatkozásában is. Ezeket a mennyiségeket, illetve az ajánlati felhívást, dokumentációt, vízjogi engedélyeket pedig nem módosították, illetve álláspontja szerint konzultáción nem is módosíthatják. A KEVIÉP Kft. viszont nem ezen kötelezõ csatornahosszúságra tett ajánlatot, hanem jóval rövidebbre. Utalt arra, hogy a gerincvezeték az út közepén halad és azt mindkét irányba ki kell vinni a házi bekötések biztosítása érdekében. Hivatkozott az 1/1996. (II. 7.) KTM rendelet elõírásaira.<br>
Az érvénytelenség körében elõadta még, hogy a KEVIÉP Kft. ajánlatában – a tervezõnek a dokumentációban tett kötelezõ rendelkezése ellenére –, mely szerint a betonútalapot betonútalappal, míg a zúzott kõ alapot zúzott kõvel állítsák helyre, nem tüntetett fel zúzott követ, így ajánlata emiatt is érvénytelen.<br>
Hivatkozott még ebben a körben arra, hogy a KEVIÉP Kft. ajánlatából nem egyértelmû miként biztosítja az utak helyreállítását.<br>
Az érvénytelenség körében kiemelte, hogy nemcsak az ajánlattevõknél, hanem ajánlatkérõnél is fennáll az ajánlati kötöttség. Hivatkozott még arra, hogy KEVIÉP Kft. nem megfelelõen nyújtotta be ajánlatát, mert a többváltozatú ajánlattételt ajánlatkérõ kizárta.<br>
Másodlagosan – jogorvoslati kérelme módosításával – arra hivatkozott, hogy ajánlatkérõ az ajánlatokat nem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglalt rendelkezéseknek megfelelõen értékelte. Konkrétan a 3. részszempont értékelését jelölte meg jogsértõnek. Álláspontja szerint ajánlatkérõ nem az ajánlati felhívásában meghatározott elõírásai alapján végezte el az értékelést. Az ajánlatkérõ által ezen részszempont értékelése során figyelembe vett csatornahossz, illetve az újítások száma ugyanis nem volt elõre meghatározva ezen részszempont körében. Utólagosan pedig részszempont, illetve elbírálási szempont nem állapítható meg, különösen nem nyílt eljárás keretében. Hivatkozott arra, hogy az ajánlatkérõ által figyelembe vett két körülmény nem biztosítja az ajánlatok tartalmi, helyes értékelését a mûszaki tartalomra és annak a technikai felkészültséggel való összhangjára.<br>
Harmadlagosan hivatkozott arra, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését, mert a Kbt. 5. számú mellékletének megfelelõ összegezést öt munkanapon belül részükre nem küldte meg. Elõadta, hogy az eredményhirdetés 2001. július 6-án volt és a 2001. július 13-i keltezésû írásbeli összegezést csak július 17-én kapták meg.<br>
Elõadta, hogy álláspontja szerint nem állapítható meg a korábbi Döntõbizottsági határozat vonatkozásában a res iudicata. Egyrészt erre vonatkozó rendelkezést sem a Kbt., sem az Áe. nem ismer, de ilyen joggyakorlat sincs. Másrészt a Döntõbizottság korábbi határozatában az eljárást lezáró döntést megsemmisítette, ezért az ajánlatkérõ jogosult dönteni az újra értékelés során mind az érvényesség kérdésében, mind az értékelés vonatkozásában.<br>
Ajánlatkérõ I. r. kérelmezõ jogorvoslati kérelmének az elutasítását kérte. Álláspontja szerint jelen jogorvoslati eljárásban az érvénytelenség már nem vizsgálható. Ugyanis a korábbi – jogerõre emelkedett – D.331/13/2001. számú határozatban, illetve eljárásban ezt már vizsgálta a Döntõbizottság. Egyrészt abban az eljárásban a Contur-Bau Rt. kérelmet terjesztett elõ a KEVIÉP Kft. ajánlata érvénytelenségének megállapítása iránt, ugyanezen okra hivatkozással. Másrészt a Döntõbizottság jogosult a kérelemtõl függetlenül a teljes közbeszerzési eljárás anyagát átvizsgálni és jogszabálysértést, érvénytelenséget megállapítani. A Döntõbizottság érvénytelenségi okot nem talált és határozatában elfogadta ajánlatkérõ döntését a csatornahosszúságokra vonatkozóan, hogy nem nyilvánította emiatt egyik ajánlattevõ ajánlatát sem érvénytelennek.<br>
Hivatkozott arra, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése értelmében a Döntõbizottság eljárására az államigazgatási eljárás általános szabályairól szóló 1957. évi IV. tv. (továbbiakban Áe.) irányadó. Az Áe. vonatkozó szabályai pedig ügyazonosság esetén, ugyanazon kérelem esetén az érdemi vizsgálat nélküli elutasítási kötelezettséget írják elõ.<br>
Álláspontja szerint az ajánlati felhívásban, dokumentáció megadott mennyiségektõl eltérõ ajánlatok nem minõsíthetõk érvénytelennek. Felhívta ugyanis ajánlattevõk figyelmét arra, hogy az ajánlati dokumentáció alapja az 1997-es vízjogi engedélyezési terv, és majd a nyertes ajánlattevõ feladata lesz – a pontos mennyiségi adatokat tartalmazó – kiviteli tervek elkészítése. Ajánlattevõk maguk határozzák meg a kivitelezésnél alkalmazni kívánt mûszaki megoldásokat, építési technológiákat, azok gépigényét, így a pontos mennyiségek csak ezek alapján határozhatók meg. Hivatkozott arra is, hogy minden ajánlattevõ megtette teljességi nyilatkozatát.<br>
Felhívta arra a figyelmet, hogy az I. r. kérelmezõ által kifogásolt mennyiségi eltérések abból adódnak, hogy egyes ajánlattevõk – kérésének megfelelõen – végeztek helyszíni felmérést. Õk megállapították, hogy a házi-bekötések rövidebb csatornahosszúsággal biztosíthatók. Tehát a gerincvezeték – a DN 200 csõ – szinte teljesen azonos minden ajánlattevõnél. A házi bekötést – a DN 150 csõ – is ugyanazon a nyomvonalon végzi el minden ajánlattevõ, és minden lakótelket bekötnek azonban a dokumentációban nem konkrét adatok kerültek feltüntetésre, hanem átlagos utcaszélességek és -hosszúságok, így a konkrét felmérés elvégzése esetén volt megállapítható a ténylegesen szükséges csatornahosszúság. Utalt arra, hogy a konzultáción is felhívta ajánlattevõk figyelmét, hogy az ajánlatuk mûszaki tartalmának megfelelõ költségkiírást készítsenek.<br>
Az utak helyreállításával kapcsolatban elõadta, hogy nem volt kötelezõ elõírás erre a dokumentációban. Ajánlattevõknek választási lehetõségük volt, hogy ajánlatukat betonútalapra vagy zúzottkõ alapra teszik meg, a költségvetési kiírásban szerepelt ugyan mindkettõ, de ez nem volt kötelezõ jellegû. Így a KEVIÉP Kft.-nek betonútalapra tett ajánlatát érvényesnek fogadták el. A mennyiségek vonatkozásában sem találtak érvénytelenségi okot, mivel az egyrészt a kivitelezési technológia függvénye, másrészt a dokumentáció átlagos utcaszélességeket, hosszúságokat tüntetett fel.<br>
Elõadta, hogy a nyertes ajánlatát nem több változatban nyújtotta be, hanem az opciót tartalmazott, amelyet – a Közbeszerzések Tanácsa fõtitkára állásfoglalását követõen – nem vettek figyelembe. Megjegyezte, hogy amennyiben kizárt a többváltozatú ajánlattétel és mégis így tesznek ajánlatot, abban az esetben is értékelhetõ maga az alapajánlat.<br>
Álláspontja szerint – fentiekre figyelemmel – a jogorvoslati eljárásban, már csak az értékelés vizsgálható. E vonatkozásban is hivatkozott a korábbi Döntõbizottsági határozatra, amely álláspontja szerint elfogadta, hogy az értékelés során a csatornahosszakat vették figyelembe. Elõadta; hogy a 3. részszempont értékelése során megállapította, hogy minden ajánlattevõ ajánlata kidolgozott, jó színvonalú, így erre tekintettel nem tett különbséget közöttük. Az ajánlattevõk szakmai javaslatai is elõnyösek voltak, így azok között sem lehetett pontokban kifejezhetõ különbséget tenni, ezért a javaslatok számát vette figyelembe a csatornahosszúságon kívül ezen részszempont értékelése során. Ezzel pedig nem határozott meg új elbírálási szempontot, ez csak a részszemponton belül értékelési technikája volt.<br>
Elõadta, hogy az írásbeli összegezést a Kbt.-ben elõírt határidõn belül elkészítette és azt az ajánlattevõk – köztük az I. r. kérelmezõ – részére szintén még határidõn belül megküldte, a megküldés igazolására csatolta az eredeti feladóvényt.<br>
A KEVIÉP Kft. a tárgyaláson úgy nyilatkozott, hogy ajánlatát az ajánlati felhívásnak, dokumentációnak, terveknek, vízjogi engedélyeknek megfelelõen tette meg, így az érvényes. Az ajánlata ugyanarra a nyomvonalra vonatkozik, amelyet a dokumentáció, a vízjogi engedélyek tartalmaznak.<br>
Elõadta, hogy a gerincvezeték hosszúsága minden ajánlatban közel azonos, eltérés a házi bekötéseket biztosító csatornahosszúságban van. Õ is elvégez minden házi bekötést méghozzá a megadott nyomvonalon, azonban mégis azért rövidebb csatornahosszúságot jelölt meg ajánlatában, mert a konkrét helyszín felmérése alapján megállapította, hogy ennyi elegendõ, ugyanis az ajánlati tervdokumentáció átlagos utcaszélességgel és hosszúsággal számolt. Hivatkozott arra, hogy valószínûleg más ajánlattevõk is végeztek helyszíni felmérést, mivel még két ajánlatban hasonlóan rövidebbnek jelölték meg a házi bekötést biztosító csatornahosszúságot.<br>
Az utak helyreállításával kapcsolatban elõadta, hogy egyrészt szintén végzett helyszíni felmérést (földutak, utak konkrét szélessége, hosszúsága), másrészt a konkrét kivitelezési technika függvénye (pl. nem útbontással helyezi el a vezetéket, hanem az út átfúrásával). Álláspontja szerint nem ütközik az ajánlati dokumentációval az, hogy nem zúzott kõvel, hanem betonútalappal végzi a helyreállítást.<br>
A Döntõbizottság elsõdlegesen azt vizsgálta, hogy a korábbi a D.331/13/2001. számú határozatban foglaltak jelen jogorvoslati eljárásban irányadóak lehetnek-e. A jogorvoslati kérelmek az érvénytelenség megállapítása tárgyában fenntartott kérelmet nem tartalmaztak. A Döntõbizottság ennek alapján az ajánlatok érvényessége körében vizsgálatot nem folytatott. A jogorvoslati kérelmek az értékelés jogszerûtlenségének megállapítására terjedtek ki, melyek alapján az egyesített D.331/2001. számú ügyben a Döntõbizottság akként döntött, hogy ajánlatkérõ eljárást lezáró döntését a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján megsemmisítette.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerint:<br>
"Ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni."<br>
A Döntõbizottság álláspontja szerint a Kbt. ezen rendelkezése alapján az eljárást lezáró döntés megsemmisítése esetén a döntési jogkör teljes terjedelmében visszakerül az ajánlatkérõhöz. Õ jogosult az újraértékelés során ismételten mérlegelni, mind az érvényességi feltételek körében, mind az ajánlatok részszempontok szerinti értékelés során. Erre ajánlatkérõ figyelmét a Döntõbizottság külön is felhívta, ezt tartalmazza az elõzõ Döntõbizottsági határozat indokolásának 12. – fentiekben idézett – oldala.<br>
A Döntõbizottság át is tekintette egyébként az elõzõ határozatot és megállapította, hogy annak indokolása is csak az értékelés jogsértõ voltának a feltárására szorítkozott. Ezért a Döntõbizottság jelen határozat meghozatala során az új eljárást lezáró döntést a benyújtott és fenntartott jogorvoslati kérelem alapján vizsgálta felül.<br>
A Döntõbizottság I. r. kérelmezõ jogorvoslati kérelmének a KEVIÉP Kft. ajánlata érvénytelenségére vonatkozó részét nem találta alaposnak.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha "az nem felel az ajánlati felhívásban, illetõleg a dokumentációban meghatározott feltételeknek."<br>
Az I. r. kérelmezõ jogorvoslati kérelmében az érvénytelenséget arra alapítottan kérte megállapítani, hogy a KEVIÉP Kft. ajánlata mûszaki tartalmában (kifejezetten a csatornahosszakban, útfelújítás körében) nem felel meg az ajánlati felhívásnak, dokumentációnak.<br>
A Döntõbizottság áttekintette ajánlatkérõ ajánlati felhívását, dokumentációját. Ennek alapján azt állapította meg, hogy az nem tartalmaz olyan pontos egyrészt konkrét helyszíni felmérés alapján készült, másrészt tételes kidolgozott mûszaki dokumentációt, amellyel összevetve az ajánlatok egyes tartalmi elemeit az érvénytelenségre kétséget kizáró következtetést lehetne levonni.<br>
Ha az ajánlati felhívás és dokumentáció esetleges hiányait a közbeszerzési eljárás során ajánlattevõk nem kifogásolták, így azon ellentmondó rendelkezéseire jogszerûen hivatkozni már nem lehet. Ennek alapján a Döntõbizottság csak az ajánlati felhívás, dokumentáció, illetve a konzultáción elhangzottak alapján vizsgálhatta, hogy az ajánlat megfelelt-e a fenti elõírásoknak.<br>
A Döntõbizottság tekintettel volt arra is, ami a dokumentációból egyértelmûen megállapítható – pl. ajánlati és szerzõdéses feltételek dokumentációrész 2.4., 2.5., 5.1. pontja, a mûszaki leírás 7. oldala –, hogy maguknak az ajánlatevõknek kellett nyilatkozatot, vállalást tenni az általuk alkalmazni kívánt technikára, technológiára és annak megfelelõ gép, költségigényre, továbbá majd csak a nyertes ajánlattevõ készít – a szerzõdés megkötését követõen – kiviteli terveket.<br>
Emiatt különös figyelemmel vizsgálta a Döntõbizottság, hogy a dokumentáció mely részérõl állapítható meg, hogy kötelezõ érvényû érvényességi feltétel a betartása.<br>
A Döntõbizottság álláspontja szerint ilyen kötelezõ érvényûnek minõsül mindenképpen a vízjogi engedélyekben, tervekben meghatározott nyomvonal, az üzemeltetéshez szükséges tisztítóaknák, idomok kialakítása elhelyezése. A KEVIÉP Kft. ajánlati nyilatkozta és tárgyaláson tett észrevétele szerint a vízjogi engedélyekben, illetve tervekben meghatározott nyomvonalra tett ajánlatot. A Döntõbizottság áttekintette a KEVIÉP Kft. ajánlatában foglaltakat, és abból nem volt megállapítható, hogy ajánlata eltért a vízjogi engedélyekben, tervekben meghatározott nyomvonaltól. Így a Döntõbizottság az érvénytelenséget ez okból nem látta megállapíthatónak.<br>
Kétségtelen, hogy ezen nyomvonal konkrét hosszúságát az egyes ajánlattevõk eltérõen tüntették fel az ajánlatkérõ által a felhívásban, dokumentációban megadott nyomvonal hosszúsághoz képest. Azonban a Döntõbizottság álláspontja szerint a konkrét esetben a dokumentáció fentiekben részletezett hiányosságai miatt (továbbá pl. a tervek is csak átlagos méreteket tüntettek fel az utcák vonatkozásában, míg a mûszaki leírás 7. oldalán épp az utcák igen szûk voltára hívta fel ajánlatkérõ a figyelmet) nem a közölt méterhosszúságnak van érvényességi feltétel jellege és a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második mondatában meghatározott ajánlati kötöttséget eredményezõ ereje, hanem a nyomvonal betartásának. Ajánlatkérõ és a KEVIÉP Kft. nyilatkozatukban okszerû magyarázatát adták az eltérésnek, mely több ajánlatban (Penta Kft., KÖTIVIÉP B' Kft.) is szerepelt, illetve annak elfogadásának, a konkrét helyszíni felmérés alapján az engedélyezett nyomvonal tényleges hosszúsága a házi bekötések esetén az általuk közölt megjelölt hosszúságot mutatta, míg a gerincvezeték hosszúsága közel azonos minden ajánlattevõ esetében. A gerincvezeték hosszúsága vonatkozásában az ajánlati dokumentációnak megfelelõség egyértelmû, míg a házi bekötés hosszúsága miatt, figyelemmel arra, hogy minden bekötést a közölt nyomvonalon végeznek el szintén nem állapítható meg érvénytelenség.<br>
Megjegyzi a Döntõbizottság, hogy maga az I. r. kérelmezõ sem pontosan az ajánlatkérõ által megjelölt hosszúságokra tett ajánlatot, ezt az eltérést azonban nem indokolta.<br>
A Döntõbizottság másodlagosan vizsgálta az útfelbontással, helyállítással kapcsolatos érvényességi kérdéseket.<br>
A Döntõbizottság megállapította, hogy ezzel kapcsolatban egyrészt a dokumentáció minimális elõírást tartalmaz, másrészt ez is ellentmondó a konzultációhoz képest.<br>
A mûszaki leírás dokumentációrész (9. oldal) szerint "A csatornaépítés során szükségszerûen felbontott útburkolatokat eredeti állapotuknak megfelelõen helyre kell állítani."<br>
A helyszíni konzultáción több kérdés is elhangzott ezzel kapcsolatban. A KÖTIVIÉP B' Kft. kérdésére adott válaszában ajánlatkérõ azt a tájékoztatást adta: "A Közútkezelõ Kht. kezelésû utak esetén az útkezelõ elõírása szerint, az Önkormányzati utaknál: Az útalap helyreállítást C6 min. soványbetonból, az út burkolatát 5 + 1 cm AB 12-bõl kérjük. A földutaknál megfelelõ tömörítéssel kialakított helyreállítást kérünk."<br>
Ehhez képest ajánlatkérõ költségvetési összesítõjében külön – pontos mennyiségek megjelölésével – feltüntetett betonútalapot, továbbá zúzottkõ vagy kohósalakkõ útalapot, ahol a konkrét mennyiségeket csak zúzottkõre adta meg. A Döntõbizottság álláspontja szerint a fenti ajánlatkérõi elõírások összevetése alapján nem állapítható meg, hogy a KEVIÉP Kft. ajánlata érvénytelen, mert nem tartalmazott zúzottkõ alapot.<br>
Ajánlatkérõ a helyszíni konzultáción több kérdésre adott – fentiekben ismertetett – válaszában kiemelte, hogy "A megajánlott mûszaki tartalomnak, építéstechnológiának megfelelõ költségkiírást kell adni."<br>
A Döntõbizottság álláspontja szerint – ez I. r. kérelmezõ hivatkozásával szemben nem az ajánlati feltételeknek, dokumentációnak, költségkiírásnak a módosítása ajánlatkérõ által a konzultáción, hanem amiatt szükséges, mert a rendelkezésre álló dokumentáció nem pontos és részletes még, mert maguk az ajánlattevõk határozzák meg az ajánlatukban mûszaki megoldásokat, technológiát, azok gépigényét és csak annak alapján készíthetik el a költségkiírást. Végleges költségkiírás pedig majd csak a kiviteli terv alapján készíthetõ.<br>
A Döntõbizottság áttekintette a KEVIÉP Kft. ajánlatában az útalappal kapcsolatos tételeket. Ebbõl megállapítható, hogy 1293 m3 útbontást jelölt meg, és helyreállítására ugyanannyi m3 betonútalapot. Így a Döntõbizottság érvénytelenségre alapot adó körülményt nem látott megállapíthatónak, mivel ajánlattevõk ajánlatkérõ elõírása szerint maguk határozhatták meg a csatornaépítés technológiáját.<br>
A Döntõbizottság I. r. kérelmezõnek a többváltozatú ajánlattétellel, illetve opcióval kapcsolatos kérelmét megalapozatlannak találta.<br>
A Döntõbizottság megvizsgálta a KEVIÉP Kft. ajánlatát és megállapította, hogy azt nem többváltozatú ajánlatként nyújtotta be, hanem egyváltozatúként, az "alap" ajánlaton kívül, további három – a városban útépítéssel kapcsolatos – opciós ajánlatot tett.<br>
Ajánlatkérõ az elsõ eljárást lezáró döntése meghozatala során az írásbeli összegezésében ezt rögzítette és az "alap" egyváltozatú ajánlatot értékelte, az opciós ajánlatokat pedig nem vette figyelembe.<br>
A Döntõbizottság ajánlatkérõ ezen értékelését nem találta jogsértõnek, mert valóban egyváltozatú ajánlat került benyújtásra, a közbeszerzési eljárás tárgyával pedig össze nem függõ opciós ajánlat – miként az iratokból egyértelmûen megállapítható – nem került értékelésre.<br>
A Döntõbizottság megállapította, hogy I. r. kérelmezõ jogorvoslati kérelmének az ajánlatoknak a 3. részszempont körében történõ értékelését sérelmezõ része alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi – elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni".<br>
A Döntõbizottság ennek alapján vizsgálta, hogy ajánlatkérõ a fenti törvényi rendelkezés elõírása szerint járt-e el, azaz a 3. részszemponton belül tartalmilag megfelelõ volt-e az értékelés, illetve az adott pontozás tükrözte-e az ajánlati elemek tartalmi különbségeit.<br>
Ajánlatkérõ ajánlati felhívásában azt határozta, hogy a 3. részszemponton belül vizsgálja és értékeli az ajánlatok kidolgozásának minõségét és színvonalát, figyelembe véve az esetlegesen megtett szakmai (elsõsorban mûszaki) észrevételeket és javaslatokat is.<br>
Az írásbeli összegezés alapján az állapítható meg, hogy ajánlatkérõ ezen részszempont körében az értékelés során két tényezõt vett figyelembe:<br>
– a csatornahosszakban jelentkezõ különbségeket és<br>
– a megajánlott és elfogadott javaslatok számát.<br>
A Döntõbizottság álláspontja szerint csak ezen két tényezõ értékelése alapján nem lehetséges tartalmilag helyes értékelés ezen részszemponton belül. Ajánlatkérõ az ajánlatok kidolgozásának minõségét és mûszaki színvonalát jelölte meg elsõdlegesen értékelendõként ezen részszempontnál. Önmagában a csatornahosszak figyelembevétele és matematikai arányosítása azonban egyáltalán nem tükrözi az egyes ajánlatok tartalmi elemeit, kidolgozásuk minõségét, színvonalát. Ajánlatkérõ maga sem vitatta, hogy az eltérõ csatornaszakaszok ellenére is valamennyi ajánlattevõ azonos tartalmú és érvényes mûszaki ajánlatot tett, ezért nem volt részérõl indokolható az 1–10-ig pontozás.<br>
A második tényezõként a javaslatokat vette figyelembe ajánlatkérõ. Ezt ajánlati felhívásában jelezte is. Észrevétele szerint, mivel minden egyes javaslat elõnyös, hasznos volt, ezért csak a darabszámuk szerint értékelt. A Döntõbizottság álláspontja szerint a javaslatok darabszáma alapján végzett értékelés nem fejez ki tartalmi elemet, így az nem elfogadható, tekintettel arra, hogy az egyes javaslatok tényleges jelentõsége eltérõ lehetett.<br>
Ajánlatkérõ utólagosan azt az észrevételt tette, hogy minden ajánlat kidolgozott, jó színvonalú volt, ezért ezt külön nem vette figyelembe a pontszámok megállapítása során, illetve nem volt pontszámokban kifejezésre juttatható különbség ebben. Ez viszont a Döntõbizottság álláspontja szerint azért is jogsértõ, mert épp a tartalmi elem értékelése nem tükrözõdik az ajánlatkérõ által megállapított pontszámokban – ajánlatkérõ ezen részszempontnál 5–10 között adott pontszámot, ami nem fejezi ki a lényegében azonos minõségû ajánlatokat. Az I. r. kérelmezõ részére ezen részszempontnál ajánlatkérõ a maximális pontszámot adta. Így megállapítható, hogy ajánlatkérõ jogsértõ értékelése nem befolyásolta a nyertes ajánlattevõ kiválasztását, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének megsértését nem állapította meg.<br>
A Döntõbizottság megállapította, hogy I. r. kérelmezõ-jogorvoslati kérelmének az írásbeli összegezés határidõben meg nem küldését sérelmezõ része alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az írásbeli összegezést az eredményhirdetést követõ öt munkanapon belül meg kell küldeni az összes ajánlattevõnek. Ajánlatkérõ 2001. július 6-án – pénteki napon – hirdette ki az eljárást lezáró döntését és az írásbeli összegezést is elkészítette. Ajánlatkérõ által becsatolt eredeti feladóvény alapján a Döntõbizottság megállapította, hogy ajánlatkérõ július 13-án adta postára az I. r. kérelmezõ részére az írásbeli összegezést. Július 6-át követõen július 13-a az ötödik munkanap. Ezért a Döntõbizottság megállapította, hogy ajánlatkérõ a Kbt. 61. § (1) bekezdésének megfelelõen 5 munkanapon belül megküldte az írásbeli összegezést. Ajánlatkérõtõl független körülmény, hogy a konkrét esetben a kézbesítés a posta vagy más ok miatt az I. r. kérelmezõ részére elhúzódott.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva a Kbt. 88. § (1) bekezdés d) pontja alapján állapította meg, hogy ajánlatkérõ – a fenti indokokra figyelemmel – megsértette a Kbt. 55. § (6) bekezdését, ezt meghaladóan pedig a jogorvoslati kérelmet a Kbt. 88. § (1) bekezdés a) pontja alapján elutasította.<br>
A Döntõbizottság arra tekintettel mellõzte a bíróság kiszabását, mert ajánlatkérõ értékelése egy részszemponton belül volt jogsértõ és ennek az eljárás nyertese kiválasztására érdemi hatása nem volt.<br>
A Döntõbizottság az eljárása során ideiglenes intézkedést nem hozott, mert annak feltételei a rendelkezésre álló iratok alapján nem voltak megállapíthatóak.<br>
A II. r. kérelmezõ jogorvoslati kérelmét 2001. július 18-án visszavonta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására – ha e törvény másként nem rendelkezik – az Áe. rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja. A II. r. kérelmezõ jogorvoslati kérelem visszavonására tekintettel a Döntõbizottság az Áe. 14. § (1) bekezdése alapján eljárást ezen jogorvoslati kérelem vonatkozásban megszüntette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. augusztus 24.<br>
<br>
Dr. Nagy Gizella s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>