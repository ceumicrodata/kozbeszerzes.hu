<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7416)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.453/16/2001.<br>
<br>
Tárgy: a Sanamij Kft. kérelmezõ jogorvoslati kérelme a Csongrád Megyei Önkormányzat ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Sanamij Kft. (1052 Budapest, Aranykéz u. 6., képv.: dr. Kurtyán Edit ügyvéd, 1024 Budapest, Margit krt. 27. I/1.,) kérelmezõ kérelmének, melyet a Csongrád Megyei Önkormányzat (6741 Szeged, Rákóczi tér 1.), mint ajánlatkérõ által "Új diagnosztikai tömb megvalósításához elsõ ütemben szükséges orvosigáz-rendszer és különféle, összesen 51 db gépmûszer, berendezés stb. telepítése és üzembe helyezése" tárgyú közbeszerzési eljárása ellen indított, a Döntõbizottság kérelmezõ jogorvoslati kérelmének részben helyt ad és megállapítja, hogy ajánlatkérõ megsértette az 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, és ezért a Döntõbizottság az ajánlatkérõnek az eljárást a 4. részajánlat vonatkozásában lezáró döntését megsemmisíti.<br>
Egyebekben a jogorvoslati kérelmet elutasítja.<br>
Kötelezi a Döntõbizottság az ajánlatkérõt, hogy fizessen meg kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõk jogorvoslati kérelme, a tárgyaláson tett szóbeli nyilatkozatok, az ajánlatkérõ közbeszerzési eljárása során keletkezett iratai alapján az alábbi tényállást állapította meg:<br>
Ajánlatkérõ 2001. május 5. napján a Közbeszerzési Értesítõ (K. É.) 19. számában közzétett ajánlati felhívással nyílt közbeszerzési eljárást indított. Az ajánlati felhívást 2001. május 15. napján helyesbítette a beszerzés tárgya vonatkozásában a részajánlattétel szempontjaira vonatkozóan.<br>
Ajánlatkérõ az ajánlati felhívás 3. d) pontjában a részajánlat tételének szempontjait az alábbiak szerint határozta meg.<br>
"Ajánlattevõ a részletes dokumentációban rögzített feltételek mellett tehet a következõ 5 különbözõ szakmai csomagra részajánlatot:<br>
– 1db orvosigáz-rendszer,<br>
– 1 db ultrahangkészülék,<br>
– 1 db vizsgálólámpa, 8 db mûtõlámpa, 19 db inverter, 1 db statív,<br>
– 1db ágytálmosó, 4 db mosogatógép, 1 db vízlágyító, 2 db gõz- és 1 db plazmasterilizáló,<br>
– 2 db ágylámpasáv, 1 db nõvérhívó, 3 db röntgenfilmnézõ, 2 db vegyi fülke, 1 db vízszûrõ, 2 db lamináris boksz, 1 db CO2-termosztát."<br>
Az ajánlati felhívásban ajánlatkérõ meghatározta, hogy az összességében legelõnyösebb ajánlat szempontja alapján kívánja elbírálni az ajánlatokat. A felhívás 13. b) pontjában ennek megfelelõen az alábbiak szerint adta meg az elbírálás részszempontjait, súlyszámait és a ponthatárokat:<br>
részszempontok	súlyszámok<br>
– ajánlati ár	40<br>
– mûszaki paraméterek	35<br>
– garanciális és szervizfeltételek	15<br>
Az értékelés során adható pontszám részszempontonként: 1–9.<br>
Ajánlatkérõ ajánlati dokumentációt bocsátott az ajánlattevõk rendelkezésére, amelyek az ajánlattételhez szükséges információkat és követelményeket tartalmazta. Az ajánlati dokumentáció tartalmazta a szállítandó berendezések részletes mûszaki leírását.<br>
Ajánlattételi határidõre, 2001. június 20. napjára a negyedik "1 db ágytálmosó, 4 db mosogatógép, 1 db vízlágyító, 2 db gõz- és 1 db plazmasterilizáló" szakmai csomagra a kérelmezõ, a Mediplan Kft. és a Kortex Kft. nyújtott be ajánlatot. Kérelmezõ kétváltozatú ajánlatot nyújtott be a negyedik szakmai csomagra.<br>
Ajánlatkérõ értékelte a beérkezett ajánlatokat, és 2001. július 4. napján nyilvános eredményhirdetésen a Kortex Kft. ajánlatát hirdette az összességében legelõnyösebbnek, így az eljárás nyertesének, a Mediplan Kft. ajánlatát érvénytelennek nyilvánította. Az értékelés során a kérelmezõnek az ajánlatban megajánlott készülékek helyiségigényére vonatkozó tervezõi és építészeti átalakításokra tekintettel ajánlati árát megnövelte 3 750 000 Ft-tal és az ajánlati árát a ráfordítások költségével megnövelten vette figyelembe.<br>
Kérelmezõ 2001. július 9. napján jogorvoslati kérelmet nyújtott be a Döntõbizottsághoz. Kérelmében sérelmezte egyrészt, hogy ajánlatkérõ érvénytelen ajánlatot hirdetett ki az összességében legelõnyösebbnek. E körben indokai a következõk voltak: a KORTEX Kft. nyertes ajánlata érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, mivel a megajánlott készülékek nem felelnek meg az ajánlati dokumentációban meghatározott mûszaki követelményeknek, úgymint a berendezések magyar nyelvû feliratokkal való ellátására vonatkozó elõírásnak, továbbá nyertes ajánlatában nem megfelelõ teljesítményû gõzfejlesztõt ajánlott meg, valamint a szárítószekrényhez nem ajánlotta meg a 8 polc tartozékot.<br>
A kérelmezõ másodsorban sérelmezte az ajánlatkérõnek az értékelését az alábbiak szerint:<br>
Az elsõ értékelési részszempont az "ajánlati ár" értékelése körében jogsértõnek tartotta kérelmezõ, hogy ajánlatkérõ az általa megajánlott ajánlati árakat megnövelte a hozzájuk tartozó építési költségekkel azon okból, mert a megajánlott berendezések telepítése nem lehetséges az tervekben megadott helyiségbe, csak azok átalakításával. Álláspontja szerint az általa megajánlott készülékek egyrészt minden pluszköltség nélkül telepíthetõek a megadott gépterembe, másrészt pedig nem volt kiírási feltétel a méret és elhelyezhetõség.<br>
A második részszempont a "mûszaki paraméterek" értékelése során ajánlatkérõ nem az ajánlatok valós tartalma alapján pontozott.<br>
A harmadik részszempont "garanciális és szervizfeltételek" során ajánlatkérõ nem vette figyelembe az általuk megajánlott konszignációs raktárt és a rozsdamentes burkolatra vállalt 10 év jótállást. Kérelmezõ álláspontja szerint ajánlatkérõ által az értékelés során alkalmazott számítási módszer manipulatív és sérti az esélyegyenlõség elvét, s így ajánlatkérõ az értékelés során megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és az 59. § (1) bekezdését.<br>
Kérte a Döntõbizottságot, hogy ideiglenes intézkedés alkalmazásával tiltsa meg a szerzõdéskötést, valamint jogkövetkezményként semmisítse meg ajánlatkérõ eljárást lezáró döntését, és kötelezze ajánlatkérõt az eljárási díj megfizetésére.<br>
Ajánlatkérõ észrevételében a megalapozatlan kérelem elutasítását kérte. Álláspontja szerint a nyertesként kihirdetett Kortex Kft. ajánlata megfelel az ajánlati dokumentációban elõírt követelményeknek; az ajánlat érvényes és elbírálható. Hivatkozott arra, hogy a dokumentációban rögzítette, hogy az ajánlatban szereplõ adatokért az ajánlattevõ felel. A nyertes ajánlatában szerepelt, hogy a megajánlott készülékeket magyar nyelvû feliratozással szállítja. Másrészt a gõzsterilizáló vonatkozásában elõadta, hogy miután a többváltozatú ajánlattételt lehetõvé tette, a nyertes által megajánlott készüléket alternatív ajánlatként vette figyelembe. A nyertes egy olyan sterilizáló berendezést ajánlott meg, mint egy kórházi központi sterilizáló egységet, amely vonatkozásában egyértelmûen nyilatkozott a készülék mûködõképességérõl. A kérelmezõ által kifogásolt szárítóegység vonatkozásában elõadta, hogy a kiírás az volt, hogy a készülék alkalmas legyen 8 polc befogadására, a nyertes ajánlatában 9 polc befogadására alkalmas szárító került, mint alternatív ajánlat megajánlásra, amely megfelel a dokumentáció követelményeinek. A kérelmezõ által megajánlott ajánlati árat az elbírálás során a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdése alapján növelte meg a szükséges ráfordítások összegével. A költség megállapításánál a tervezõ által adott szakvéleményt vette figyelembe, mely szakvélemény részletes költségkimutatást nem tartalmazott, a kalkulált többletköltséget összességében tartalmazta. Elõadta, hogy a tervezõ szakvéleményén kívül egy helyi szakértõ véleményét is kikérték, aki szintén megerõsítette a tervezõ által kalkulált többletköltséget.<br>
Álláspontja szerint az értékelés során nem követett el jogsértést, a 2. részszempont körében a mûszaki leírásokat többségében azonosnak tekintette, és ennek megfelelõen azonos pontszámokat adott. Eltérés csak a vízlágyító és a gõzsterilizáló esetén mutatkozott, amely esetben a nyertes által ajánlott vízlágyító nagyobb kapacitását értékelték kedvezõbben. A gõzsterilizáló esetén pedig azt, hogy a nyertes egy energiatakarékosabb készüléket ajánlott meg. Kérelmezõ drágább, de a gõzsterilizálóra vonatkozó mûszakilag kedvezõbb ajánlatát e részszempont körében kedvezõbben értékelte. A 3. részszempont körében pedig a kérelmezõ által ajánlott konszignációs raktárt és a garanciális idõn túli szervizfeltétel, a rozsdamentes burkolatra vállalt 10 éves jótállást értékelte, és a pontszámokat ennek megfelelõen adta ki.<br>
Egyéb érdekelt, a KORTEX Kft. észrevételében cáfolta a kérelmezõ azon állítását, hogy nem a dokumentációban elõírt mûszaki feltételeket kielégítõ gõzsterilizálót ajánlott meg. A megajánlott gõzsterilizáló mindenben megfelel az ajánlatkérõ dokumentációban rögzített elvárásának. Ezen túl elõadta, hogy a gyártó vállalta a berendezések magyar nyelvû feliratozással való szállítását, erre vonatkozóan nyilatkozatuk az ajánlatban szerepel, a 9 polc befogadására alkalmas szárítószekrényre tett javaslatuk pedig többletvállalás a dokumentációban elõírt 8 polccal szemben, így nem valós kérelmezõ azon állítása, hogy nem került sor ennek megajánlására. Álláspontja, hogy ajánlatkérõ a törvény rendelkezéseinek megfelelõen járt el a kérelmezõ ajánlati árának az építészeti költségekkel mint ráfordításokkal való megemelése során.<br>
A Döntõbizottság D453/4/2001 sz. alatt meghozott határozatával ideiglenes intézkedéssel élt és a szerzõdéskötést a 4. részszempont vonatkozásában megtiltotta, mivel az ideiglenes intézkedés alkalmazását annak törvényi feltételei fennállására tekintettel a rendelkezésre álló iratok alapján indokoltnak látta.<br>
A Döntõbizottság megállapította, hogy a kérelmezõ jogorvoslati kérelme részben alapos az alábbiak szerint.<br>
A kérelmezõ kérelmét egyrészt a nyertes érvénytelenségére, másrészt az ajánlatkérõ értékelésének jogsértõ voltára alapozta, ennek alapján a Döntõbizottság elsõdlegesen megvizsgálta, hogy az ajánlatkérõ a közbeszerzési eljárás során a törvényi rendelkezések, valamint az ajánlati felhívásban és a dokumentációban megfogalmazott feltételek betartásával hozott-e döntést a nyertes ajánlatának érvényességérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatkérõ az ajánlatok felbontásakor; illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A fent idézett jogszabályhelyek értelmében egy ajánlat akkor érvénytelen és akkor zárható ki az eljárás további szakaszából, ha az ajánlati felhívásban, illetve az ajánlati dokumentációban ajánlatkérõ által elõírt bármely formai, mûszaki, egyéb feltételt nem elégíti ki.<br>
A dokumentációban ajánlatkérõ az ajánlatokkal szemben támasztott követelmények között – a felhívás szerinti többváltozatú ajánlattétel lehetõvé tételére tekintettel – a 6.14. pontban elõírta, hogy "a kiírás mûszaki specifikációját kielégítõ alternatív ajánlat adható." Ajánlatkérõ sem a felhívásban, sem a dokumentációban nem írta elõ feltételként, hogy alternatív ajánlat csak alapajánlat tétele mellett adható érvényesen.<br>
A dokumentáció 4.4.3. pontjában a nagy teljesítményû mosogatógép mûszaki feltételei között elõírta, hogy kötelezõ tartozék egy 8 polc befogadására alkalmas szárítószekrény.<br>
A nyertes ajánlattevõ KORTEX Kft. ajánlatában egy <br>
9 polc befogadására alkalmas szárítószekrényt ajánlott meg, amely – tekintettel az alternatív ajánlattétel lehetõségére is – megfelel a dokumentációban elõírt feltételeknek, hiszen a 9 polc megajánlásával a nyertes kielégítette a kiírás szerinti 8 polc befogadására alkalmas elõírást. <br>
E tekintetben a nyertes ajánlata érvényes.<br>
A dokumentáció 4.4.5. pontjában ajánlatkérõ a gõzsterilizátor mûszaki paraméterei között elõírás volt a gépenként saját 45 kW-os gõzfejlesztõ üzemtakarékos kivitelben, a sterilizálható eszközök mennyisége 8 STE gépenként, elégítse ki az E-285-ös szabványt és a 32/1980. EüM rendeletben foglaltakat, és az üzemelés során kiírásra kerülõ szövegek és a készüléken lévõ feliratok magyar nyelvûek legyenek.<br>
A nyertes ajánlattevõ KORTEX Kft. által ajánlott gõzsterilizátorok egybeépítve, közös tartószerkezeten, a kamra alatt elhelyezve tartalmazzák a gõzfejlesztõ egységet, amelynek villamos teljesítménye 40 kW-os. A mûtéti eszközök, a különféle gumi – mûanyag és textília sterilizálása, a legfeljebb 90 perces ciklusidõ alatt 121, illetve 134 °C-os hõmérsékletû gõzzel történik. A sterilizálóberendezés kamraterében kell a gõzfejlesztõ egységnek ezeket a paramétereket biztosítani. A gõzfejlesztõ teljesítményének méretezése pedig az összes hõigénynek – amely a hõveszteségeket is tartalmazza – kell megfelelnie. Az ajánlatkérõ sterilizáló berendezést kívánt beszerezni, és nem külön-külön egy sterilizáló kamrát és külön egy gõzfejlesztõt. A sterilizáló berendezés a két egység együttes mûködését, mûszaki követelményeket biztosító illesztéssel kell, hogy megvalósítsa.<br>
A KORTEX Kft. által megajánlott berendezés a 40 kW teljesítményû gõzfejlesztõvel az elõírt paramétereket teljesítette, valamint hõveszteség értékeit és villamos energia felhasználását tekintve energiatakarékos kivitel.<br>
A megajánlott berendezés továbbá alkalmas 8 STE sterilizálandó egység befogadására, mert kamratérfogata 564 liter, a 8 STE térfogata pedig 432 liter, amely megfelel az MSZ EN-285-ös szabvány szerint a rakomány befogadására rendelkezésre álló hasznos térre vonatkozó elõírásainak.<br>
Tévesen értelmezi kérelmezõ a 32/1980. EüM utasítás mellékletében hivatkozott "Tájékoztató a sterilizálásról" a munkatér kitöltésére vonatkozó elõírását.<br>
A sterilizálási folyamat a dobozokon belül valósul meg azáltal, hogy a doboz perforációin keresztül a gõz behatol a sterilizálandó anyagok közé. A folyamat akkor optimális és hatékony a fent idézett tájékoztató értelmében, ha a dobozok 2/3 térfogata kerül kitöltésre, és ezt a követelményt az elõkészítést és csomagolást végzõknek kell teljesíteni. A nyertes által megajánlott gõzsterilizátor az elõírt 8 STE befogadására képes, kielégíti a dokumentációban elõírt feltételeket, így vonatkozásban is megállapítható az ajánlat érvényessége.<br>
Az ajánlat ezen túl tartalmazza azon nyilatkozatot, hogy az ajánlott készülék kielégíti a kiírásban megjelölt technikai feltételeket", amely azt jelenti, hogy ajánlattevõ vállalja a készülékek magyar nyelvû feliratozással való szállítását. E körben jelen jogorvoslati ügyben nem bír relevanciával azon kérelmezõi hivatkozás, hogy a piacon a nyertes által forgalmazott készülékek milyen feliratozással rendelkeznek.<br>
A fenteik alapján a Döntõbizottság megállapította, hogy a nyertes KORTEX Kft. az ajánlati dokumentációban elõírt feltételekkel nyújtotta be az ajánlatát, így ajánlata érvényes, így kérelmezõ érvénytelenség megállapítására vonatkozó kérelmi eleme megalapozatlan.<br>
Ezt követõen a Döntõbizottság kérelmezõ erre vonatkozó kérelmére megvizsgálta, hogy ajánlatkérõ az ajánlatok értékelése során betartotta-e a törvény rendelkezéseit és a felhívásban, valamint a dokumentációban elõírtakat.<br>
Az elsõ értékelési részszempont az ajánlati ár volt. Ajánlatkérõ az alábbi pontszámokat adta az ajánlattevõknek:<br>
Nyertes: <br>
Kortex Kft.: 72 452 185 Ft	9 pont<br>
Kérelmezõ: <br>
alapajánlat: 68 946 319 Ft <br>
(+ megemelve 3 750 000 Ft)<br>
Összesen ajánlati ár: 72 696 319 Ft	7,75 pont <br>
Alternatív ajánlata: 70 266 469 Ft <br>
(+3 750 000 Ft)<br>
Összesen ajánlati ár: 74 016 469 Ft	1 pont<br>
Ajánlatkérõ a kérelmezõ ajánlati árait a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdés alkalmazásával arra tekintettel korrigálta, mert az általa bekért két szakértõ egybehangzóan nyilatkozta, hogy a kérelmezõ által megajánlott berendezések telepítése a megadott helyre további építési költségekkel jár, ennek elõzetesen kalkulált többletköltségét minimum 2-3 millió forintban határozta meg a MEDIPROJEKT Kft., s Pásztor István egészségügyi mûszaki szakértõ is 3 millió forint + áfa összegben határozta meg a többletköltségeket.<br>
A fenti két szakértõ egyike sem részletezte azonban, hogy ezen többletköltség milyen munkák elvégzésébõl tevõdik össze, tehát részletes és pontos költségszámítást nem adtak. A szakvélemények birtokában ajánlatkérõ úgy döntött, hogy kérelmezõ ajánlati árát 3 millió forint + áfa többletköltség figyelembevételével növeli meg és ennek alapján értékeli. A MEDIPROJEKT Kft. szakvéleményének indoklásában a szakértõ nem a kérelmezõ által az ajánlatban megadott méretekkel számolta ki a szükséges helyigényét.<br>
Az ajánlatban szereplõ méretadatok figyelembevétele mellett számított területigény – kompresszor nélkül, amelyre nem volt az ajánlatban adat – 5,658 m2, amely a gépmélységébõl és a terv szerinti 370 cm szélességbõl számított 5,92 m2-es területen szorosan egymás mellé telepítve lenne csak elhelyezhetõ, amely esetben az elõírt szerviztér nincs biztosítva.<br>
Ajánlatkérõ azonban nem határozta meg, hogy figyelemmel a helyiség szélességi méreteire és a kérelmezõ által megajánlott berendezés méreteire milyen tervezési és kivitelezési megoldást választott és ennek költségei mibõl tevõdnek össze.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése kimondja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdése kimondja, hogy az ajánlatok elbírálása során az ajánlatkérõ az ajánlatokat úgy hasonlítja össze, hogy korrekcióként figyelembe kell vennie az õt terhelõ, a közbeszerzéshez kapcsolódó valamennyi ráfordítást.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése alapelvként fogalmazza meg, hogy a közbeszerzési eljárásban – az egyes eljárási cselekmények, az ajánlatok értékelése során hozott döntés és a szerzõdés megkötése tekintetében – az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát, valamint szintén alapelvként rögzíti a Kbt. 24. § (2) bekezdése, hogy az ajánlatkérõnek biztosítania kell az esélyegyenlõséget az ajánlattevõk számára.<br>
A fent idézett jogszabályhely alapján ajánlatkérõnek nemcsak jogosult, de köteles is figyelembe venni az ajánlatok összehasonlítása során az adott ajánlatban foglalt technológiai vagy egyéb feltételek által elõidézett költségeket.<br>
A Döntõbizottság álláspontja azonban az, hogy ajánlatkérõ ezen korrekciós jogát csak a törvény által megfogalmazott alapelvekkel összhangban gyakorolhatja.<br>
Ez azt jelenti, hogy kérelmezõ által megajánlott berendezés technológiai sajátosságaira tekintettel a bekért szakvélemények birtokában pontosan meg kellett volna adnia, hogy milyen építészeti megoldással látja lehetségesnek a berendezések elhelyezését, és ennek a megvalósítása a költségek pontos kidolgozása mellett milyen ráfordítást igényel összesen. Miután az ajánlati ár értékelési részszempontként került meghatározásra, annak ráfordításokkal való megnövelésének indokai megalapozottsága nélkül ajánlatkérõ nem hozhat a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglalt feltételeknek megfelelõ döntést, hiszen az ajánlati ár ráfordításokkal való megnövelésével az ajánlat tartalmi elemévé válnak az értékelés során.<br>
A fentiek alapján ajánlatkérõ megsértette az elsõ értékelési részszempont vonatkozásában a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
A második értékelési részszempont a mûszaki paraméterek vizsgálata volt. Ajánlatkérõ által adott pontszámok az alábbiak voltak:<br>
Nyertes KORTEX Kft.:	9 pont<br>
Kérelmezõ: I. ajánlat:	7,8 pont<br>
II. ajánlat:	8,4 pont<br>
Ajánlatkérõ a dokumentáció 2.22. pontja szerint a maximális 9 pontot az az ajánlat kapja, mely szakmai szempontból leginkább kielégíti a kiírás feltételeit, a többi ajánlat tartalma szerint kap kevesebb pontot. Ajánlatkérõ kedvezõbbnek értékelte a nyertes ajánlatát a megajánlott vízlágyító dupla kapacitása, valamint a gõzsterilizátor energiatakarékosabb fogyasztása miatt, azonban kérelmezõ alternatív ajánlata a gõzsterilizátorra, annak biztonságosabb telepítése miatt ugyancsak 3 pontot kapott. A többi berendezés esetén azonos mûszaki paraméterek alapján azonos pontszámok kerültek kiosztásra.<br>
Ajánlatkérõ a dokumentációban meghatározottak szerint eljárva értékelte az ajánlatok tartalmi elemeit a mûszaki paraméterek vonatkozásában, így értékelése ezen részszempont esetében megfelel a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltaknak.<br>
A harmadik értékelési részszempont a garanciális és szervizfeltételek voltak. Ajánlatkérõ által kiosztott pontszámok pedig:<br>
nyertes KORTEX Kft.	5 pont<br>
kérelmezõ mindkét ajánlata esetében:	9 pont<br>
Ajánlatkérõ a dokumentáció 2.22. pontjában az alábbiakat határozta meg:<br>
"garanciális és szervizfeltételek bírálatánál a maximális 9 pontot az az ajánlat kapja, amiben a legteljesebb körû a garanciális és szervizszolgáltatás, a leghosszabb a garanciaidõ, a legtöbb név szerinti megnevezett kiképzett szervizessel rendelkezik, a leggyorsabban kezdi a hibaelhárítást, legnagyobb értékû konszignációs raktárral rendelkezik, vállalja a garancia lejártát követõ szervizszolgáltatást, a többi ajánlat pedig tartalmában megfelelõen kap kevesebb pontot.<br>
Az ajánlatkérõ által készített összegzésben az adott pontszámok indoklása során elõadta, hogy a kérelmezõnél a 26 hónap garancia, 7 fõ kiképzett szervizes és 12 órán belüli hibaelhárítás megkezdése alapján kapja a 9 pontot, míg nyertes ajánlattevõnél a 12 hónap garanciaidõ, 8 fõ kiképzett szervizes, 12 órán belüli hibaelhárítás alapján 5 pontot kap.<br>
Ajánlatkérõ által az értékelés során készített táblázatból, valamint az összegzés indoklásából az állapítható meg, hogy ajánlatkérõ a kérelmezõ által megajánlott konszignációs raktárra vonatkozó, valamint a rozsdamentes burkolatra vállalt 10 éves jótállást tartalmazó ajánlatát nem vette figyelembe, így ezen részszempont tekintetében nem az ajánlatok valós tartalma alapján vizsgálta és állapította meg a pontszámokat. A nyertes ajánlattevõ ezen részszempontban adható pontszámára kihatással van, hogy a másik ajánlattevõ e körben milyen megajánlást tett, mivel a dokumentációban is ez került ajánlatkérõ által elõírásra.<br>
A fentiek alapján ajánlatkérõ értékelése ezen részszempont esetén nem felel meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltaknak.<br>
A Döntõbizottság megállapította továbbá, hogy az ajánlatkérõ által az értékelés körében az ajánlati ár értékelésénél alkalmazott számítási módszer alkalmas arra, hogy a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglat feltételeknek eleget téve az ajánlatok valós tartalmi elemeinek figyelembevételével meghatározásra kerüljenek azok pontszámai. E körben a kérelmezõ által elõterjesztett kérelem alaptalan.<br>
Az ajánlatkérõ értékelésére vonatkozóan fent kifejtett indokok alapján megállapítható, hogy az 1. és a 3. értékelési részszempont tekintetében ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, így a Döntõbizottság a fentiekre tekintettel a Kbt. 88. § (1) bekezdés c) és d) pontja szerinti jogkövetkezményeket alkalmazta, s az egyebekben megalapozatlan jogorvoslati kérelmet a Kbt. 88. § (1) bekezdés a) pontja alapján elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 17.<br>
<br>
Dr. Sárkány Izolda s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>