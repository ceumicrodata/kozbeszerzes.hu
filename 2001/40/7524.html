<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7524)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.483/14/2001.<br>
<br>
Tárgy: a Strabag Építõ Kft. és a Swietelsky Útvasút Kft. egyesített jogorvoslati kérelme az Útgazdálkodási és Koordinációs Igazgatóság, valamint Kisbér Város Önkormányzata ajánlatkérõk közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Útgazdálkodási és Koordinációs Igazgatóság (1024 Budapest, Fényes Elek u. 7–13.) valamint Kisbér Város Önkormányzata (2870 Kisbér, Városház tér 1, a továbbiakban: ajánlatkérõk) akiknek nevében a Komárom-Esztergom Megyei Állami Közútkezelõ Kht. (2800 Tatabánya, Táncsics M. u. 1/C, továbbiakban: bonyolító) jár el "Kisbér Széchenyi u. 0+126–0+706 kilométerszelvény átépítése" tárgyú közbeszerzési eljárása ellen a Strabag Építõ Kft. (1135 Budapest, Szegedi út 35–37, a továbbiakban: I. r. kérelmezõ) által benyújtott jogorvoslati kérelmének a Döntõbizottság helyt ad és megállapítja, hogy ajánlatkérõk megsértették a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 53. § (1) bekezdését, valamint a Kbt. 60. § (1) bekezdés b) pontját, ezért a Döntõbizottság ajánlatkérõk eljárást lezáró – a közbeszerzési eljárást eredménytelenné nyilvánító – döntését megsemmisíti.<br>
A Swietelsky Útvasút Kft. (2120 Dunakeszi, Székesdûlõ 135., a továbbiakban: II. r. kérelmezõ) jogorvoslati kérelmét a Döntõbizottság elutasítja.<br>
A Döntõbizottság kötelezi ajánlatkérõket, hogy az I. r. kérelmezõ részére a határozat kézhezvételétõl számított 15 napon belül fizessenek meg külön-külön 15 000–15 000 Ft, összesen 30 000 Ft, (azaz harmincezer forint) igazgatás szolgáltatási díjat. Ezt meghaladóan az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított <br>
15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõk 2001. április 25-én ajánlati felhívást tettek közzé nyílt eljárás megindítására (3106/2001.) a Közbeszerzési Értesítõ 17. számában a rendelkezõ részben írt tárgyban.<br>
A felhívás 4. pontja szerint a teljesítés határideje 2001. november 12., de itt azt is elõírták ajánlatkérõk, hogy elõbbi teljesítést is elfogadnak.<br>
A 11. a) pont tartalmazta az ajánlattevõk pénzügyi, mûszaki és gazdasági alkalmassága igazolására kért adatokat és tényeket. Ezen belül a pénzügyi, gazdasági alkalmasságot a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése szerint:<br>
– a megelõzõ év mérlege, éves beszámolója és<br>
– a megelõzõ 3 év gazdálkodásának adatai becsatolásával kellett igazolni.<br>
A 11. b) pont tartalmazta az ajánlattevõknek a szerzõdésteljesítésre alkalmatlanná minõsítésének szempontjait, melyek között ajánlatkérõ a második bekezdésben kikötötte, hogy: "a mérleg szerinti forgóeszközök értéke nem lehet kisebb, mint a rövid lejáratú kötelezettség összege".<br>
A 13. pont szerint ajánlatkérõk az összességében legelõnyösebb ajánlatot kívánták kiválasztani az alábbi részszempontok szerint:<br>
részszempontok	súlyszámok<br>
– ajánlati ár	4,5<br>
– az ajánlat mûszaki taralma	2,5<br>
– rövidebb határidõ vállalása	1,5<br>
– jótállási idõtartam vállalása	1,5<br>
Az értékelés során adható pontszámok részszempontonként 0–100-ig.<br>
A felhívás 15. a) pontja alapján az eredményhirdetés idõpontját követõ 9. napon kívántak ajánlatkérõk szerzõdést kötni a nyertes ajánlattevõvel.<br>
A 16. pont tartalmazta az egyéb információkat, melyek között ajánlatkérõ elõírta azt is, hogy:<br>
– az elektromos, a közvilágítási és a hírközlési (telefon és kábeltévé) munkákat az ÉDÁSZ Rt. által versenyeztetett és kiválasztott kivitelezõ, mint kiválasztott, kijelölt alvállalkozó végzi,<br>
– a meglévõ süllyesztett szegélyen belüli munkákra az UKIG-al, a közmûépítési, kiváltási, áthelyezési, járda-, leállósáv-, autóbuszmegálló-építési munkákra az Önkormányzattal köt szerzõdést a nyertes ajánlattevõ.<br>
Ajánlatkérõk ajánlati dokumentációt is készítettek, melynek a 20.4, 20.5 és a 21.1 pontjaiban írták le az alkalmatlansági és érvénytelenségre vonatkozó elvárásokat, valamint az értékeléshez szükséges elõfeltételeket. Dokumentációhoz tartozott több ajánlati adatlap is. Ezek között volt található mellékletként a 4/3 sz. mintalap "B pénzügyi, gazdasági adatok" címû nyomtatvány, melyen a mérleg adatokat, valamint a gazdálkodási adatokat kérték be ajánlatkérõk 1998. 1999. és a 2000. évekre.<br>
Ajánlatkérõk 2001. május 21-én konzultációt tartottak, ahol a bonyolító képviselõje közölte, hogy a vezetékes közmûves munkák (közvilágítás 0,4 kV-os hálózat) az ÉDÁSZ Rt., a kábeltévé hírközlési vezeték áthelyezési munkái várhatóan a KOM-TEL Kft. lebonyolításában valósulnak meg – e munkák kivitelezése nem szerepel az ajánlattételben – és az ÉDÁSZ Rt. lebonyolításában kiválasztott kivitelezõ, mintegy alvállalkozója lesz a majdan kiválasztott nyertes ajánlattevõnek.<br>
E konzultáció alkalmával az EGÚT Rt. képviselõje javasolta, hogy mivel a két kivitelezõ még nem lesz ismert az ajánlattétel idõpontjára, ezért az ajánlatban még nem indokolt építési ütemtervet leadni. Ezt az ajánlatkérõk elfogadták, így építési ütemtervet majd csak a nyertesnek kell e döntés szerint adnia.<br>
Az ajánlattételi határidõig öt ajánlat érkezett az I. és II. r. kérelmezõtõl, az EGÚT Rt.-tõl, a Hoffmann Rt.-tõl, és a Kaiser Kft.-tõl. Egy ajánlat késve érkezett, azt az ajánlatkérõk nem vették figyelembe.<br>
Ajánlatkérõk hiánypótlást biztosítottak tekintettel arra, hogy a Kaiser Kft. az igazolásokat nem teljes körûen csatolta.<br>
Az ajánlatkérõk képviseletében eljáró bonyolító 2001. június 14-én kelt levelével arról értesítette az Állami Közúti Mûszaki és Információs Kht.-t, hogy Kisbér Várossal közösen lezajlott az értékelés és egyeztetés, ezért ezt követõen és ennek alapján a Strabag Kft.-t javasolják nyertesként kihirdetni. Ehhez kérték a Közúti Tárca jóváhagyását.<br>
Az Állami Közúti Mûszaki és Információs Kht. Mûszaki Igazgatója 2001. június 22-én a bonyolítónak írt levelében azt igazolta vissza, hogy a Strabag Kft. ajánlatát felül kell vizsgálni a technológiailag szükséges minimális idõ betarthatósága tekintetében. Ezt követõen azt is tartalmazta a válasz, hogy a felülvizsgálat eredménye alapján kell ajánlatkérõknek intézkedniük az eredményhirdetésrõl.<br>
A bonyolító a megkeresést követõen intézkedett a június 15-re meghirdetett eredményhirdetés elhalasztásáról, majd levelet intézett június 26-án az elektromos hálózat és kábeltévé-hálózat lehetséges kivitelezõihez, hogy adják meg azt, hogy a vezetékek építési munkáit mennyi idõ alatt tudják a kérdéses helyen megoldani. A 2001. június 28-i válasz szerint az elektromos vezetékeknél a kivitelezés szakaszos, az átfutási ideje három hónap, míg a kábeltévé-hálózat építésére még nincs szerzõdés, de a munkafolyamat várhatóan negyvenöt nap lesz.<br>
Az értékelést végzõ Bizottság 2001. július 5-én meghozta döntését miszerint a II. r. kérelmezõ, az EGÚT Rt., a Kaiser Kft. és a Hoffmann Rt. ajánlattételre alkalmatlan, míg I. r. kérelmezõ ajánlattételre alkalmas, de ajánlata érvénytelen, mert túl rövid a teljesítési határidõ, amit vállalt, (42 nap) így a technológiai idõszükségletek nem tarthatók be a Bizottság által készített ütemtervnek megfelelõen.<br>
A 2001. július 9-ei eredményhirdetés alkalmával a fentieknek megfelelõen ajánlatkérõ kihirdette, hogy négy ajánlattevõ alkalmatlan az ajánlattételre, míg a Strabag Kft. (I. r. kérelmezõ) ajánlata érvénytelen, mert az nem felelt meg a felhívás és a dokumentáció feltételeinek. Azt is kihirdette ajánlatkérõ, hogy a közbeszerzési eljárás a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése b) pontja szerint eredménytelen.<br>
Az összegzést az ajánlatkérõk elkészítették és az ajánlattevõk részére, még aznap elpostázták.<br>
I. r. kérelmezõ a 2001. július 10-én átvett összegzés alapján 2001. július 23-án jogorvoslati kérelemmel fordult a Döntõbizottsághoz. Ebben kérte az ajánlatkérõk eljárást lezáró döntésének megsemmisítését, a jogsértés megállapítását, valamint bírság kiszabását a jogsértésért felelõs szervezettel szemben.<br>
Kérte továbbá, hogy a Döntõbizottság kötelezze a jogsértõt az eljárási díj, valamint felmerült költségek viselésére és kérte az ügyben tárgyalás tartását is. Kérelmét azzal indokolta, hogy álláspontja szerint ajánlatkérõk jogsértõen állapították meg az ajánlata érvénytelenségét, az általa megjelölt 42 napos teljesítési határidõre tekintettel, mondván, hogy az nem felel meg az ajánlati felhívásban és dokumentációban elõírtaknak. Véleménye szerint az ajánlatkérõk döntése azért sem helytálló, mert a felhívás 13. b) pontja szerint a rövidebb teljesítési határidõ vállalását is kívánták értékelni és a felhívás 4. pontja szerint a 2001. november 12-i teljesítési határidõ elõtti teljesítés is elfogadott. Sérelmesnek tartotta azt is, hogy a részére megküldött összegzésben írt indoklás szerint ajánlatkérõ azt közölte, hogy "Kiválasztott, kijelölt alvállalkozók által kérésünkre közölt, várható átfutási ideje jelentõsen meghaladja a Strabag Kft. ajánlatában vállalt átfutási idõt." Ezzel kapcsolatban azt is nyilatkozta, hogy az eredményhirdetésig a kijelölt alvállalkozók személyét nem ismerte, az általuk végzett munkák idõszükségletérõl semmiféle információt nem kapott ajánlatkérõktõl. Közölte azt is a kérelmében, hogy ajánlatkérõk a 2001. május 21-i konzultáción úgy döntöttek elfogadják, hogy csak a nyertes ajánlattevõnek kell építési ütemtervet készítenie az eredményhirdetést követõen. Álláspontja szerint az ajánlatkérõk által utólag kiválasztott kijelölt munkájának az eljárást követõen utólag megállapított idõszükségletét ajánlatukban természetesen nem tudták figyelembe venni, ezért az ajánlatuk érvénytelenné nyilvánítását jogsértõnek tartják. Véleménye szerint nem helyes az az ajánlatkérõi érvelés sem az összegzésben, hogy az ajánlatukban szereplõ 42 napos átfutási idõ irreális, mivel ajánlatkérõ szerint a mûszaki átadás-átvételi eljárás kitûzésére számára rendelkezésre álló 15 napot levonva, a kivitelezésre csak 27 nap marad, így az ajánlatukban megjelölt vállalási határidõ kevesebb az Értékelõ Bizottság által készített<br>
 ütemterv szerinti technológiai idõszükségletnél. Azt is nyilatkozta, hogy az ajánlatuk szerinti 2001. július 16-ai munkakezdés és az augusztus 27-ei kötbérterhes befejezési határidõ közötti idõtartamnak megfelel a 42 napos vállalt átfutási idejük és ajánlatkérõk ezt követõen 15 napon belül bármikor meghatározhatják a mûszaki átadás-átvétel idõpontját.<br>
Jogorvoslati kérelmét változatlanul fenntartva a tárgyaláson azt is elõadta, hogy a forgalomkorlátozással kapcsolatos teendõket a szokásos gyakorlatnak megfelelõen szerepeltették ajánlatukban, illetve azt be is költségelték, így az az ajánlatban fellelhetõ.<br>
II. r. kérelmezõ 2001. július 24-én jogorvoslati kérelemmel fordult a Döntõbizottsághoz. Ebben kérte az ajánlatkérõk eljárást lezáró döntésének megsemmisítését és az ajánlata újra értékelésére kötelezését ajánlatkérõknek. Kérte továbbá annak megállapítását is, hogy mint ajánlattevõ az ajánlati felhívásban írtaknak megfelelõen ajánlattételre alkalmas és kérte egyben az igazgatási szolgáltatási díj megfizetésére kötelezését is ajánlatkérõknek.<br>
Kérelmét azzal indokolta, hogy jogsértõ az ajánlattételre alkalmatlanná nyilvánításuk tekintettel arra, hogy a felhívás 11. a) pontja szerint igazolták a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdésének megfelelõen a pénzügyi, gazdasági alkalmasságukat a megelõzõ év mérlegének és éves beszámolójának, valamint a megelõzõ három év gazdálkodásának adatai becsatolásával. Elõadta azt is, hogy a pályázat kiváltása után a részletes ajánlatkérési dokumentáció 20.5 pontja az ajánlattevõk alkalmatlanságáról szintén csak a Közbeszerzési Értesítõben lévõ felhívás 11. b) pontjára hivatkoztak az ajánlatkérõk. Az ajánlati formanyomtatványokon ("B" pénzügyi-gazdasági adatok) ajánlatkérõ kérte még az 1997, 1998 és 1999 éves mérlegadatokat. Ezeket természetesen megadták az ajánlatkérõk igényének megfelelõen.<br>
Az eredményhirdetést követõen 2001. július 13-án kapta meg az eredményhirdetésrõl a jegyzõkönyvvel együtt az indoklást és ebbõl értesült arról, hogy azért nyilvánították alkalmatlanná, mert az 1997. és 1998. évi mérlegükben a forgóeszközök értéke kisebb, mint a rövidlejáratú kötelezettségek összege és ez nem felel meg a kiírásban írt követelményeknek. Ezzel kapcsolatosan úgy nyilatkozott, hogy azért jogsértõ ajánlatkérõk döntése, mert ha a kiírásnak megfelelõen bírálták volna el az alkalmasságot, akkor nem hirdették volna ki alkalmatlanságukat az 1997-es, illetve 1998-as mérlegadatok alapján, hisz ezt nem is kérte alkalmatlansági feltételként a pályázóktól. Álláspontja szerint ajánlatkérõk megállapíthatták volna, hogy cégüknek volt két kicsit gyengébb éve.<br>
A döntõbizottsági tárgyaláson nem vitatta, illetve elismerte azt, hogy az ajánlatkérõ által kért 1998–2000. évi adatok helyett az 1997–1999. évi adatokat adták meg, amihez véleményük szerint nem kellettek a mérlegadatok, ezért úgy értelmezték, hogy az alkalmatlansági feltétel náluk nem állt fenn. Erre tekintettel nyújtották be az ajánlatukat.<br>
Véleménye szerint a mérlegeket nem is kellett volna becsatolniuk, de ezt megtették és ajánlatkérõk erre tekintettel jogsértõen állapították meg az alkalmatlanságukat.<br>
A Döntõbizottság a jogorvoslati kérelmeket egyesítve, azokat egy jogorvoslati eljárás keretében bírálta el.<br>
Ajánlatkérõk írásos észrevételüket a tárgyaláson változatlanul fenntartva úgy nyilatkoztak, hogy a döntésüket, amely szerint úgy ítélték meg, hogy a Strabag Kft. ajánlata nem felel meg az ajánlatkérési dokumentáció 20.4 pontjának (az ajánlatok megfelelõsége) és azt ennek alapján érvénytelennek nyilvánították, helytállónak tartják.<br>
Mivel II. r. kérelmezõ elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése szerint a pénzügyi és gazdasági alkalmasság vizsgálatához tartoznak a megelõzõ három év gazdálkodásának adatai, így ezen adatok figyelembevételével vizsgálták a szerzõdés teljesítésére alkalmatlanná minõsítését. Az általa megadott 1997-es, 1998-as és 1999-es mérlegadatok szerint a forgóeszközök és rövidlejáratú kötelezettségek összehasonlítása vonatkozásában az 1997. és 1998. évi mérlege nem felelt meg, így ajánlattételre alkalmatlannak kellett nyilvánítaniuk.<br>
II. r. kérelmezõ ajánlatával szemben felmerült az is, hogy a kiadott dokumentációban módosítást, változtatást hajtott végre, mely nem felel meg az ajánlati nyilatkozat 6. pontjában foglaltaknak, miszerint az ajánlattevõ kijelenti, hogy az ajánlatkérési dokumentációval együtt mágneses adathordozón (flopin) átvett dokumentumokban az eredetihez (kinyomtatott példányok) képest nem eszközölt azok tartalmát érintõ változtatást, és az ajánlata elkészítése során csak a szükséges adatok és szövegek beírásával egészítette ki azokat.<br>
Tárgyaláson azt is nyilatkozta, hogy az Értékelõ Bizottság javaslatával kapcsolatos módosítást azért eszközölték, mert a döntés-elõkészítés során idõközben szakmai konzultációt tartottak, aminek eredményeként végül is arra az álláspontra jutottak, hogy az I. r. kérelmezõ által megjelölt 42 napos teljesítési határidõ irreális, túlzottan rövid, így ez alatt a vállalt munka nem fejezhetõ be. A beruházás során olyan szerzõdést nem kívánnak kötni, amelyben elõreláthatóan már fenn áll a kötbérfizetés lehetõsége, illetve veszélye, mert nem az a cél, hogy a vállalkozó kötbért fizessen, hanem az idõben való teljesítés.<br>
Álláspontjuk szerint az, hogy az értékelés során az elõteljesítést pozitívumként kívánták értékelni, nem mond ellent annak, hogy az I. r. kérelmezõ vállalási határidejét irreálisnak tartják, mivel a 2001. november 12-i teljesítési határidõhöz képest néhány napos, vagy hetes elõteljesítés megengedett, viszont I. r. kérelmezõ ennél jelentõsebbet vállalt.<br>
Kérdésre azt is nyilatkozta, hogy az általuk irreálisan rövidnek tartott vállalási határidõ miatt nem éltek a Kbt.-ben biztosított lehetõséggel, miszerint erre magyarázatot kérjenek I. r. kérelmezõtõl. Elõadta azt is, hogy a saját maguk által készített ütemterv alapján jutottak arra a következtetésre, hogy I. r. kérelmezõ ajánlata érvénytelen.<br>
Kérdésre azt is nyilatkozta, hogy a konzultáció idõpontjában még õk sem ismerték az elektromos, illetve kábeltévével kapcsolatos munkák ÉDÁSZ által késõbb kiválasztandó alvállalkozóit, de álláspontja szerint elvárható lett volna az ajánlattevõktõl, hogy tájékozódjanak e kérdéskörben az érintetteknél, nevezetesen az ÉDÁSZ-nál, a Kábeltévénél és a KOM-TEL-nél. Azt is nyilatkozta, hogy az I. r. kérelmezõ által vállalt rövid határidõn túl egyéb érvénytelenségi okot nem tudnak megjelölni az ajánlatban. Elismerte azt is, hogy sem a felhívásban, sem a dokumentációban nem volt olyan kikötésük, hogy mely az a minimális határidõ a teljesítés során, ami még elfogadható a számukra. Azt is nyilatkozta, hogy a négy ajánlattételre alkalmatlan ajánlattevõ, valamint az egy érvénytelennek minõsített ajánlat miatt az ajánlatok értékelésérõl külön jegyzõkönyvet nem készítettek, így azt azért nem csatolták be a Döntõbizottsághoz.<br>
Kisbér Város Önkormányzata, mint ajánlatkérõ a tárgyaláson ezen túlmenõen úgy nyilatkozott, hogy a bonyolítóval megfelelõ felhatalmazás alapján folytatta az értékelést, illetve a döntéshozatal során abba az Önkormányzatot is bevonták. Ezzel kapcsolatosan becsatolta a Döntõbizottsághoz a 23/2001/(II. 23.) sz. Képviselõ Testületi határozatot, melyben a testület a közbeszerzési eljárás beruházói és bonyolítói feladataival a Komárom–Esztergom Megyei Közútkezelõi Kht.-t bízza meg, és amely szerint a testület a város polgármesterét felhatalmazza a megbízással kapcsolatos megállapodás aláírására, valamint a közbeszerzés menetében való részvételre, és a nyertes pályázóval a szerzõdés aláírására.<br>
A Döntõbizottság a rendelkezésére álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy I. r. kérelmezõ kérelme megalapozott, míg II. r. kérelmezõ kérelme megalapozatlan az alábbiak miatt:<br>
A Döntõbizottságnak a jogvita során elsõdlegesen azt kellett vizsgálnia, hogy I. r. kérelmezõ kérelme az ajánlatkérõk által megjelölt indokok alapján érvénytelen-e, figyelemmel a Kbt. vonatkozó rendelkezéseire, valamint azt, hogy II. r. Kérelmezõ ajánlattételre alkalmatlanná nyilvánítása megfelelt-e a vonatkozó Kbt. rendelkezéseknek, illetve az ajánlati felhívásban, dokumentációban írt feltételeknek.<br>
I. r. kérelmezõ kérelmét a Döntõbizottság megalapozottnak találta az alábbiak miatt:<br>
A felék által is megküldött összegzésben az I. r. kérelmezõ ajánlatának érvénytelenségét a dokumentáció 20.4 és 20.5 pontjában foglaltakra alapozta ajánlatkérõ, de konkrétan sem írásos észrevételében, sem a tárgyaláson nem jelölte meg, hogy I. r. kérelmezõ ajánlata a felhívás, illetõleg a dokumentáció melyik elõírásával ellentétes,<br>
A Döntõbizottság a vizsgálat kapcsán megállapította, hogy az ajánlati felhívás 4. pontjában a teljesítés határidejét ajánlatkérõk valóban 2001. november 12-ben határozták meg, de ugyanitt meghatározták, hogy elõteljesítést is elfogadnak. Ezen túlmenõen a felhívás 13. pontjában a bírálati részszempontok között a "rövidebb határidõ vállalását" is szerepeltették, mint az összességében legelõnyösebb ajánlat kiválasztására szolgáló egyik szempontot.<br>
Ennek alapján megállapítható, hogy ajánlattevõk, közöttük I. r. kérelmezõ az ajánlata kedvezõbbé tétele érdekében a felhívásnál korábbi teljesítési határidõt jogszerûen vállalt. Azt is megállapította a Döntõbizottság, hogy ajánlatkérõk sem a felhívásban, sem a dokumentációban, sem a helyszíni konzultáció során nem határozták meg egy szerintük reálisnak tartott és általuk még elfogadható minimális átfutási határidõt, ami – figyelemmel a le nem szerzõdött hálózat (kábeltévé, elektromos és hírközlési hálózat) építésekkel egy idõben zajló együttesen végzendõ feladatra tekintettel – indokolt lett volna.<br>
A Döntõbizottság álláspontja szerint az ajánlatok értékelése során ajánlatkérõk már nem hivatkozhattak arra, hogy I. r. kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontra hivatkozással érvénytelen, mivel e rendelkezés azt tartalmazza, hogy érvénytelen az ajánlat, ha az nem felel meg a felhívásban, illetve a dokumentációban írt feltételeknek.<br>
A fenti hivatkozott rendelkezés taxatíve felsorolja az ajánlat érvénytelenségének megállapítására vonatkozó esetköröket, és miután ajánlatkérõk még a tárgyaláson sem nevezték meg I. r. kérelmezõ ajánlatának azon a részét, amely a felhívásban, illetve a dokumentációban meghatározottaktól eltér, azaz azzal ellentétes lenne, ezért az ajánlat <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára alapított érvénytelenségre vonatkozó döntés nem helytálló, azaz jogsértõ.<br>
II. r. kérelmezõ kérelmével kapcsolatosan annak megalapozatlanságát a Döntõbizottság az alábbiakra tekintettel állapította meg:<br>
Ajánlatkérõk az ajánlattevõk pénzügyi, gazdasági alkalmasságának igazolásához a szükséges feltételeket a felhívás 11. a) pontjában, míg a teljesítésre alkalmatlanná nyilvánítás eseteit a 11. b) pontban határozták meg.<br>
A Döntõbizottság a jogorvoslati eljárás tárgyalásán II. r. Kérelmezõ által is elismerten megállapította kétséget kizáróan, hogy a megelõzõ három év (1998–2000.) gazdálkodási adatai voltak szükségesek ahhoz, illetve azok tartalmazzák azt, hogy az adott ajánlattevõ mérleg szerinti forgóeszköz értéke kisebb-e, mint a rövid lejáratú kötelezettségek összege, azaz, hogy érvényesülnek-e a felhívás 11. b) pontjának második bekezdésében írt feltételek, aminek alapján II. r. kérelmezõ ajánlattételre alkalmatlanná nyilvánítása vizsgálható volt.<br>
A Döntõbizottság megállapította, hogy az ajánlati dokumentáció részét képezte a B. l sz. melléklet, melyben a mérleg adatok közlését kérték 1998–2000. év vonatkozásában, míg a B. 2 sz. melléklet a gazdálkodási adatok becsatolására volt alkalmas a meghatározott minta szerint. Ebbõl megállapítható, hogy ajánlatkérõk függetlenül attól, hogy a felhívásban csak egyetlen év mérlegének és beszámolójának becsatolását írták elõ, a dokumentációban már megkövetelték az 1998–2000. évi mérlegadatok ismertetését is.<br>
Az tény a Döntõbizottság álláspontja szerint, hogy ajánlatkérõk a dokumentációban, a felhívásban meghatározott feladatoknál már több adatot követeltek meg ajánlattevõktõl, de azt a dokumentáció átvételétõl számított 15 napon belül, de legkésõbb az ajánlattétel határidejétõl számított 15 napos jogvesztõ határidõig volt lehetõség kifogásolni, így az erre utaló II. r. kérelmezõi kérelem elkésett, illetve megalapozatlan.<br>
Azt is tényként állapította meg a Döntõbizottság, hogy az ajánlatkérõk az ajánlattevõk alkalmasságát a felhívásban meghatározott szempontok alapján megvizsgálták és II. r. kérelmezõ által is elismerten azt helyesen állapították meg, hogy nevezett esetében az 1998. éves mérlegadatok szerint a forgóeszközök értéke kisebb, mint a rövidlejáratú kötelezettségek összege, tehát II. r. kérelmezõ nem felelt meg az ajánlatkérõk által támasztott alkalmassági követelményeknek.<br>
A Döntõbizottság álláspontja szerint ezt a körülményt az sem menti, hogy a következõ években II. r. kérelmezõnél ez a helyzet már nem állt fenn.<br>
A Döntõbizottság az álláspontja kialakításánál II. r. kérelmezõ azon érvelését sem találta megalapozottnak, hogy a felhívásból nem tudta eldönteni, hogy az ajánlatkérõk az ott meghatározott "megelõzõ évi, illetve megelõzõ 3 év" tekintetében mely éveket kívánták vizsgálni. Egyrészt a kiadott dokumentációban az általuk vizsgálni kívánt éveket – melyekre nézve adatokat kértek – pontosan, évszámmal jelölték meg ajánlatkérõk, másrészt II. r. kérelmezõ a számára nem egyértelmû kiírással kapcsolatban a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése alapján semmiféle további tájékoztatást nem kért ajánlatkérõktõl.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) és (6) bekezdése az alábbi rendelkezést tartalmazzák:<br>
(4) Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
(6) Az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények, és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
E jogszabályhelyekre tekintettel a Döntõbizottság kétséget kizáróan megállapította, hogy II. r. kérelmezõ kérelme megalapozatlan tekintettel arra, hogy ajánlatkérõk jogszerûen nyilvánították nevezettet ajánlattételre alkalmatlannak a felhívás 11. b) pontja alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése szerint eredménytelen az eljárás, ha <br>
a) nem érkezett ajánlat;<br>
b) kizárólag érvénytelen ajánlatok érkeztek;<br>
c) az összes ajánlattevõt ki kellett zárni az eljárásból;<br>
d) egyik ajánlattevõ sem tett az ajánlati felhívásban foglaltaknak – az ajánlatkérõ részére – megfelelõ ajánlatot;<br>
e) az ajánlatkérõ az eljárást a szerzõdés megkötésre vagy teljesítésére képtelenné válása miatt [55. § (4) bekezdése] eredménytelenné nyilvánítja;<br>
f) valamelyik ajánlattevõnek az eljárás tisztaságát vagy a többi ajánlattevõ érdekeit súlyosan sértõ cselekménye miatt az ajánlatkérõ az eljárás érvénytelenítésérõl döntött.<br>
Fenti rendelkezés és a tényállás összevetése alapján a Döntõbizottság megállapította azt is, hogy ajánlatkérõk e rendelkezést is megsértették akkor, amikor egy érvényesnek minõsülõ ajánlatot érvénytelenné nyilvánítva kimondták, hogy a közbeszerzési eljárás eredménytelen volt, mivel csak kizárólag érvénytelen ajánlatok érkeztek.<br>
A leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva az I. r. kérelmezõ kérelmének helyt adva a Kbt. 88. § (1) bekezdésének c), d) és h) pontja szerinti jogkövetkezményeket alkalmazta ajánlatkérõkkel szemben, míg II. r. kérelmezõ kérelmét a Kbt. 88. § (1) bekezdés <br>
a) pontja szerint, mint alaptalant elutasította.<br>
A Döntõbizottság ajánlatkérõkkel szemben azért nem alkalmazott I. r. kérelmezõ kérelmének helyt adva bírságot mint jogkövetkezményt, mert a döntés megsemmisítéssel a Döntõbizottság a jogsértõ helyzetet reparálta, valamint figyelemmel volt e döntése során a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésére is.<br>
A Döntõbizottság a költségek viselésére egyenlõ arányban kötelezte ajánlatkérõket a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja alapján.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 24.<br>
<br>
Dr. Bíró László s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>