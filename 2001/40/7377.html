<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (7377)
</b></h2><FONT size=3><i><u></i></u><br>
<br>
3.K.36.429/2001/4.<br>
<br>
A Fõvárosi Bíróság a dr. Perlaki Erika ügyvéd (1111 Budapest, Bertalan u. 13.) által képviselt Gazdasági Minisztérium (1024 Budapest, Margit krt. 85.) felperesnek a dr. Sárkány Izolda által képviselt Közbeszerzések Tanácsa Közbeszerzési Döntõbizottsága (1024 Budapest, Margit krt. 85., hiv. sz.: D.610/11/2000.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében – amely perben az alperes pernyertessége érdekében a dr. Neumann Tibor ügyvéd (1065 Budapest, Bajcsy-Zs. út 15/A.) által képviselt VILLÁM Holding Rt. (1023 Budapest, Apostol u. 6.) beavatkozott – meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek és a beavatkozónak 3000 (háromezer) – 3000 (háromezer) Ft perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 4 példányban, a Magyar Köztársaság Legfelsõbb Bíróságához címezve benyújtani.<br>
<br>
Indokolás<br>
<br>
A felperes mint ajánlatkérõ a Közbeszerzési Értesítõ 2000. szeptember 20-án megjelent 38. számában tette közzé, nyílt eljárásra szóló ajánlati felhívását a Gazdasági Minisztérium, Budapest V., Honvéd u. 13–15. szám alatti székházának, valamint a Budapest V., Vigadó u. 6. és a Budapest II., Margit krt. 85. szám alatti irodaépületeinek õrzés-védelme tárgyában. <br>
A felperes az ajánlati felhívás 11. a) pontjában meghatározta, hogy az ajánlattevõknek a pénzügyi, gazdasági és mûszaki alkalmasságukra vonatkozóan milyen adatokat és tényeket kell igazolniuk. Ide tartozóan az a), c) pontban elõírta konkrét referenciajegyzék csatolását az elõzõ három évre vonatkozó referencialevéllel, különös tekintettel államigazgatási intézmények és kormányzati épületek õrzés-védelme vonatkozásában. Az a), g) pont alapján az ajánlattevõnek csatolnia kellett a nyilatkozatát arról is, hogy a szolgáltatást fõvállalkozásban, saját alkalmazottakkal végzi, és meg kellett jelölnie a teljesítésben résztvevõ személyeket nevük, képesítésük, az ajánlattevõvel fennálló munkaviszonyuk kezdete, minõsége, nyelvismeretük szerint.<br>
Az ajánlati felhívás 11. b) pontjának második bekezdése alapján a felperes a szerzõdés teljesítésére alkalmatlannak minõsítette azt az ajánlattevõt, aki nem rendelkezik a pályázat tárgyára vonatkozóan az elõzõ évbõl származó referencianyilatkozatokkal (min. 3 db).<br>
Az ajánlati felhívás 13. b) pontja szerint a felperes az összességében legelõnyösebb ajánlatot kívánta nyertesként kiválasztani, a következõ értékelési részszempontok és súlyszámok alapján:<br>
– ajánlati ár	4 <br>
– az ajánlattevõ szakmai elképzelései a feladat elvégzésére 	3 <br>
– garantált fix ár idõtartama, áremelés mértéke és módja 	2<br>
– az ajánlattevõ által a szolgáltatás teljesítésekor alkalmazott technikai felszerelések	1<br>
Az egyes részszempontok értékelése során az adható pontszám 0-tól 10 pontig terjedt.<br>
Az ajánlati felhívás 16. e) pontjában a felperes elõírta, hogy az ajánlattevõnek a szolgáltatásban résztvevõ dolgozók munkaviszonyát munkáltatói (büntetlenségi nyilatkozat, erkölcsi bizonyítvány) nyilatkozattal igazolnia kell.<br>
A 2000. október 31-ig tartó ajánlattételi határidõben a VILLÁM Holding Rt., a SECURICOR HUNGARY Kft. és a P. Dussmann Kft. nyújtott be ajánlatot.<br>
Mindhárom ajánlattevõ nyilatkozott arról, hogy a szolgáltatást fõvállalkozásban, saját alkalmazottaikkal végzik.<br>
A VILLÁM Holding Rt. az ajánlatában felsorolta a teljesítésben résztvevõ személyeket név, iskolai végzettség, a munkáltatóhoz való belépés kelte, szakmai végzettség, nyelvismeret és jogosítvánnyal való rendelkezés szerint, valamint csatolta a büntetlenségi nyilatkozatát és a felsorolásban szereplõ alkalmazottainak erkölcsi bizonyítványát.<br>
A SECURICOR HUNGARY Kft. ajánlatában a teljesítésben részt vevõ személyek közül a szolgáltatásért felelõs õrzési ügyvezetõ igazgató, a budapesti területi igazgató és két szolgálatszervezõ személyi adatait közölte.<br>
A P. Dussmann Kft. az ajánlatában a szolgáltatásba bevonni kívánt szakemberek bemutatása során a biztonsági ágazatigazgatót, a biztonsági ágazatigazgató-helyettest és a regionális területvezetõt mutatta be oly módon, hogy feltüntette nevüket, személyi adataikat, iskolai végzettségüket (nyelvismeret nélkül), eddig betöltött munkaköreiket és azok idõtartamát. Az alkalmazott személyzettel kapcsolatban közölte, hogy a megfelelõ személy- és vagyonõri képesítéssel rendelkeznek, és feltüntette a biztonsági õrök nevét és személyi adatait. Nyilatkozott arról, hogy a biztonsági õrök és a recepciós szolgálatot ellátó személyek középfokú végzettséggel, a recepciós szolgálatot ellátó személyek társalgási szintû angol nyelvtudással rendelkeznek, váltásként legalább egy fõ angol nyelvtudással rendelkezik.<br>
A felperes a 2000. november 24-én tartott eredményhirdetésen a közbeszerzési eljárás nyertesének a P. Dussmann Kft.-t hirdette ki, akivel a megbízási szerzõdést 2000. december 4-én megkötötte.<br>
A közbeszerzési eljárást lezáró döntés ellen a VILLÁM Holding Rt. mint I. számú kérelmezõ 2000. november 27-én jogorvoslati kérelmet nyújtott be, kérve az eljárást lezáró döntés megsemmisítését, a jogsértés tényének megállapítását, és a másik két ajánlattevõ eltiltását a közbeszerzési eljárásban való részvételtõl. Kérte továbbá az ajánlatkérõnek bírság és költségek megfizetésére való kötelezését is, valamint ideiglenes intézkedésként a szerzõdéskötés megtiltását. Sérelmezte, hogy az ajánlatkérõ az 5 napos határidõ ellenére a mai napig nem küldte meg számára az ajánlatok bontásáról készült jegyzõkönyvet, így a közbeszerzési eljárás szabályosságát nem volt módja ellenõrizni. Kétségesnek tartotta, hogy a másik két ajánlattevõ a pályázati felhívás 11. a) és 16. pontjában elõírt összes mellékletet benyújtotta-e. Tudomása szerint a másik két ajánlattevõ cégnek ilyen jellegû munkája korábban nem volt, tehát ennek megfelelõ referenciával sem rendelkeztek, ezért ajánlatuk érvénytelenítését is kérte.<br>
A SECURICOR HUNGARY Kft. mint II. számú kérelmezõ a 2000. november 28-án benyújtott jogorvoslati kérelmében a nyertes pályázó által megadott ármódosítási ajánlat egyértelmûségét, összehasonlításra való alkalmasságát vitatta, ezért kérte az eredményhirdetés érvénytelenítését.<br>
A felperes a döntõbizottsági tárgyaláson elismerte, hogy a bontási jegyzõkönyvet az I. számú kérelmezõ részére nem küldte meg, de ezt azzal indokolta, hogy a Kbt. szerkezeti felépítése miatt nem egyértelmû a bontási jegyzõkönyv megküldésére vonatkozó határidõ kezdete. A referenciákkal kapcsolatban elõadta, hogy nem kizárólag államigazgatási, kormányzati szervek õrzése vonatkozásában kellett referenciát csatolni, erre hivatkozással érvénytelenség megállapítására nincs mód. Az alkalmatlansági szempontok között a pályázat tárgyára vonatkozó referenciamegjelölés alatt az õrzés-védelmi tevékenységet értette. Az alperes a 2001. január 5-én kelt D.610/11/2000. számú határozatával az I. számú kérelmezõ jogorvoslati kérelmének részben helyt adva megállapította, hogy az ajánlatkérõ megsértette a közbeszerzésekrõl szóló módosított 1995. évi XL. törvény (Kbt.) 61. § (1) bekezdését, a Kbt. 52. § (2) bekezdés d) pontjára tekintettel a Kbt. 53. § (1) bekezdését, valamint a Kbt. 59. § (1) bekezdését, ezért az ajánlatkérõt 1 500 000 Ft pénzbírsággal sújtotta.<br>
Az alperes a határozatának indokolásában rámutatott arra, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése alapján az ajánlatok bontásáról szóló jegyzõkönyvet a bontás idõpontjától számított 5 munkanapon belül kell megküldeni az ajánlattevõknek. Az ajánlatkérõ a bontási jegyzõkönyv határidõben való megküldését elmulasztotta, ezzel megsértette a Kbt. 61. § (7) bekezdését. Rámutatott arra is, hogy az ajánlatkérõ az ajánlati felhívásának 11. a) g) pontjában olyan nyilatkozatot kért az ajánlattevõktõl, amely tartalmazza a teljesítésben résztvevõ személyek megnevezését, képesítésüknek, munkaviszonyuk kezdetének meghatározását, beosztásukat, nyelvismeretüket. Az ajánlati felhívás 16. e) pontjában az ajánlatkérõ további feltételként írta elõ, hogy az ajánlattevõk a szolgáltatásban résztvevõ dolgozók munkaviszonyát munkáltatói igazolással, büntetlenségi nyilatkozattal, erkölcsi bizonyítvánnyal igazolják. Az ajánlati felhívás e követelményeinek sem a nyertes, sem a II. számú kérelmezõ ajánlata nem felelt meg, mivel egyik ajánlat sem tartalmazta a felhívás 16. e) pontjában elõírt módon a teljesítésben részt vevõk munkaviszonyának igazolását, és a teljesítésben részt vevõ személyekrõl sem adták meg teljeskörûen a felhívás 11. a) g) pontjában elõírtak szerinti tájékoztatást. Hangsúlyozta, hogy az ajánlati felhívás 11. a) g) pontjában kért nyilatkozattal az ajánlattevõ nem tesz eleget egyben a 16. e) pontban kért igazolásnak. Az ajánlati felhívásban elõírt nyilatkozat hiánya miatt a nyertes és a II. számú kérelmezõ ajánlatának érvénytelenségét kellett volna megállapítani, érvénytelen ajánlatnak nyertessé minõsítésével az ajánlatkérõ megsértette a Kbt. 53. § (2) bekezdésére figyelemmel a Kbt. 59. § (1) bekezdését.<br>
A felperes keresetet terjesztett elõ az alperes határozatának bírósági felülvizsgálata iránt. Elõadta, hogy .az alperes a határozat rendelkezõ részében a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének megsértését állapította meg, az indokolásban azonban a Kbt. 61. § (7) bekezdésére hivatkozott. A Kbt. 61. § (1) bekezdését nem sértették meg, ezért ennek megjelölése törvénysértõ, de nem sértették meg a Kbt. 52. § (2) bekezdés d) pontjára tekintettel a Kbt. 53. § (1) bekezdését sem. A 16. e) pontban megkívántak a teljesítésben résztvevõ dolgozók munkaviszonyára vonatkozóan további munkáltatói nyilatkozatot, ezen feltételnél csak zárójelben – értelmezési segédletként – szerepelt, hogy az ún. munkáltatói nyilatkozat milyen körülményre vonatkozik. Ez a munkáltatói nyilatkozat arra vonatkozott, hogy az ajánlattevõ alkalmazottai hiánytalanul megfelelnek a szakmai elõírásoknak, ekként a nyilatkozat jelenti az igazolást, és nem az esetleges erkölcsi bizonyítvány, vagy bármely más okirat. A nyilatkozatkérés összhangban van azzal, hogy az õrzõ-védõ tevékenység ellátása, mint a TEÁOR 74.60 alá esõ nyomozási, biztonsági tevékenységi kör csak erre irányuló engedély birtokában gyakorolható, az engedély megadásához szükséges a büntetlenség igazolása. Az ajánlatkérés alapján történõ eljárás során nem a hatósági engedély kiadásának jogosságát kellett felülbírálniuk, hanem a velük esetleg jogviszonyba kerülõ gazdasági társaság vezetõ tisztségviselõjének arra vonatkozó nyilatkozatára volt szükség, hogy az általa alkalmazott személyek változatlanul megfelelnek az engedély elõírta feltételeknek. Az a körülmény, hogy az ajánlattevõ ezen nyilatkozatát a 11. a) g) pontra adott válaszánál tette-e meg, vagy a 16. e) pontnál, nem változtatott a nyilatkozattétel megtörténtén. Ezért a nyertes és a II. számú kérelmezõ egyaránt eleget tett a nyilatkozattételi kötelezettségének, tehát érvényesen vettek részt az eljárásban.<br>
Az alperes a 2001. február 1-én kelt D.610/15/2000. számú határozatával a keresettel támadott határozat rendelkezõ részében megjelölt <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. (1</a>) bekezdését a 61. § (7) bekezdésére kijavította.<br>
A felperes a kijavító határozatra figyelemmel keresetét pontosította, és a pénzbírság mellõzésének kérése mellett annak megállapítását kérte, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdésének kivételével az egyéb felhívott jogszabályhelyekben írtakat nem sértették meg.<br>
Az alperes és a pernyertessége érdekében beavatkozó VILLÁM Holding Rt. a kereset elutasítását kérte.<br>
Az alperes fenntartotta a határozatában foglalt álláspontját. Hangsúlyozta, hogy a felperes az ajánlati felhívás 16. e) és a 11. a) g) pontjában kettõ, egymástól eltérõ tartalmú munkáltatói nyilatkozat megadását kérte. Sem a nyertes, sem a II. számú kérelmezõ ajánlatában nem található olyan nyilatkozat, amely megfelel a felhívás 16. e) pontjában foglaltaknak, de a felhívás 11. a) g) pontjában kért nyilatkozatuk sem teljeskörû. Az ajánlattevõk arra vonatkozó nyilatkozata, hogy a szolgáltatást fõvállalkozásban saját alkalmazottaikkal végzik, nem értékelhetõ úgy, hogy az tartalmilag megfelel a felhívás 16. e) pontjában kért munkáltatói nyilatkozatnak.<br>
A felperes keresete alaptalan.<br>
A bíróság az alperes határozatát a módosított 1957. évi lV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A felperes kereseti kérelmére figyelemmel a bíróságnak abban a kérdésben kellett döntenie, hogy a felperes megsértette-e a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 53. § (1) és 59. § (1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése elõírja, hogy az ajánlatkérõ az ajánlatok felbontásakor, illetõleg azt követõen megállapítja; hogy mely ajánlatok érvénytelenek. A (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. . A Kbt. 53. § (1) bekezdése értelmében az ajánlatkérõnek ki kell zárnia az eljárásból azt az ajánlattevõt, aki<br>
a) a 46. §-ban foglaltak ellenére nyújtotta be ajánlatát; <br>
b) részérõl a kizáró ok az eljárás alatt következett be;<br>
c) hamis adatot szolgáltatott.<br>
Az 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A bíróság rámutat arra, hogy a felperes az ajánlati felhívásának 11. a) pontjában felsorolta az ajánlattevõk pénzügyi, gazdásági és mûszaki alkalmasságának igazolásához általa megkívánt adatokat, igazolásokat, nyilatkozatokat. E körben a) g) alpont alatt olyan nyilatkozat csatolását is elõírta, amelyben az ajánlattevõ arról nyilatkozik, hogy a szolgáltatást fõvállalkozásban, saját alkalmazottakkal végzi, továbbá megnevezi a teljesítésben részt vevõ személyeket, megjelöli a képesítésüket, az ajánlattevõvel fennálló munkaviszonyuk kezdetét, minõségét, nyelvismeretüket. Az ajánlati felhívás 16. e) pontjában pedig a felperes konkrétan megjelölte azokat az okiratokat (büntetlenségi nyilatkozat, erkölcsi bizonyítvány), amelyeket az ajánlatevõnek külön munkáltatói nyilatkozatként az ajánlatához mellékelnie kellett.<br>
A becsatolt iratok alapján megállapítható, hogy a nyertes és a II. számú kérelmezõ ajánlatából egyaránt hiányzik a teljesítésbe bevont egyes személyeknek az a) g) pontban elõírt valamennyi adat közlésével történõ bemutatása, és egyikük sem csatolt be a – az alperesi beavatkozóval ellentétben – büntetlenségi nyilatkozatot, valamint erkölcsi bizonyítványt.<br>
Fentiekre figyelemmel a bíróság álláspontja szerint is helytállóan állapította meg az alperes azt, hogy a P. Dussmann Kft. és a SECURICOR HUNGARY Kft. ajánlata nem felelt meg az ajánlati felhívásban foglaltaknak, így azokat a felperesnek mint ajánlatkérõnek érvénytelennek kellett volna nyilvánítania. Ehelyett a felperes – a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjának és 53. § (1) bekezdésének megsértésével mindkettõt érvényesnek elbírálta, és a P. Dussmann Kft. ajánlatát nyertesnek hirdette ki, megsértve ezzel a Kbt. 59. § (1) bekezdését is.<br>
A kifejtettek alapján a bíróság nem látott okot az alperesi határozat megváltoztatásra, ezért a felperes keresetét elutasította.<br>
A felperes a Pp. 78. § (1) bekezdése értelmében köteles az alperes és a beavatkozó költségeit megfizetni.<br>
A kereseti illeték viselése a 6/1986. (VI. 26.) IM rendelet 14. §-án alapul.<br>
<br>
Budapest, 2001. év május hónap 9. napján<br>
<br>
Nagyné dr. Fürjes Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>