<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7413)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.468/12/2001.<br>
<br>
Tárgy: a Mediplan Kft. kérelmezõ jogorvoslati kérelme a Csongrád Megyei Önkormányzat ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A MEDIPLAN Kft. (1011 Budapest, Hunyadi u. 13., képv.: dr. Petz László ügyvéd, 1135 Budapest, Tahi út 53–59.) kérelmezõ jogorvoslati kérelme alapján a Csongrád Megyei Önkormányzat (6741 Szeged, Rákóczi tér 1.), mint ajánlatkérõ által "Új diagnosztikai tömb megvalósításához elsõ ütemben szükséges orvosigáz-rendszer, és különféle, összesen 51 db gépmûszer, berendezés stb. telepítése és üzembe helyezése" tárgyú közbeszerzési eljárása ellen indult, a Döntõbizottság kérelmezõ jogorvoslati kérelmét elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõk jogorvoslati kérelme, a tárgyaláson tett szóbeli nyilatkozatok, az ajánlatkérõ közbeszerzési eljárása során keletkezett iratai alapján az alábbi tényállást állapította meg:<br>
Ajánlatkérõ 2001. május 5. napján a Közbeszerzési Értesítõ (K. É.) 19. számában közzétett ajánlati felhívással nyílt közbeszerzési eljárást indított. Az ajánlati felhívást 2001. május 15. napján helyesbítette a beszerzés tárgya vonatkozásában a részajánlattétel szempontjaira vonatkozóan.<br>
Ajánlatkérõ az ajánlati felhívás 3. d) pontjában a részajánlat tételének szempontjait az alábbiak szerint határozta meg:<br>
"ajánlattevõ a részletes dokumentációban rögzített feltételek mellett tehet a következõ 5 különbözõ szakmai csomagra részajánlatot:<br>
– 1db orvosigáz-rendszer, <br>
– 1 db ultrahangkészülék,<br>
– 1 db vizsgálólámpa, 8 db mûtõlámpa, 19 db inverter, 1 db statív,<br>
– 1 db ágytálmosó, 4 db mosogatógép, 1 db vízlágyító, 2 db gõz- és 1 db plazmasterilizáló,<br>
– 2 db ágylámpasáv, 1 db nõvérhívó, 3 db röntgenfilmnézõ, 2 db vegyi fülke, 1 db vízszûrõ, 2 db lamináris boksz, 1 db CO2-termosztát."<br>
Ajánlatkérõ a felhívás 11. a) "A pénzügyi, gazdasági és mûszaki alkalmasság igazolására kért adatok és tények" elnevezésû pontjának 6. francia bekezdésében elõírta, hogy ajánlattevõknek csatolni kell a nyilatkozatokat, igazolásokat a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdéseiben elõírtak szerint.<br>
Ajánlatkérõ ezen túl az ajánlatkérõk rendelkezésére bocsátott ajánlati dokumentációban további feltételeket határozott meg az alábbiak szerint:<br>
"7.2. Az ajánlatnak a következõ sorrendben, az alábbi kitöltött mellékleteket és dokumentumokat kell tartalmaznia: 7.2.8. 11 fejezet szerinti Hatósági és egyéb igazolások." A dokumentáció 11.2. pontja határozta meg az alvállalkozókra vonatkozóan a köztartozások tekintetében az igazolások csatolását.<br>
Az ajánlattételi szakaszban a dokumentációt megvásárló cégek – köztük kérelmezõ – által feltett kérdésekre adott válaszok között szerepelt az alábbi: "Az ajánlati dokumentáció 11.2. pontjában a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ával összhangban rögzítésre, hogy a beszerzés értékének 10%-át meghaladó alvállalkozóknak milyen igazolásokat kell csatolniuk. Mivel a felhívás szerint részajánlat a szakmai csomagokra adható, ezért a beszerzés tárgyaként ezen szakmai csomagokat kell tekinteni, és e szerint kell megállapítani a 10%-os ellenértéket."<br>
Ajánlattételi határidõre, 2001. június 20. napjára 16 ajánlatevõ – közöttük kérelmezõ – nyújtott be ajánlatot. Kérelmezõ mind az öt szakmai csomagra vonatkozóan tett ajánlatot.<br>
Ajánlatkérõ bíráló bizottsága az ajánlatokat értékelte és a kérelmezõ ajánlatát valamennyi részajánlat vonatkozásában az igazolások nem megfelelõ csatolása okán, valamint több érvénytelenségi ok miatt kizárta az eljárás további szakaszából.<br>
Ajánlatkérõ az eljárás eredményét nyilvánosan 2001. július 4. napján hirdette ki. A kérelmezõ ajánlataival kapcsolatban az alábbi megállapításokat tette:<br>
"A Mediplan Kft. nem csatolta a beszerzés értékének 10%-át meghaladó alvállalkozóinak (Kojair-Med Kft., Hitachi Kft., BPS Kft., MIELE Kft.) Munkaügyi Központ igazolását nemleges köztartozásról, így a Mediplan Kft.-t a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja alapján az eljárásból ki kellett zárni ... " Az összegzésben ezen túl ajánlatkérõ érvénytelenségi okokat is megállapított, és kimondta, hogy orvosi gáz, ultrahang, sterilizáló részajánlat tekintetében ajánlatai a Kbt. 52. § (1) d) pontja alapján érvénytelenek.<br>
Kérelmezõ 2001. július 13. napján jogorvoslati kérelmet terjesztett elõ a Döntõbizottságnál. Elõadta, hogy mind az 5 szakmai csomagra vonatkozóan tett ajánlatot; ajánlatkérõ az eredményhirdetésen közölte, hogy valamennyi ajánlatát érvénytelenítette. Sérelmezte, hogy ajánlatkérõ egyrészt a részajánlatokkal kapcsolatban olyan hiányosságokat állapított meg, melyek tekintetében hiányosság nem volt az ajánlatban, másrészt egyes részajánlatok tekintetében figyelmen kívül hagyta, hogy az érvénytelenség oka nem állt fenn.<br>
Kérte a Döntõbizottságot, hogy semmisítse meg ajánlatkérõ eljárást lezáró döntését, állapítsa meg a jogsértés tényét és kötelezze az eljárási díj és költségek viselésére.<br>
Ajánlatkérõ észrevételében a megalapozatlan kérelem elutasítását kérte. Elõadta, hogy a kérelmezõ az ajánlatában – annak ellenére, hogy a dokumentáció szerint szakmai csomagok értékének alapján számítottan kellett megadni – nem szakmai csomagonként jelölte meg a 10% felett igénybe venni szándékozott alvállalkozókat, így ajánlatkérõ a megjelölt alvállalkozókat mind az 5 szakmai csomag tekintetében figyelembe vette, mint igénybe venni kívánt alvállalkozót. Az ajánlati felhívás 11. a) pont <br>
<br>
6. francia bekezdése alapján csatolni kellett az igazolásokat az alvállalkozók tekintetében is a köztartozások fenn nem állásáról.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja alapján pedig aki a Kbt. 46. § szerinti igazolásokat nem csatolja megfelelõen, azt ki kell zárni az eljárásból, és nem vehet részt annak további szakaszában. Ennek megfelelõen került sor az igazolások vizsgálatára. Kérelmezõ esetében egyrészt az ajánlatban megnevezett 10% feletti alvállalkozók igazolásait hiányosan csatolta, azokból a kiállítás dátuma nem volt megállapítható, másrészt igazolások egyáltalán nem kerültek csatolásra, így jogszerûen eljárva kérelmezõt kikellett zárni az eljárás további szakaszából a Kbt. 53. § (1) bekezdés a) pontja alapján az igazolások nem megfelelõ csatolása okán.<br>
A fentieken túl kérelmezõ ajánlata több, az ajánlatok dokumentáció feltételeinek való meg nem felelés miatt érvénytelen volt, amelyet a tájékoztatóban ajánlatkérõ megjegyzett.<br>
Egyéb érdekeltek a jogorvoslati eljárás során észrevételt nem tettek.<br>
A Döntõbizottság megállapította, hogy a kérelmezõ jogorvoslati kérelme megalapozatlan az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése alapján az ajánlattevõ a (4) bekezdésnek megfelelõen köteles csatolni az (1) bekezdés b) pontja és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban járt le és annak megfizetésére halasztást kapott-e.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja alapján az ajánlatkérõnek ki kell zárnia az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése pedig arról rendelkezik, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Ajánlatkérõ a dokumentáció 11.2.3. pontjában elõírta, hogy az az igazolás, mely a következõt tartalmazza: " mai nap nincs tartozása" nem lehet az eredményhirdetés idõpontjában egy évnél régebbi, azaz nem lehet az igazolás kiállításának dátuma 2000. július 4. elõtti. Az az igazolás, amely a következõt tartalmazza "igazoljuk, hogy mai nap nincs egy évnél régebben lejárt tartozása" 30 napig érvényes, így annak kiállítási dátuma nem lehet régebbi 2001. május 20-nál, kivéve, ha szerepel rajta érvényesség, akkor annak ideje."<br>
Ajánlatkérõ lehetõséget biztosított arra, hogy az igazolásokat ne csak eredetiben, hanem másolatban csatolhassák az ajánlattevõk.<br>
Ajánlatkérõ a dokumentáció feltételi között egyértelmûen meghatározta, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti igazolásokat milyen formában kéri becsatolni, ezen túl az ajánlattevõ által feltett kérdésekre adott válaszokból az is egyértelmûen kiderült, hogy a 10% feletti alvállalkozókat szakmai csomagonként kell meghatározni és megnevezni.<br>
Ajánlatkérõ által a dokumentációban meghatározott elõírásokkal ellentétben a kérelmezõ ajánlatában az alvállalkozókat nem szakmai csomagonként külön-külön határozta meg, hanem az ajánlatban a felolvasólapon összességében nevezte még az igénybe venni kívánt 10% feletti alvállalkozókat.<br>
Miután az ajánlatból nem lehetett megállapítani szakmai csomagonként igénybe venni kívánt alvállalkozókat, ajánlatkérõ helyesen járt el, amikor a megnevezett valamennyi alvállalkozót minden egyes szakmai csomagnál figyelembe vette és értékelte.<br>
Kérelmezõ ajánlatában kijelentette, hogy az alvállalkozók csak a Munkaerõ-piaci Alappal szemben áll fenn fizetési kötelezettsége, ennek megfelelõen a felolvasólapon nevesített valamennyi alvállalkozóra vonatkozó Munkaerõ-piaci Alap-igazolást tartalmazni kellett volna az ajánlatnak a dokumentációban elõírt feltételek szerint.<br>
A Döntõbizottság megvizsgálta a kérelmezõ ajánlatát és megállapította, hogy az ajánlat a felolvasólapon felsorolt alvállalkozók közül a Kojair-med Kft. Munkaerõ-piaci Alappal szemben fennálló tartozásáról szóló nyilatkozat nem tartalmazza a kiállítás dátumát, tehát hiányos, nem felel meg a dokumentáció feltételének. A kérelmezõ ajánlatából a MIELE Kft. alvállalkozó vonatkozásában hiányzik a Munkaerõ-piaci Alappal szembeni köztartozásra hatósági igazolás, a BPS Kft. VPOP igazolása és a Munkaerõ-piaci Alapra vonatkozó igazolása nem szerepel.<br>
A fentieken túl a kérelmezõ nem nevezte meg 10% feletti alvállalkozóként a HITACHI Kft.-t, azonban az igazolásokat csatolása során a Munkaügyi Központ igazolását a Munkaerõ-piaci Alapra vonatkozóan a kiállítás dátuma nélkül mellékelte.<br>
A fentiek alapján megállapítható, hogy kérelmezõ nem a törvény és a dokumentációban elõírt módon csatolta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti hatósági igazolásokat, így a fent már idézett Kbt. 53. § (1) bekezdés a) pontjára tekintettel ajánlatkérõ jogszerûen döntött arról, hogy kérelmezõt kizárja valamennyi részajánlat tekintetében az eljárásból, és így az eljárás további szakaszában nem vehet részt.<br>
A jogorvoslati eljárás során megállapítást nyert, hogy kérelmezõ a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti igazolásokat egyes 10% feletti alvállalkozók vonatkozásában nem, illetve nem a dokumentációban foglaltak szerint csatolta, így ez a Kbt. 53. § (1) bekezdés a) pontja alapján kizáró oknak tekinthetõ, s ezáltal a Kbt. 53. § (2) bekezdésére tekintettel az eljárás további szakaszából való részvételének tilalmát vonja maga után, így a kérelmezõ által sérelmezett érvénytelenségi okok fennállása, illetve fen nem állása vizsgálatának a jogorvoslati eljárás keretében jogi relevanciája nincs, mivel ajánlatkérõ eljárást lezáró döntésére kihatása nincs, hiszen a kizáró okok fennállása mellett kérelmezõ az eljárás további szakaszában már nem vehet részt.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 2001. augusztus 22.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>