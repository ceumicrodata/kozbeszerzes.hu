<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7444)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.443/7/2001.<br>
<br>
Tárgy: az OMS Hungária Kft. jogorvoslati kérelme Salgótarján Megyei Jogú Város Önkormányzata és társult települései közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az OMS Hungária Kft. (2890 Tata, Bacsó Béla út 37., a továbbiakban: kérelmezõ) jogorvoslati kérelmét, melyet Salgótarján Megyei Jogú Város Önkormányzata (3100 Salgótarján, Múzeum tér 1., a továbbiakban: ajánlatkérõ), mint gesztor és társult települései: Kazár, Vizslás és Mátraszele, "Salgótarján és térsége szennyvízcsatornázása" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján hirdetmény közzététele nélküli tárgyalásos közbeszerzési eljárást kezdeményezett 2001. június 1-jén a rendelkezõ részben írt tárgyban. Ajánlatkérõ ugyanezen a napon ajánlattételre hívta fel írásban a kérelmezõt, a Köz-Víz Kft.-t, az Infra-Start Kft.-t, az Erro '96 Kft.-t, a Földgép Kft.-t és az Alterra Kft.-t.<br>
Az ajánlati felhívás szerint a beszerzés tárgyára csak teljes körû, egy változatú ajánlat volt benyújtható. Ajánlatkérõ elõteljesítés mellett 2003. szeptember 30-i teljesítési határidõt jelölt meg, meghatározva egyben a felhívásban a pénzügyi, gazdasági, mûszaki alkalmasság igazolására vonatkozó adatokat, illetve a felhívás 10. c) és d) pontjaiban az ajánlatok elbírálásának szempontját. Eszerint az összességében legelõnyösebb ajánlatot kívánta ajánlatkérõ kiválasztani az alábbi részszempontok alkalmazásával:<br>
részszempontok	súlyszámok<br>
– szerzõdéses feltételek	40<br>
– az ajánlati ár mértéke 	30<br>
– minõségbiztosításra tervezett intézkedések, módszerek	20<br>
– helyi munkaerõ foglalkoztatása	10<br>
A ponthatár 0–10-ig terjedt.<br>
Ajánlatkérõ a felhívásban 2001. június 18-ában jelölte meg az ajánlattételi, míg 2001. június 29-ben az eredményhirdetési határidõt, mely utóbbi egyben a szerzõdéskötés idõpontja is.<br>
Dokumentáció is készült az ajánlati és szerzõdési feltételekkel. Ezek között meghatározták a teljesítés és kifizetés feltételeit, a jólteljesítési biztosíték nyújtásának körülményeit. Emellett kifejezte igényét ajánlatkérõ a kötbér és jótállás nyújtására is. E téren nem határozott meg minimális mértéket.<br>
A Dokumentáció 8. oldalán a "szerzõdéses feltételek", 9. oldalán az egyéb részszempontok értékelésére közölte elképzeléseit. Ennek alapján azt is meghatározta, hogy tartalmilag mit ért ajánlatkérõ az egyes részszempontok alatt, másrészt a pontozás módszerét is megjelölte. A csatolt szerzõdéstervezetben (11. pont) a leendõ üzemeltetõ által kinevezett kapcsolattartó személyét, Tusják György személyében jelölte meg.<br>
Kérelmezõ június 6-án vette át az ajánlati dokumentációt.<br>
A dokumentáció 6. oldalán ajánlatkérõ elõírta, hogy az ajánlatba bele kell foglalni az alábbiakat is: <br>
– nettó ár 0,9%-át régészeti kutatásra,<br>
– kamerás vizsgálatot a rendszer üzemeltetõje részérõl,<br>
– kiviteli tervek megrendelését az engedélyezési terv készítõje (K & T Kft.) részérõl.<br>
E két utóbbi munkára a két közremûködõ megadta a feltételeit az árra vonatkozóan, amivel számolniuk kellett ajánlattevõknek.<br>
Ajánlatkérõ írásban számos kérdést kapott, amelyekre a 2001. június 12-i helyszíni konzultáció jegyzõkönyvében válaszolt meg. Kérelmezõ is tett fel kérdést, többek között a kamerás vizsgálat és a kiviteli tervkészítés ellenértékérõl.<br>
Ekkor már tudomást szerzett arról, hogy be kell vonnia a két megjelölt közremûködõt az eljárásba.<br>
Ajánlatkérõ válaszai között megadta a kért vállalkozói feltételeket, köztük az árakat is. Ezen a konzultáción jelen volt a kérelmezõ és az üzemeltetõ képviseletében Tusják György is.<br>
A 2001. június 18-i határidõig 5 ajánlat érkezett ajánlatkérõhöz, mivel az Infra-Start Kft. nem tett ajánlatot a 6 ajánlattételre felhívott cég közül.<br>
A hiánypótlási lehetõség biztosítása után került sor a tárgyalásra 2001. június 28-án eltérõ idõbeosztással, ezen azonban az Erro '96 Kft. már nem vett részt, mert idõközben visszalépett az ajánlattételtõl.<br>
Ajánlatkérõ minden ajánlattevõt alkalmasnak talált a szerzõdés teljesítésére, érvénytelenség megállapítására nem került sor a fennmaradó 4 ajánlattevõ közül. 2001. június 28-án mind a 4 ajánlattevõvel tárgyalt ajánlatkérõ. A tárgyalásról jegyzõkönyvet vett fel oly módon, hogy ugyanazon nyilatkozatokat kérte a szerzõdés feltételeire a felektõl.<br>
Az így kialakult végsõ ajánlatokat még aznap elbírálták. A döntést hozó Közbeszerzési Bizottság határozata szerint az eljárás nyertese az Alterra Kft. lett, míg kérelmezõ a nyertest követõ legkedvezõbb ajánlatot tette ezen értékelés szerint.<br>
Az eredményhirdetés június 29-én volt, ahol az összegzés ismertetésre került. A vállalkozási szerzõdést ugyanezen a napon írták alá. Ajánlatkérõ egyben intézkedett a munkaterület átadásáról és az erre szóló meghívót 2001. július 16-ára küldte ki július 3-án.<br>
Kérelmezõ 2001. július 4-én telefax küldeményben, július 5-én pedig postai úton jogorvoslati kérelemmel fordult a Döntõbizottsághoz. Ebben kérte a jogsértés megállapítását a törvény szabályait megszegõ, illetõleg nyilvánvaló jogsértés ismeretében szerzõdést kötõ szervezet terhére, illetve indítványozta ugyanezen felekkel szemben bírság kiszabását és a jogsértõ költségekben való marasztalását. Kérelmét azzal indokolta, hogy álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>ában, valamint az 55. § (6) bekezdésében foglalt rendelkezéseket is. Kérelme alátámasztásául elõadta azt is, hogy az ajánlatkérõ által tartott tárgyaláson jelen volt Tusják György, aki a K & T Kft. tulajdonosa és egyben a rendszert üzemeltetõ cég vezetõje is. Elõadta azt is, hogy a dokumentáció 6. oldalának 2. bekezdése szerint a kiviteli terveket az engedélyes terveket készítõ céggel kellett elkészíttetni, amire vonatkozóan a konzultáción meg is kapták a K & T Kft. ajánlatát. Sérelmezte azt is, hogy a dokumentáció elõírta, hogy a megépített hálózat kamerás vizsgálatát és mosatását kötelezõen a rendszer üzemeltetõjénél kell megrendelni. A Salgótarjáni Csatornamû Kft. árajánlatát is minden vállalkozó megkapta ezen alkalommal. Véleménye szerint a piaci árakat jócskán meghaladó árajánlatok megadásával csorbult a Kbt. azon célja, hogy az államháztartás kiadásait ésszerûsítsék. Ezen felül Tusják Györgynek az eljárás lefolytatásába történõ bevonásával ajánlatkérõ megsértette a Kbt. 31. §-ában foglaltakat is.<br>
Jogorvoslati kérelmében vitatta az ajánlatkérõ pontozását is, aminek következtében a nyertes az Alterra Kft. lett, míg kérelmezõ az azt követõ legkedvezõbb ajánlattevõnek minõsült. Az ajánlatkérõ értékelésébõl a maximális kötbér mértékét, a hibás teljesítés kötbérét, valamint a meghiúsulási kötbért és a fizetési feltételek, illetve kifizetést könnyítõ vállalások mint részszempontok értékelését vitatta. Sérelmezte azt is, hogy a pénzügyi ütemezés vonatkozásában sem a dokumentációból, sem az értékelési táblázatból nem derült ki, hogy az értékeléskor ajánlatkérõ mit vett figyelembe. Véleménye szerint a reális pontozás e módon történõ eltorzítása alkalmas volt arra, hogy nem az összességében legelõnyösebb ajánlatot tevõ lett az eljárás nyertese.<br>
A Döntõbizottság által tartott tárgyaláson a jogorvoslati kérelem elemeit változatlanul fenntartva, azok indokolását részletesebben fejtette ki és a Döntõbizottság kérdésére azt is nyilatkozta, hogy az ajánlati dokumentációt 2001. június 6-án vette át, valamint azt, hogy június 12-én volt a konzultáció, ahol õ is jelen volt.<br>
Ajánlatkérõ a tárgyaláson változatlanul fenntartott észrevételében kérte a jogorvoslati kérelem elutasítását részben elkésettség, részben megalapozatlanság miatt. Álláspontja szerint a közbeszerzési eljárás során a Kbt. szabályai szerint járt el. Az összeférhetetlenséget illetõen nem vitatta, hogy Tusják György a Salgótarjáni Csatornamû Kft. ügyvezetõ igazgatója, a meglévõ csatornahálózat és tisztítótelep üzemeltetõjeként az ajánlatkérõ oldalán részt vett az eljárásban. Nem vitatta azt sem, hogy nevezett személy a T & K Kft. egyik tulajdonosa, a Kft.-t pedig a kiviteli tervek készítõjeként kellett az ajánlattevõknek igénybe venni a szerzõdés teljesítése során. Nevezett Kft. korábban készítette az engedélyezési terveket, szerzõi jogai fennállnak, erre tekintettel kizárólagos jogai vannak a továbbtervezésben. A Kbt. 10. § q) pontja szerint nem minõsül alvállalkozónak sem a Kft.<br>
Álláspontja szerint a felhívásban meghatározott díjtételeket határidõben kérelmezõ nem kifogásolta.<br>
Ajánlatkérõ véleménye szerint az egyes részszempontok értékelését jogszerûen végezte. Ennek során figyelembe vette az írásos ajánlatokat és a tárgyalásokon a felek által tett nyilatkozatokat is. Elõadta azt is, hogy a tárgyalásos eljárás formájára tekintettel egyes esetekben speciális szabályok érvényesülnek, szemben a nyílt közbeszerzési eljárással. Nyilatkozata szerint a Csatornamû Kft.-vel az ajánlatkérõnek évek óta tartó szerzõdése van a csatornázás üzemeltetésére és ezen a jövõben sem kívánnak változtatni. Véleménye szerint a tervezõi díj megállapítása, illetve feltüntetése során nem tértek el a céltámogatási törvényben, valamint a Mérnöki Kamarai ajánlásban írtaktól.<br>
Az ügyben érdekelt Alterra Kft. a tárgyaláson úgy nyilatkozott, hogy a kérelmezõ az összeférhetetlenséggel kapcsolatos elõterjesztését jogvesztõ határidõn túl terjesztette elõ. Álláspontja szerint ajánlatkérõ jogszerû és reális kötbérvállalást fogadott el az ajánlattevõk részérõl, így az Alterra Kft. részérõl is. Véleménye szerint ajánlatkérõ a tárgyalások alkalmával a vonatkozó speciális feltételeknek megfelelõen tárgyalt a felekkel, így kérelmezõvel is. A tárgyaláson olyan képviselõvel képviseltették magukat, aki teljes körû nyilatkozattételre volt jogosult. Álláspontja szerint az, hogy kérelmezõ képviselõje ilyen jogosítvánnyal nem rendelkezett az adott tárgyaláson, az az ajánlatkérõ terhére nem róható fel. Nyilatkozatában vitatta az általuk megajánlott elõleg összegszerûségére vonatkozó kérelmezõi kifogást is.<br>
A Döntõbizottság a rendelkezésére álló iratok, dokumentumok írásos és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem részben elkésett, részben pedig megalapozatlan az alábbiak miatt.<br>
A jogorvoslati kérelem a dokumentációban közölt elõírások, sérelmezett elemei, valamint a tervezõ részérõl a Döntõbizottság által is az eljárásba bevont személynek minõsülõ Tusják György részvétele miatt kérelmi elemek elkéstek az alábbiakra tekintettel.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság a kérelmezõ által is elismerten megállapította, hogy a dokumentációban közölt elõírások ellen az ajánlattételi határidõ lejártakor (2001. június 18.) lehetett volna legkésõbb figyelembe venni a tudomásra jutás tényét, ehhez képest a kérelmezõ által 2001. július 4-én becsatolt jogorvoslati kérelem a 15 napos jogvesztõ határidõn túl érkezett a Döntõbizottsághoz telefaxon, ezért az elkésett.<br>
A Döntõbizottság szintén a kérelmezõ által is elismerten megállapította azt, hogy az ajánlatkérõnél a Tusják György által vállalt közremûködés ténye a konzultáció, a dokumentáció és a szerzõdéstervezet elõírásaiból már ismertté vált, így e vonatkozásban fenti szabályokra tekintettel szintén elkésett a jogorvoslati kérelem, ezért azt a Döntõbizottságnak a sérelmezett összeférhetetlenséget érdemben nem kellett vizsgálnia.<br>
Fentiekre tekintettel a Csatornamû Kft. és ugyanígy a tervezõi díj összege vonatkozásában – nevezetesen, hogy kellett-e ezeket a munkarészeket pályáztatnia ajánlatkérõnek – a Döntõbizottság nem fejtheti ki az álláspontját figyelemmel az elkésettségre.<br>
A Döntõbizottság mint a kérelmezõ által kifogásolt értékelési szempontokat a szerzõdéses feltételeket megvizsgálta és megállapította, hogy azok megalapozatlanok az alábbiak miatt.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése úgy rendelkezik, hogy tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése szerint a tárgyalásos eljárás során nem áll fenn az ajánlatkérõnek, illetve az ajánlattevõnek a 48–50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását. Ha az ajánlatkérõ az eljárás eredményét kihirdette, a szerzõdést a felhívás (illetve a dokumentáció) és az ajánlat eredményhirdetéskori tartalma szerint kell megkötni.<br>
A kérelemben kifogásolt értékelési szempontok vizsgálatának eredménye a kérelmezõ és a nyertes ajánlata alapján.<br>
<br>
1. A maximális kötbér. Az eljárásfajta közvetlen tárgyalás formájában adott lehetõséget az ajánlati nyilatkozatok pontosítására a fenti rendelkezések figyelembevételével. A végleges ajánlat a tárgyaláson alakult ki. Ha az ott tett nyilatkozat eltér az ajánlatban kikötöttõl, akkor a tárgyaláson tett vállalás a végleges és értékelendõ. E vizsgálat során a Döntõbizottság megállapította, hogy a tárgyaláson a kérelmezõ maximális kötbér fizetése fedezeteként a végszámlát és a saját vagyonát jelölte meg. Nem hivatkozott pl. az anyacég vagyonára, tehát az ajánlatkérõ helyesen értékelte ennek megfelelõen a maximális kötbér összegét. Ajánlatkérõ mást nem is vehetett volna alapul, mint a már rendelkezésre álló pénzügyi adatokat, tehát e szempont értékelésénél az ajánlatkérõ által alkalmazott pontozás a kérelmezõ és a nyertes vonatkozásában nem kifogásolható.<br>
Ezt a döntõbizottsági álláspontot támasztja alá az, hogy a kérelmezõ ajánlatával maximális késedelmi kötbérként a teljes beruházási összeget jelölte meg, azaz 3 365 957 000 Ft-ot.<br>
A június 28-i tárgyaláson (jegyzõkönyv 3.1. és 3.2. pontjai) szerint azt nyilatkozta, hogy a kötbért a végszámlából és a kérelmezõ vagyona terhére lehetséges érvényesíteni. Az ajánlatkérõ ez utóbbit határozta meg a végszámla (nettó 168 000 000 Ft) és a mérlegben saját tõkeként megjelenõ vagyon (2000-ben 898,7 M Ft) összegeként 1 066 257 000 Ft összegben. Az összehasonlításban ez szerepelt, nem pedig az ajánlati nyilatkozat.<br>
<br>
2. A kötbér hibás teljesítésének értékelésekor a Döntõbizottság megállapította, hogy kérelmezõ ajánlatában nem található nyilatkozat ilyen típusú kötbérre. Az is megállapítható, hogy kérelmezõ I. osztályú teljesítést vállalt. Az ajánlatban a hiba javításáról nincs szó a szerzõdésben, az ajánlatkérõ pedig a tárgyaláson tett nyilatkozatot vette figyelembe kérelmezõnél (3.3. pont), mely szerint annak mértéke a hibás szakasz létesítmény értékének 50%-a.<br>
Ugyanez a nyilatkozat a nyertes ajánlattevõnél úgy jelenik meg, hogy a kötbér a nettó ár 15%-a (azaz 494 700 000 Ft).<br>
A fenti tényeket figyelembe véve a Döntõbizottság megállapította, hogy az adatok nehéz összehasonlíthatósága ellenére ajánlatkérõ e részszempont vonatkozásában is megfelelõen pontozott és értékelt, mivel a hibás teljesítés és a meghiúsulási kötbérrel kapcsolatosan a kérelmezõ számára kedvezõ módon a jólteljesítési biztosíték határáig vette figyelembe ezen kötbérek összegét. A Döntõbizottság megállapította azt is, hogy kérelmezõ a vállalások bizonytalanságát a tárgyalási nyilatkozattal sem tette egyértelmûvé, így az ajánlatban vállaltak alapján lehetett az összehasonlítást elvégezni.<br>
<br>
3. A meghiúsulási kötbér vizsgálata. Kérelmezõ erre sem nyilatkozott az ajánlatában, a tárgyaláson pedig az alábbiakat nyilatkozta a Döntõbizottság megállapítása szerint: "egyenlõ a meghiúsulás állapotában még hátralévõ beruházási értékkel". Ezzel szemben a nyertes ajánlattevõ vállalása 15% (494 700 000 Ft). Ezen értékelési szempontnál tehát a Döntõbizottság megállapította, hogy a kérelmezõ vállalása teljesen bizonytalan, a teljes érték megvalósítása is lehet a meghiúsulás tárgya, de lehet bármely kisebb érték is. Megállapította azt is a Döntõbizottság, hogy ajánlatkérõ itt is 400 M Ft-ot vett alapul, mert a jólteljesítés biztosíték mértékét vette figyelembe annak ellenére, hogy a Döntõbizottság álláspontja szerint kérelmezõnél vállalás itt is maximum a kötbér maximumánál figyelembe vett érték lehet, ami a minimum 0 Ft. A kettõ átlaga lehetne jobb híján az összehasonlítás alapja, ami még így is jóval nagyobb annál, amivel reálisan számolni lehet. Erre tekintettel e részszempontnál is helyesen értékelt ajánlatkérõ a nyertes javára.<br>
<br>
4. A fizetési feltételeken belül a Döntõbizottság a fizetést könnyítõ vállalás terén az alábbiakat állapította meg:<br>
Ajánlatkérõ a kérelmezõnél figyelembe vette "a céltámogatáson felüli összeg (áfa + összerõ) mértékéig a likviditás rövidtávú kezelését", míg a nyertes Alterra Kft. "125 M Ft elõleget nyújt az Önkormányzatnak jogos követeléseibõl", ezzel szemben az ajánlatok alapján megállapítható, hogy kérelmezõ kölcsönt kíván nyújtani (mintaszerzõdéseket mutat be) kamatmentesen, de ha késedelem van a visszafizetésben, akkor késedelmi kamatot számol fel. Ajánlata szerint ez 168 M Ft-os számla esetén 120 M Ft. Az ezzel kapcsolatos azon kérelmezõi nyilatkozatot, miszerint az idõtartam vonatkozásában, ha a "beruházás önfinanszírozóvá válik", valós tartalma megkérdõjelezhetõ.<br>
A nyertes ajánlattevõ 125 M Ft-os elõlege az ajánlatkérõi szolgáltatás értékének (450 M Ft) terhére lett megjelölve.<br>
Ajánlatkérõ a fenti két tételt azonosként értékelte.<br>
Fentiek alapján a Döntõbizottság arra az álláspontra jutott, hogy a kérelmezõ ajánlata a fizetés könnyítésére tett ajánlati nyilatkozatban az ajánlatkérõi igény mértékére utalóan – a lehetõség biztosításával – szól. Az nem kifogásolható, hogy az ajánlatkérõ egyetlen számla erejéig veszi figyelembe a vállalást, számára ugyanis ennél nagyobb összeg nem szükséges, azzal élni nem kíván, mint ahogy erre a feltételei is utaltak. Az összehasonlítás alapjául választott 120 M Ft tehát az ajánlatkérõnek megfelelõ, mivel kérelmezõ nem erõltethet rá nagyobb kölcsönt az ajánlatkérõre, mint amekkorát az igénybe kíván venni.<br>
A fent leírt indokok alapján e részszempont vonatkozásában eszközölt ajánlatkérõi értékelés is helytálló.<br>
<br>
5. A pénzügyi ütemezés értékelésének alapja az összegzés szerint a pénzügyi ütemterv és fizetési határidõ, tekintettel ajánlatkérõ "forráskímélésére". E részszempont vizsgálatánál megállapítható, hogy a kérelmezõ 121 napos, míg a nyertes ajánlattevõ 90 napos fizetési határidõt vállalt.<br>
A Döntõbizottság megállapította, hogy ajánlatkérõ az értékelés során a felhívásban, illetve dokumentációban meghatározott – a céltámogatás ütemezésébõl származtatott – követelményre volt elsõdlegesen tekintettel és ehhez viszonyítva vizsgálta az ajánlatokban javasolt (vállalt) pénzügyi feltételeket. Az értékeléshez készített grafikonok megfelelõen tükrözik, hogy a legkedvezõbb vállalása e tekintetben a Közvíz Kft.-nek volt, mert ütemezése a legjobban illeszkedett az ajánlatkérõi ütemezési igényekhez. A számszakilag és grafikusan feldolgozott részszempont pontozása a legkedvezõbb ajánlathoz viszonyítva megfelelõen történt ajánlatkérõ részérõl, így a számlák kifizetésére vállalt hosszabb idõtartam nem ellensúlyozta azt, hogy a kérelmezõ ütemezése – az éves ütemek megtartása mellett – nem biztosított olyan mértékû forrásmegtakarítást (átmenetileg), mint a nyertes Alterra Kft.<br>
Fentieket figyelembe véve a Döntõbizottság megállapította, hogy az ajánlatkérõ alábbi értékelései a kérelmezõ és a nyertes vonatkozásában megfelelõek voltak és eszerint a nyertesnek odaítélt 964 és a kérelmezõnek adott 883 pont helytálló, mivel ajánlatkérõ a pontozást minden esetben objektív matematikai módszerrel végezte, biztosítva ezzel a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének teljesülését is.<br>
<br>
Az elbírálás	A részszempontok<br>
részszempontjai	súlyszámai<br>
Szerzõdéses feltételek	40<br>
Ajánlati ár mértéke	30<br>
Minõségbiztosítás	20<br>
Helyi munkaerõ	10<br>
A súlyszámmal szorzott értékelési pontszámok összegei ajánlattevõként	–<br>
Kérelmezõ: OMS Hungária Kft.<br>
		Értékelési	É. pontszám és<br>
	pontszám	súlyszám szorzata<br>
Szerzõdéses feltételek	7,3	292<br>
Ajánlati ár mértéke	9,7	291<br>
Minõségbiztosítás	10	200<br>
Helyi munkaerõ	10	100<br>
A súlyszámmal szorzott értékelési pontszámok összegei ajánlattevõként	883<br>
<br>
Nyertes: ALTERRA Kft.<br>
		Értékelési	É. pontszám és<br>
	pontszám	súlyszám szorzata<br>
Szerzõdéses feltételek	10	400<br>
Ajánlati ár mértéke	9,9	297<br>
Minõségbiztosítás	9,8	196<br>
Helyi munkaerõ	7,1	71<br>
A súlyszámmal szorzott értékelési pontszámok összegei ajánlattevõként	964<br>
<br>
Részszempontok<br>
OMS Hungária Kft.<br>
Részelemek	Ajánlat	pont<br>
<br>
14.1. A szerzõdéses feltételek		7,3	<br>
Jólteljesítési vállalások	400 000 000/10 nap	3,3	<br>
Garanciális (jótállási) vállalások		7,9	<br>
Garanciális (jótállási) biztosíték	115 000 000/5 év	9,6	<br>
Garanciális kötelezettség általánosságban Ptk. 24.	5 év	5<br>
Garanciális kötelezettség gépekre	5 év	8,3	<br>
Részszemponton belüli részelemek segédpontszáma		22,9	<br>
Kötbérvállalások		10	<br>
Késedelmi kötbér napi mértéke	336 000 000/nap	10	<br>
Max. kötbér mértéke	3 365 957 000<br>
	(1 066 257 000)	10<br>
Hibás telesítésre kötbér	Hibás szakaszra<br>
	50% (400 M Ft)	8,1	<br>
Meghiúsulási kötbér	Meghiúsult állapotban<br>
	hátralévõ (400 M Ft)	8,l	<br>
Részszemponton belüli részelemek segédpontszáma		36,2<br>
Pénzügyi ütemezés	mellékelt (121) nap	5,4<br>
Technológiai garancia	5 év	2,5<br>
Fizetési feltételek		10	<br>
Mûszaki elõteljesítés	352 120 000/hó átlag	10	<br>
Késedelmi kamat 	Önhibán kívül 0%,<br>
mértéke	egyébként jegybanki alap	7,5<br>
Kifizetést könnyítõ 	Céltámogatáson felüli<br>
vállalások	összeg (áfa + önerõ)	10<br>
Részszemponton belüli részelemek segédpontszáma		27,5<br>
A szerzõdéses feltételek részelemei összege		39,1	<br>
<br>
14.2. Ajánlati ár bruttó	4 207 446 250	9,7<br>
nettó	3 365 957 000<br>
<br>
14.3. A minõségbiztosításra tervezett intézkedések, módszerek mellékelve	10	<br>
<br>
14.4. Helyi munkaerõ vállalása		10<br>
Vállalkozókkal, vállalkozásokkal született szándéknyilatkozat	12	10	<br>
Helyi munkaerõ alkalmazása	50 fõ felett	10	<br>
Részszemponton belüli részelemek segédpontszáma		20	<br>
<br>
Részszempontok<br>
ALTERRA Kft.<br>
Részelemek	Ajánlat	pont<br>
<br>
14.1. A szerzõdéses feltételek		10	<br>
Jólteljesítési vállalások	1 200 000 000	10	<br>
Garanciális (jótállási) vállalások		10<br>
Garanciális (jótállási) 	204 000 000/1 év<br>
biztosíték	 32 980 000/9 év	8,9	<br>
Garanciális kötelezettség általánosságban Ptk. 24.	1 + 9 = 10 év	10<br>
Garanciális kötelezettség gépekre	1 + 5 = 6 év	10	<br>
Részszemponton belüli részelemek segédpontszáma		28,9	<br>
Kötbérvállalások		7,1	<br>
Késedelmi kötbér napi mértéke	 33 632 000	1	<br>
Max. kötbér mértéke	494 700 000	4,6<br>
Hibás teljesítésre kötbér	494 700 000	10<br>
Meghiúsulási kötbér	494 700 000	10<br>
Részszemponton belüli részelemek segédpontszáma		25,6<br>
Pénzügyi ütemezés	mellékelt (90) nap	8,7<br>
Technológiai garancia	20 év	10<br>
Fizetési feltételek		7,9	<br>
Mûszaki elõteljesítés	átlag 232 000 000/hó	6,6	<br>
Késedelmi kamat mértéke	jegybanki alap	5<br>
Kifizetést könnyítõ vállalások	125 000 000 elõleg	10<br>
Részszemponton belüli részelemek segédpontszáma		21,6<br>
A szerzõdéses feltételek részelemei összege		53,7	<br>
<br>
14.2. Ajánlati ár bruttó	4 122 500 000	9,9<br>
nettó	3 298 000 000<br>
<br>
14.3. A minõségbiztosításra tervezett intézkedések, módszerek mellékelve	9,8	<br>
<br>
14.4. Helyi munkaerõ vállalása		7,1<br>
Vállalkozókkal, vállalkozásokkal született szándéknyilatkozat	5	4,2	<br>
Helyi munkaerõ alkalmazása	60 fõ	10	<br>
Részszemponton belüli részelemek segédpontszáma		14,2	<br>
A fent leírt indokok alapján az ajánlatkérõ – kérelmezõ által kifogásolt – értékelése megfelelõ volt, ezért a jogorvoslati kérelem e vonatkozásban megalapozatlan.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelmet részben elkésettség, részben megalapozatlanság miatt a Kbt. 88. § (1) bekezdésének a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 13.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>