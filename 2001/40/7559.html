<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7559)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.333/15/2001.<br>
<br>
Tárgy: a Daimler Chrysler Rail Systems Infrastruktúra Kft. jogorvoslati kérelme MÁV Rt. és a Gyõr-Sopron-Ebenfurti Vasút Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Daimler Chrysler Rail Systems Infrastruktúra Kft. (1133 Budapest, Kárpát u. 21, képviseli: dr. Kárpáti Katalin ügyvéd, 1137 Budapest, Radnóti M. u. 41. 3/2., a továbbiakban: kérelmezõ) jogorvoslati kérelmének, amelyet a MÁV Rt. (1062 Budapest, Andrássy út 73–75. és a Gyõr-Sopron-Ebenfurti Vasút Rt. 1011 Budapest, Szilágyi Dezsõ tér 1.), a továbbiakban: ajánlatkérõ, nevében és képviseletében eljárt a MÁV Rt. Gépészeti Szakigazgatóság Mozdonyszolgálati Divízió (1062 Budapest, Andrássy út 73–75., képviseli: Langóné dr. Kádár Éva ügyvéd, 1066 Budapest, Teréz krt. 62.) "15 db (a MÁV Rt. 10 db és a GYESEV Rt. 5 db) két áramnemû villamos mozdony szállítása" tárgyú közbeszerzési eljárása ellen nyújtott be, részben helyt ad. A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdés utolsó fordulatát és az 55. § (6) bekezdését, ezt meghaladóan a jogorvoslati kérelmet elutasítja.<br>
A Döntõbizottság kötelezi az ajánlatkérõ nevében eljáró szervezetet, hogy a határozat kézhezvételétõl számított 15 napon belül 30 000 Ft (azaz harmincezer forint), igazgatás szolgáltatási díjat kérelmezõnek fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A MÁV Rt. és a Gyõr-Sopron-Ebenfurti Vasút Rt. közös részvételi felhívása a Közbeszerzési Értesítõ (K. É.) 43. számában 2000. október 25-én jelent meg.<br>
A meghívásos eljárás alkalmazásának feltételeként azt jelölték meg, hogy a szerzõdés tárgyának sajátos természete miatt a teljesítésre ismert és korlátozott számú ajánlattevõ képes. Az ajánlatkérõk nevében és képviseletében a MÁV Rt. Gépészeti Szakigazgatóság Mozdonyszolgálati Divíziója folytatta le a közbeszerzési eljárást. Az ajánlatkérõ nevében eljáró szervezet már a részvételi felhívásban megjelölte azokat az ajánlattevõket, akiket az ajánlattételre felhívni kívánt, így a kérelmezõn kívül az Alstrom Magyarországi Képviseletét, valamint a Siemens Rt. Magyarországi Képviseletét jelölte meg.<br>
A közbeszerzési eljárásban az ajánlatkérõk szállítási szerzõdés keretében kértek be ajánlatot a részvételi felhívásban megjelölt beszerzési tárgyra és mennyiségre, az ott megjelölt mûszaki specifikáció alapján, valamint a dokumentációban részletesen kifejtett mûszaki specifikáció alapján. A részvételi felhívásban megjelölt határidõig, jelentkezését a kérelmezõ és a Siemens Rt. nyújtotta be.<br>
A részvételi felhívásban meghatározásra kerültek az összességében legelõnyösebb ajánlat kiválasztásának részszempontjai, a hozzájuk rendelt súlyszámok és a ponthatárok.<br>
A részszempontok a következõk voltak:<br>
részszempontok	súlyszámok<br>
– legkisebb ajánlati ár + fizetési feltételek	35<br>
– élettartam költség (legkisebb garantált)	20<br>
– megbízhatóság és üzemkészség	20<br>
– legkisebb garantált karbantartási költség	10<br>
– szállítási határidõ	10<br>
– jótállás, szervizellátás	5<br>
A részszempontokra adható pontszám: 0–100 pontig terjedt.<br>
A részvételi felhívás közölte a részvételi jelentkezõkkel, hogy az ajánlatkérõ csak teljes körû ajánlatot fogad el.<br>
Az ajánlatkérõ a részszempontok meghatározásán túlmenõen megjelölte a részvételi felhívás 10. d) pontjában, hogy milyen módszer szerint kívánja majd a pontszámokat az ajánlati vállalásokra és a részszempontokra figyelemmel meghatározni. Ugyancsak közölte az ajánlatkérõ a részvételi jelentkezõkkel, hogy a részszempontok egységes értelmezésére a fogalom meghatározást a részvételi dokumentáció tartalmazza.<br>
Ajánlatkérõ a többváltozatú ajánlattétel lehetõségét is megengedte a részvételi felhívásban.<br>
A részvételi határidõre benyújtott jelentkezéseket az ajánlatkérõ 2001. január 8-án elfogadta, és ajánlattételre 2001. január 18-án hívta fel mindkét ajánlattevõt. Az ajánlattevõk rendelkezésére bocsátott dokumentáció szállítási szerzõdéstervezetet, élettartam költségszámítást, a megvásárlás, az üzemeltetés az éves karbantartás, az üzemkészség költség számítási módszerét, a megbízhatóság és üzemkészség követelményeit, a villamos mozdonyok mûszaki specifikációját, a mozdonyok szempontjából további mûszaki követelményeket, valamint az ajánlattevõk részére útmutatót tartalmazott.<br>
Az ajánlattétel szakaszában a kérelmezõ több értelmezõ és pontosító kérdést tett fel a bírálati szempontok értékelésére, valamint a mûszaki tartalomra vonatkozóan, amelyekre az ajánlatkérõ a válaszát mindkét felkért ajánlattevõnek megküldte.<br>
A 2001. március 19-ei ajánlattételi és bontási határidõre a kérelmezõ és a Siemens Rt. nyújtotta be ajánlatát.<br>
Az ajánlatok értékelése során az ajánlatkérõ mindkét ajánlattevõtõl információkat és további pontosító adatokat kért be ajánlati vállalásukkal összefüggésben, amelyre a válaszukat megadták.<br>
Az ajánlatkérõ Bíráló Bizottsága javaslata alapján a 2001. május 15-ére halasztott eredményhirdetésen nyertes ajánlattevõnek a Siemens Rt. hirdette ki. A MÁV Rt. és a Gyõr-Sopron-Ebenfurti Vasút Rt., valamint a nyertes Siemens Rt. a szállítási szerzõdést megkötötte a közbeszerzési eljárás lezárása képen.<br>
Kérelmezõ 2001. május 23-án jogorvoslati kérelmet nyújtott be az ajánlatkérõ döntésével szemben a Döntõbizottsághoz. Ideiglenes intézkedésként kérte a szerzõdéskötés megtiltását, továbbá a jogsértés megállapítását és az ajánlatkérõ eljárást lezáró döntésének a megsemmisítését. Több pontban részletezte azokat a jogsértéseket, amelyeket az ajánlatkérõ az értékelés során elkövetett és álláspontja szerint nem a felhívásban megjelölt értékelési szempontok alapján bírálta el az ajánlatokat.<br>
A részszempontokon belüli kifogásait, az ajánlati ár értékelésére vonatkozóan, az élettartam költség részszempont karbantartási költség részére és a legkisebb garantált karbantartási költség részszempontra terjesztette elõ. A legkisebb ajánlati árértékelésnél arra hivatkozott, hogy alap ajánlati ára tartalmazta a WTB típusú távvezérlés megvalósítását, ugyanakkor az ajánlatkérõ 10 000 euróval még is megnövelte az alapárát.<br>
A Siemens Rt. alapárába az LZB 80 típusú berendezés árát is figyelembe kellett volna venni, amelyre az ajánlatkérõ feltételezhetõen a kérelmezõ által ismert körülbelül 140 000 euróval kevesebb árat vett figyelembe, továbbá 2000 euró többlet árat kellett jelentsen az étel fûtõ-hûtõ berendezés beemelése az ajánlati árba. A dokumentáció szerinti ETCS berendezés üzeméhez szükséges GSM-R adapterrel és antennákkal az ajánlata elõkészítetten alapárban tartalmazta az ETCS üzem lehetõségét. A Siemens Rt. által ajánlott mozdonyok ilyet nem tartalmaznak, ezek utólagos felszerelése 213 000 euró költséggel járna. Feltételezte továbbá, hogy a Siemens Rt. ajánlata nem tartalmazta a diagnosztikai adatok GSM-R rádión és GPS rendszeren történõ továbbítását, ennek pótlólagos költsége kb. 9000 euró. Az alapárban ajánlata több olyan szolgáltatást tartalmazott, amelynek többlet értékét ajánlatkérõ figyelmen kívül hagyta.<br>
Az élettartam költségek az ajánlatkérõ értékelésében sem a kérelmezõ, sem a Siemens Rt. által megadott, sem a tenderadatokkal nincsenek összhangban. Álláspontja szerint az élettartam költségekre adott pontokhoz képest számukra kedvezõen, lényegesen nagyobb különbségnek kellene, hogy megmutatkozzon az általuk megadott 2001. április 28-ai levélben szereplõ kiegészítésekre tekintettel is. Álláspontja szerint a legkisebb garantált karbantartási költség értékelése azért nem helytálló, mivel ajánlatkérõ 2001. február 20-án kelt válaszlevele szerintiekkel ellentétben, nem az ajánlatban megadott, a tenderbontásnál felolvasott az élettartam költségszámításban szereplõ 30 évre vonatkozó 0,16 euró/km értékkel számolt, hanem mint az értékelési jegyzõkönyvbõl megállapítható 0,45+0,04 euró/km értéket vett figyelembe. Önmagában ez a tévedés az eredményt ellenkezõjére módosította. Hivatkozott továbbá arra, hogy az ajánlatkérõ a dokumentációban több olyan elõírást is meghatározott, amelyet az ajánlattevõnek az alap ajánlati árukban kellett volna szerepeltetni, viszont ezt a Siemens Rt. opcióként ajánlotta meg. Ezt azért tartotta sérelmesnek, mert az ajánlatkérõ kérdésre adott válasza szerint, az opció nélküli ajánlati árakat kívánta értékelni.<br>
Az ajánlatkérõ észrevételében a jogorvoslati kérelem elutasítását indítványozta. Álláspontja szerint a kérelmezõ pontosító válaszában nem egyértelmûsítette, hogy az alapár tartalmazza-e a WTB távvezérlési szolgáltatást, ezért az erre opcióként megadott 10.000 euró árat vette figyelembe az értékelésbe bevont alapár módosításban. Ennek figyelmen kívül hagyása esetén is a végeredmény változatlan maradt volna. A Siemens Rt. által megadott LZB 80 vonatbefolyásoló rendszer opciós ára 98 000 euró, ezt az ajánlati árában figyelembe vette. A Siemens Rt. által megadott étel hûtõ-fûtõ berendezés opciós ára 2000 euró, amely megegyezik a kérelmezõ által megjelölt összeggel, ezt a Siemens árában is figyelembe vette. A Siemens Rt. az ajánlatában szintén megadta az ETCS berendezés elõkészítését, amely lehetõvé teszi a berendezés pótlólagos felszerelését és ez az alap árban szerepel. A GSM rendszer a kiírásban nem szerepelt mint követelmény, így értékelési szempontként nem tudta figyelembe venni.<br>
A kérelmezõ és a Siemens Rt. a dokumentáció szerinti TELOC vagy azzal egyenértékû sebességmérõ rendszert ajánlott, ezt többlet értékként nem lehetett figyelembe venni, mint ahogy a felhívásban nem szereplõ és kérelmezõ által ajánlott ZMS/ZWS távvezérlési rendszert sem. Hivatkozott továbbá arra, hogy a kérelmezõ ajánlatában az élettartamköltség számítása értékelhetetlen és összehasonlíthatatlan volt. A feltett kérdésekre adott válaszok, és számítások – amelyek nem adtak egyértelmû megfogalmazást – felhasználásával végezte el az Értékelõ Bizottság az értékelést. Emiatt tért el az eredményhirdetésen néhány adat a bontáskor kihirdetett értékektõl. A Bíráló Bizottság csak az azonos alapokon fekvõ összehasonlítható, garantált értékeket tartalmazó ajánlatokat tudta értékelni. A Bíráló Bizottság álláspontja szerint a kérelmezõ 0,45+0,04 euró/km értéke hasonlítható össze a másik ajánlattevõ által, mind az élettartam, mind a legkisebb garantált karbantartási költségre megadott értékkel. A kérelmezõ élettartam költség megadott karbantartási költsége félrevezetõ volt, egy elméleti számon alapult, de ezért a karbantartást nem vállalta, amelyet közölt az ajánlatkérõvel.<br>
A Siemens Rt. érdemi észrevételt a jogorvoslati eljárásban nem tett.<br>
A Döntõbizottság a jogorvoslati eljárásban ideiglenes intézkedést nem alkalmazott.<br>
A Döntõbizottság a beszerzett iratok, a felek képviselõinek a tárgyaláson elhangzott nyilatkozatai és a benyújtott írásos észrevételek alapján megállapította, hogy a jogorvoslati kérelem részben alapos.<br>
Az ajánlattevõk ajánlati áraikat a következõk szerint adták meg:<br>
– Kérelmezõ: 2 950 000 euró/mozdony<br>
– Siemens Rt. 3 040 000 euró/mozdony<br>
A Döntõbizottságnak elsõdlegesen abban kellett állást foglalnia, hogy az ajánlati árak tartalmazták-e a dokumentációban elõírt követelményeket, másodlagosan pedig, hogy az ajánlatkérõ az összehasonlítás alapját képezõ, az elõírást tejesítõ berendezések árával az az opciókkal jogszerûen korrigálta-e.<br>
A Döntõbizottság a következõket állapította meg. A dokumentációban a vezetõfülke berendezésére többek között elõírás volt a kézmosó és étel hûtõ-melegítõ berendezés. A kérelmezõ ajánlata alapárban tartalmazott Thermofack berendezést, opcionálisan a kézmosót 800 euró árral. A Siemens Rt. alapára nem, hanem opcióként tartalmazta a kézmosó és a Thermofack árát, összesen 13 800 euró-val.<br>
A kérelmezõ LZB 80 típusú vonatbefolyásoló berendezést alap árában-, ugyan ezt a Siemens Rt. opcióként 98 000 euró áron ajánlotta.<br>
A jármûvezérlés osztrák protokoll szerinti megvalósítását a kérelmezõ 10 000 euró, opciós áron ajánlotta.<br>
Mindezek alapján az ajánlatkérõ:<br>
– a kérelmezõ ajánlati árát 2 960 800 euróra,<br>
– a Siemens Rt. ajánlatát 3 151 800 euróra egészítette ki.<br>
A kérelmezõnek 100, a Siemens Rt.-nek 93,94 pontot adott.<br>
A Döntõbizottság megvizsgálta, a jármûvezérlésére tett ajánlati részek dokumentáció szerinti elõírásainak teljesítését. A dokumentációban részletes mûszaki specifikáció készült a jármûvezérlésre vonatkozóan, amelyet az ajánlattevõknek figyelembe kellett venniük. A kérelmezõ ajánlata alapárban tartalmazta a WTB-rendszer három vezérlési szintjét, valamint a kommunikációs hálózatot, a szoftvereket, a hardvert, a német vasutaknál alkalmazott rendszereknek megfelelõen. Opcióként az osztrák vasutaknál alkalmazott kommunikációs protokollt is ajánlott 10 000 euró áron. A Siemens Rt. az osztrák vasutaknál alkalmazott WTB távvezérlési rendszert ajánlotta.<br>
A Döntõbizottság megállapította, hogy mindkét ajánlat az UIC távvezérlési rendszert teljesíti. Az ajánlatkérõ a dokumentációban ezen követelmény részletezésén túlmenõen nem írt elõ további elvárást, pl. hogy a távvezérlés az Ausztriában, vagy Németországban, vagy mindkét területen használatos protokollnak feleljen meg, ezért a kérelmezõ opcionális ajánlatának figyelembevétele az ajánlati árnak ezzel történt megemelése (korrigálása) nem volt jogszerû, a Döntõbizottság álláspontja szerint.<br>
A Döntõbizottság megvizsgálta a diagnosztikai adatok rádión történõ továbbítási követelményének teljesítését is, amelyet a dokumentáció az egyéb követelmények között írt elõ az ajánlatkérõ.<br>
A kérelmezõ ajánlatából a Döntõbizottság megállapította, hogy az a dokumentációban elõírtakat teljesítõ GSM-R rendszert tartalmazott, a diagnosztikai adatok továbbítására. A Siemens Rt. ajánlata az elõírt mozdony rádiót tartalmazta, azonban a diagnosztikai adattovábbításra nem tért ki az ajánlata.<br>
A Döntõbizottság megvizsgálta a kérelmezõ által megjelölt a Siemens Rt. ajánlati árának 9000 euró értékkel történõ növelését, mert ez által válhatott azonosan értékelhetõvé.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének utolsó fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban dokumentáció) meghatározott feltételekhez az ajánlattevõ pedig az ajánlatához kötve van. Ajánlatkérõ, jogsértést tehát azáltal követett el, hogy a kérelmezõ ajánlati árát megemelte az osztrák vasutaknál alkalmazott kommunikációs protokoll 10 000 euró árával, holott ezt a dokumentációban egyértelmûen nem írta elõ, továbbá azzal, hogy a dokumentációban elõírt diagnosztikai adattovábbítást a Siemens Rt. ajánlatában figyelmen kívül hagyta. A kérelmezõ ajánlata tehát azzal válhatott teljessé, hogy az ajánlati ár az elõírt kézmosó 800 euró értékével kiegészítésre került és értéke így 2 950 800 euróra változott. A Siemens Rt. ajánlati árát az ételmelegítõ, hûtõ, kézmosó, az LZB 80 és a diagnosztikai adattovábbítás értékeivel is kellett volna 3 160 800 euróra kiegészíteni, mert csak így teljesülhettek a dokumentációban elõírt követelmények.<br>
A legkisebb ajánlati árra adható pontszámok ennek alapján helyesen a következõk lettek volna:<br>
		pont	súlyszámmal<br>
Kérelmezõ	100	35<br>
Siemens Rt.	93,36	32,67<br>
A Döntõbizottság álláspontja szerint az ajánlattevõk ajánlata teljesítette a dokumentációban foglalt elõírásokat. A Siemens Rt.-nél az alapár az opciós árak beemelésével vált teljes körûvé a dokumentációnak való megfelelés szempontjából. A kérelmezõ esetében is ugyanezen módszer szerint vált teljes körûvé a követelmények teljesítése.<br>
A Döntõbizottság nem látott indokot az ajánlatkérõ azon magatartásának elmarasztalására, amely szerint az opciós árakat is figyelembe vette az alapárban annak megállapításához, hogy a dokumentációban foglalt mûszaki követelményeket ilyen formában teljesítse mindkét ajánlattevõ vállalása.<br>
Az ajánlatkérõ a közbeszerzési eljárás során feltett ajánlattevõi kérdésre adott válasza szerint az értékélésnél a legkisebb ajánlati árként az opció nélküli árat veszi majd figyelembe. Az ajánlatkérõnek a dokumentációval kapcsolatos kiegészítõ tájékoztatója dokumentáció részévé vált, és az ajánlattevõknek az ajánlatok elkészítésénél ezt figyelembe kellett venni.<br>
Sem a kérelmezõ, sem a Siemens Rt. alap ajánlati ára nem tartalmazta teljes körûen a dokumentáció elõírt mûszaki paramétereit. Az ajánlatkérõ értékelése során ezt észlelte és mindkét ajánlattevõnek feltett pontosító kérdések formájában tisztázta az elõírt mûszaki paraméterek körében az opciókra vonatkozó ajánlati részeket. Az ajánlattevõk ezt nem kifogásolták.<br>
A kérelmezõ a tárgyaláson úgy nyilatkozott, hogy a kézmosóra adott opcionális ajánlatának az ajánlati árban történõ figyelembevételénél ezt nem kifogásolta. Az ajánlatkérõ az ajánlatokat az alapajánlatnál hiányzó részek miatt nem minõsítette érvénytelennek és ezt kérelmezõ sem kérte.<br>
A Döntõbizottság megállapította, hogy az esélyegyenlõség elve nem szenvedett sérelmet, mivel egyrészt az ajánlattevõk ismerték, hogy az ajánlatkérõ az opció körében is vizsgálódik, másrészt mindkét ajánlatot az opciókra az ajánlattevõk által megadott ajánlati árakkal vette figyelembe.<br>
Az ajánlati árra vonatkozó kérelem az alábbi része alaptalan a Döntõbizottság álláspontja szerint:<br>
A kérelmezõ és a Siemens Rt. is úgy nyilatkozott, hogy a jelenleg is folyamatban lévõ fejlesztések miatt az ETCS-rendszer beépítésére csak késõbb lesz mód.<br>
Az ajánlatokból megállapítható volt, hogy az ETCS vonatbefolyásoló rendszerre elõírt követelményeket csak részben és csak hagyományos eszközökkel tudta mindkét ajánlattevõ megvalósítani. Ugyanakkor mindkét ajánlat tartalmazta az ETCS-rendszer hardverei beépítési helyének elõkészítését, a rendszer kábelezését.<br>
A Döntõbizottság osztotta az ajánlatkérõ azon álláspontját, hogy az ajánlatok alapáron, a kért vonatbefolyásoló rendszer helyett csak hagyományos eszközöket tartalmaztak és az ETCS-rendszer fogadására alkalmas elõkészítettséget biztosították.<br>
Alaptalan a kérelmezõ által felvetett, az ajánlati árat módosító 213 000 eurónak a figyelembe vétele az értékelésnél. A Döntõbizottság megállapította, hogy mind a kérelmezõ, mind a Siemens Rt. ajánlata az ETCS-rendszer fogadására alkalmas elõkészítettségét azonosan tartalmazta, mint például a perifériák beépítési helyei, radar, antennák stb. és a kérelmezõ által felvetett többlet értékre vonatkozóan azt ajánlata tartalmában nem töltötte ki.<br>
A Döntõbizottság megállapította, hogy a sebességmérés eszközét és a GSM-R rendszert opcióként mindkét ajánlat tartalmazta, ezért ezt az értékelésnél nem lehetett figyelembe venni, mint ahogy a kérelmezõ által többletként ajánlott ZMS/ZWS vezérlési rendszert sem, amelyre elõírást a dokumentáció nem tartalmazott.<br>
A fizetési feltételek értékelésére vonatkozóan a kérelmezõ kifogást nem nyújtott be, ezért a Döntõbizottság e körben az ajánlatkérõ eljárását nem vizsgálta.<br>
A kérelem alapos az alábbiak szerint is.<br>
Az élettartam költség, mint második részszempont számításához a dokumentáció elõírta, hogy az a megvásárlás, a 30 év folyamán az üzemeltetés karbantartás költségeit és a 30. év végén a selejtezés bevételével csökkentve tartalmazza. A számítás módszerét képletbe foglalta az ajánlatkérõ. Az éves üzemeltetési költség számításához a dokumentáció megadta azon paramétereket, amelyek figyelembevételével kellett az érvényes energia költséggel ezen elemet meghatározni. A tervszerû karbantartás és a futójavítási költség számítására a ráfordítás óraszámát, bérköltségét és az anyagköltséget kellett ezen résszempontnál figyelembe venni. A költséget az ajánlatkérõ, illetve az ajánlattevõ által történõ elvégzése esetére is meg kellett adni. A kérelmezõ 8 718 000 euró/30 év, a Siemens Rt. 14 914 286 euró/30 év élettartam költséget ajánlott az ajánlattevõ által végzett karbantartás esetére.<br>
Az ajánlatkérõ pontosító kérdésére a kérelmezõ az éves üzemeltetési költséget a dokumentációban elõírt számítás szerint pontosította, amellyel az élettartam költségét 14 181 000 euró/30 évre változtatta.<br>
A Döntõbizottság megállapította, hogy a kérelmezõ további pontosító kérdésre adott válasza alapján, az ajánlatkérõ az ajánlattevõk által végzett karbantartás esetére a kérelmezõ 0,16 euró/km költségét 0,04 euró/km nagyjavítások ráfordítási értékével megnövelte, és az élettartam költséget erre figyelemmel, 288 000 euró/30 év értékkel 14 469 000 euró/30 évre módosította. A kérelmezõnek 100, Siemens Rt.-nek 97,02 pontot adott, az ajánlati árral azonos módszerû arányosítási számítással.<br>
Kérelmezõ az élettartam költség számítási képletében az egyik tagként megadandó karbantartási költség ajánlatkérõ által történõ megváltoztatását sérelmezte. Az ajánlatkérõ elõírta, hogy az élettartam költség számításához a karbantartási költséget milyen tényezõk figyelembevételével kell meghatározni. A kérelmezõ nyilatkozata szerint az élettartam költség összegében megadott 0,16 euró/km fajlagos költség az óraszám, bérköltség, anyagköltség és az általános nagyjavítás ráfordításait tartalmazta.<br>
A Döntõbizottság a kérelmezõ ajánlatát és a teljes élettartam költség pontosító vállalását megvizsgálta és megállapította, hogy kérelmezõ a 0,16 euró/km fajlagos karbantartási költséget 30 évre adta, amely 1 150 804 euró/30 év volt.<br>
A Siemens Rt. ajánlatából a Döntõbizottság megállapította, hogy az élettartamköltség számításához megadott karbantartási költséget az elsõ két évre és a 3–30 évig összegszerûen adta meg, amelynek összértéke 2 064 741 euró/30 év volt. A mozdonyok éves- és az ebbõl számított 30 éves 7 200 000 km futásteljesítményre tekintettel a fajlagos karbantartási költség 0,286 euró/km érték volt, az élettartamköltség számításban figyelembe vehetõ érték.<br>
A Döntõbizottság álláspontja szerint a kérelmezõ által a vállalkozásban végzett karbantartás esetére opcióként ajánlott karbantartási fajlagos részértéknek ebben a bírálati szempontban való figyelembe vétele nem volt jogszerû. Ezért az ajánlattevõk által megadott élettartam költségeket kérelmezõ esetében 14 181 000 euró/30 év, Siemens Rt. esetében 14 914 286 euró/30 év értékre tekintettel, a helyes pontszám kérelmezõ esetében változatlanul 100 pont, a súlyszámmal szorozva 20 pont, a Siemens Rt. esetében 95,08 pont, súlyszámmal szorozva 19,016 pont lett volna a helyes értékelés.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint: Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A Döntõbizottság álláspontja szerint az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését az élettartam költségértékelésnél azáltal sértette meg, hogy a kérelmezõ által megadott karbantartási költség értékéhez hozzáadta a kérelmezõ által végzett karbantartási költség 10 és 30 év közötti értékét is, ezt 0,04 euró/km értékben adta meg.<br>
A Döntõbizottság álláspontja szerint a kérelmezõ által más-, a karbantartás esetére vállalkozásként ajánlott fajlagos részértéknek ebben a bírálati részszempontban való figyelembevétele nem volt jogszerû, s megengedhetõ az ajánlatkérõ által. Erre figyelemmel a Döntõbizottság az ajánlatkérõ által a karbantartási költséghez hozzászámított 288 000 euró/30 év érték nélkül állapította meg a fentiek szerinti, az élettartam költségre adható pontszámokat, mert álláspontja szerint ez lett volna a helyes értékelés.<br>
A kérelmezõ 2001. június 18-án a Döntõbizottsághoz benyújtott kiegészítõ kérelmében az élettartamköltség összetevõi közül a karbantartási költségen túlmenõen a Siemens Rt. által megadott üzemeltetési költséget is pontatlannak, alacsony értékûnek vélelmezte.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ fordulata szerint:<br>
Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni.<br>
A kérelmezõnek a Siemens Rt. üzemeltetési költségére vonatkozó kifogását a Döntõbizottság elkésettnek minõsítette, mivel az a 15 napos jogvesztõ határidõn túl került benyújtásra, arra figyelemmel, hogy a jogorvoslati kérelmét 2001. május 23-án nyújtotta be a Döntõbizottsághoz, és a jogsértés tudomására jutásának az idõpontjául 2001. május 15-ét, az eredményhirdetést jelölte meg. A Döntõbizottság megállapította, hogy az eredményhirdetés idõpontjához képest a 2001. június 18-án benyújtott kérelem kiegészítése a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ fordulata szerinti 15 napos jogvesztõ határidõn túl került benyújtásra, ezért e körben a Döntõbizottság érdemi vizsgálatot az üzemeltetési költség vonatkozásában nem folytatott le.<br>
A jogorvoslati kérelemnek azon kifogása, mely szerint a 4. bírálati részszempontként megjelölt legkisebb garantált karbantartási költségnél az ajánlatkérõ jogsértõen értékelte az ajánlati vállalását, megalapozatlan az alábbiak miatt:<br>
A dokumentáció karbantartási terv címû része elõírta, hogy a karbantartási feladat gyártó által történõ végrehajtására és szervezésére is ajánlatot kell tenni. A karbantartási költségszámítást 30 éves élettartam figyelembevételével kellett egyrészt az ajánlatkérõ által, másrészt az ajánlattevõ részérõl történõ karbantartás elvégzésre megadni. Az ajánlattevõknek kérdésre adott kiegészítõ információja szerint ajánlatkérõ úgy nyilatkozott, hogy a legkisebb garantált karbantartási költségnél az élettartam költségszámításban megadott azon karbantartási költséget veszi figyelembe, amikor a karbantartást a pályázó végzi.<br>
Kérelmezõnek az általa végzett karbantartás esetére vonatkozó ajánlata négy évre szólt, amelyet mûszaki támogatásával az ajánlatkérõ mûhelyében ajánlott teljesíteni. Az ajánlat ezen része 0,25 euró/km fajlagos karbantartási költséggel, a munkavégzést, anyagokat, kerékesztergálást, irányítást, anyagbeszerzést tartalmazott. Nem tartalmazott többek között sem kezdeti, sem készenléti tartalék alkatrészeket és semmilyen nagyobb javítási költségeket. Tízéves karbantartási idõtartamra opcionális ajánlatot adott, amelynek költségeként 0,45 euró/km-t jelölt meg.<br>
Ajánlatkérõ pontosító kérdésére adott válasza szerint a kétféle változatban megadott karbantartási díj a karbantartási idõtartamok során külön-külön állandó. Pl. a 10 éves periódus során az elsõ 4 év díja nem különbözik a 4–10 év közötti periódus díjától. A pontosító válasz szerint a 30 évre szóló karbantartási szerzõdés esetén a 10 éves karbantartási díjhoz 0,04 euró/km nagyjavítási költség hozzáadódik. Az ajánlatkérõ bírálatában 0,45+0,04, az 0,49 euró/km értéket vett figyelembe 30 évre vonatkozóan.<br>
A Siemens Rt. az általa végzett karbantartás esetére vonatkozóan 30 éves idõszakra helyszíni felügyelettel az ajánlatkérõ javító mûhelyében vállalta a szolgáltatást. A karbantartási költséget 0,38 euró/km értékben ajánlotta meg, amely pót- és cserealkatrészeket, ezek beruházási és szállítási költségeit, munkaidejét, különleges szerszámok beruházási költségeit, üzemképtelenség esetén kártérítést és a teljes felújítás költségét tartalmazta. Ezzel párhuzamosan CHARTER-RAIL szerzõdést ajánlott, amelyben ajánlattevõ vállalta az elsõ 10 millió flotta km-re, illetve az elsõ 5 évre a karbantartási költség viselését a bevontatás költségével együtt.<br>
Az ajánlatkérõ az elõzõek szerinti arányosítási számítással kérelmezõnek 77,55 súlyszámmal szorozva 7,755, a Siemens Rt.-nek 100 súlyszámmal szorozva 10 pontot adott.<br>
A dokumentáció elõírta, hogy a karbantartási feladatoknak a gyártó általi elvégzésére is ajánlatot kellett tenni, amelynek a karbantartási terven kellett alapulnia a dokumentációban részletezettek szerint. Az élettartam költségnél a karbantartás végzésére 30 évet írt elõ. Az élettartamköltség egyik összetevõjeként elõírt karbantartási költség és a mértékét meghatározó paraméterek szûkített tartalma miatt az ajánlatokból is megállapíthatóan ez nem terjedt ki azon karbantartás esetére, amit a karbantartási terv alapján a dokumentáció elõírt.<br>
Ez kitûnik abból is, hogy mindkét ajánlattevõ az élettartam költségszámításban figyelembe veendõ karbantartás esetére más, kisebb összegû, illetõleg kevesebb fajlagos karbantartási költség ajánlatot adott, mint az ezen bírálati részszempontból relevánsan figyelembe vehetõ és bõvített tartalmú karbantartási feladatok ellátására.<br>
Az ajánlatok bírálata során ezt az ajánlatkérõ így értelmezte és tisztázó kérdést tett fel a kérelmezõnek, amelyre a pontosító választ megadta. A kérelmezõ karbantartási ajánlati részét opcióként adta meg, holott ezt a dokumentáció elõírásait teljesítve az alap ajánlatnak kellett volna tartalmaznia.<br>
A Siemens Rt. karbantartási ajánlata az alapajánlat része volt. Az ajánlatkérõ a kérelmezõ által opcionálisan adott karbantartási részt az ajánlati árak megállapításával azonosan, beemelte az ajánlatba és a pontosító válasszal együtt értékelte.<br>
A közbeszerzési eljárásban karbantartási költség értékelésére adott ajánlatkérõi válasz, illetve a kérelmezõ ajánlatában nem szereplõ a 30 éves idõtartamra vonatkozó, utólag megadott költség kiegészítést az ajánlattevõk nem kifogásolták a törvényes határidõn belül erre vonatkozó jogorvoslati kérelmet nem terjesztettek elõ.<br>
A Döntõbizottság ezért nem vizsgálta, hogy az ajánlatkérõi válasz, illetve a költség kiegészítésre feltett kérdés és kérelmezõ válasza tartalmában jogszerû volt-e, azt azonban megállapította, hogy az ajánlatkérõ azon eljárása, amely szerint különbözõ bírálati részszempontok körében az ajánlatoknak nem azonos ajánlati tartalmú elemeit értékelte, jogszerû volt és az esélyegyenlõség elvét betartva ezen részszempontban mindkét ajánlat azonos tartalmi elemeit hasonlította össze.<br>
A Döntõbizottság álláspontja szerint az ajánlatkérõ eljárása nem volt jogsértõ, mivel az ajánlatokat a legkisebb garantált karbantartási költség részszemponton belül az ajánlati vállalásokkal csak úgy tudta egy szintre hozni, és az értékelésbe bevonni, amennyiben figyelembe veszi a kérelmezõnek a pontosító kérdésre adott válaszát is. Ennek megfelelõen hasonló tartalmi elemeket hasonlított össze. A Döntõbizottság az ajánlatkérõi értékelésével részszemponton belül egyetértett, ugyan így a pontszám kiosztásával is.<br>
Mivel a kérelmezõ a többi bírálati részszempontra ajánlatkérõi döntést nem sérelmezte, ezért a Döntõbizottság ennek érdemi vizsgálatába nem bocsátkozott.<br>
Az alábbi táblázat bemutatja az ajánlatkérõ értékelését, amely alapján eljárást lezáró döntését meghozta:<br>
<br>
<br>
1. Legkisebb ajánlati ár + fizetési feltételek (euró)<br>
Siemens	3 151 800 (3 040 000)<br>
Kérelm.	2 960 800 (2 950 000)<br>
Siemens	93,94<br>
Kérelm.	100<br>
Súlyszám	35,00<br>
Siemens	32,879<br>
Kérelm.	35,000<br>
<br>
2. Élettartam költség (euró/30 év)<br>
Siemens	14 914 000<br>
Kérelm.	14 469 000<br>
Siemens	97,02<br>
Kérelm.	100,00<br>
Súlyszám	20,00<br>
Siemens	19,403<br>
Kérelm.	20.000<br>
<br>
<br>
3. Megbízhatóság (km)<br>
Siemens	350 000<br>
Kérelm.	370 000<br>
Siemens	94,59<br>
Kérelm.	100,00<br>
Súlyszám	12,00<br>
Siemens	11,351<br>
Kérelm.	12,000<br>
Üzemkészség (%)<br>
Siemens	97<br>
Kérelm.	97<br>
Siemens	100<br>
Kérelm.	100<br>
Súlyszám	8<br>
Siemens	8,000<br>
Kérelm.	8,000<br>
<br>
<br>
4. Legkisebb garantált karbantartási költség (euró/km)<br>
Siemens	0,38<br>
Kérelm.	0,49<br>
Siemens	100<br>
Kérelm.	77,55<br>
Súlyszám	10<br>
Siemens	10,000<br>
Kérelm.	7,755<br>
<br>
<br>
5. Szállítási határidõ (hónap)<br>
Siemens	18<br>
Kérelm.	24<br>
Siemens	100<br>
Kérelm.	75<br>
Súlyszám	10<br>
Siemens	10,000<br>
Kérelm.	7,500<br>
<br>
<br>
6. Jótállás szervizellátás (hónap)<br>
Siemens	24<br>
Kérelm.	24<br>
Siemens	100<br>
Kérelm.	100<br>
Súlyszám	5<br>
Siemens	5,000<br>
Kérelm.	5,000<br>
Összesen:<br>
Siemens	96,533<br>
Kérelm.	95,255<br>
Az alábbiakban foglalt táblázat tartalmazza a Döntõbizottság által megállapított értékeket és az ajánlatkérõ által alkalmazott számítási módszerrel adható pontszámokat, amelybõl láthatóak azok az eltérések, amelyek alapján a Döntõbizottság megállapította a jogsértéseket.<br>
<br>
<br>
1. Legkisebb ajánlati ár+fizetési feltételek (euró)<br>
Siemens	3 160 800<br>
Kérelmezõ	2 950 800<br>
Elért pontszám<br>
Siemens	93,36<br>
Kérelmezõ	100<br>
Súlyszám	35<br>
Súlyzott pontszám<br>
Siemens	32,67<br>
Kérelmezõ	35,0<br>
<br>
<br>
2. Élettartam költség (euró/30év)<br>
Siemens	14 914 286<br>
Kérelmezõ	14 181 000<br>
Elért pontszám<br>
Siemens	95,08<br>
Kérelmezõ	100<br>
Súlyszám	20<br>
Súlyzott pontszám<br>
Siemens	19,016<br>
Kérelmezõ	20,0<br>
<br>
<br>
3. Megbízhatóság (km)<br>
Siemens	350 000<br>
Kérelmezõ	370 000<br>
Elért pontszám<br>
Siemens	94,59<br>
Kérelmezõ	100<br>
Súlyszám	12<br>
Súlyzott pontszám<br>
Siemens	11,351<br>
Kérelmezõ	12,0<br>
Üzemkészség (%)<br>
Siemens	97<br>
Kérelmezõ	97<br>
Elért pontszám<br>
Siemens	100<br>
Kérelmezõ	100<br>
Súlyszám	8<br>
Súlyzott pontszám<br>
Siemens	8<br>
Kérelmezõ	8<br>
<br>
<br>
4. Legkisebb garantált karbantartási költség (euró/km)<br>
Siemens	0,38<br>
Kérelmezõ	0,49<br>
Elért pontszám<br>
Siemens	100<br>
Kérelmezõ	77,55<br>
Súlyszám	10<br>
Súlyzott pontszám<br>
Siemens	10<br>
Kérelmezõ	7,755<br>
<br>
<br>
5. Szállítási határidõ (hónap)<br>
Siemens	18<br>
Kérelmezõ	24<br>
Elért pontszám<br>
Siemens	100<br>
Kérelmezõ	75<br>
Súlyszám	10<br>
Súlyzott pontszám<br>
Siemens	10<br>
Kérelmezõ	7,5<br>
<br>
<br>
6. Jótállás, szervizellátás (hónap)<br>
Siemens	24<br>
Kérelmezõ	24<br>
Elért pontszám<br>
Siemens	100<br>
Kérelmezõ	100<br>
Súlyszám	5<br>
Súlyzott pontszám<br>
Siemens	5<br>
Kérelmezõ	5<br>
<br>
Összesen:<br>
Siemens	96,037<br>
Kérelmezõ	95,255<br>
A Döntõbizottság megállapította, hogy az általa figyelembe vehetõ legkisebb ajánlati ár és az élettartam költség értékelésénél megállapított tartalmi elemek és az adható pontszámok nem voltak olyan kihatással, amely megváltoztatta volna az eljárás eredményét. Az összpontszámok alapján a Siemens Rt. tette az összességében legelõnyösebb ajánlatot.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(l) bekezdésében biztosított hatáskörében eljárva a Kbt. 88. § (1) bekezdés a), d) és h) pontja szerinti jogkövetkezményt alkalmazta.<br>
Bírság alkalmazását a Döntõbizottság nem látta indokoltnak, mivel azok a jogsértések, amelyeket az ajánlatkérõ terhére a Döntõbizottság megállapított, érdemben nem befolyásolták az eljárás végeredményét és a kiosztott pontszámokból ítélve kihatással nem voltak az ajánlatkérõnek a nyertes ajánlattevõre vonatkozó döntésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 29.<br>
<br>
Dr. Eke Pekács Tibor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>