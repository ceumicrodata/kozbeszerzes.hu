<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7429)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.492/5/2001.<br>
<br>
Tárgy: az Aszfaltbeton Kft. jogorvoslati kérelme a Budapest Fõváros Erzsébetváros VII. Kerületi Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Aszfaltbeton Vállalkozási és Kereskedelmi Kft. (1107 Budapest, Makk út 7.) kérelmezõnek dr. Révai Károly (1051 Budapest, Arany J. u. 25.) ügyvéd által képviselt Budapest Fõváros Erzsébetváros VII. Kerület Önkormányzata (1073 Budapest, Erzsébet krt. 6., továbbiakban ajánlatkérõ) "a VII. kerület út-, járda-karbantartási munkái" tárgyú közbeszerzési eljárása ellen benyújtott jogorvoslati kérelmének a Döntõbizottság részben helyt ad, és megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés II. fordulatát. A Döntõbizottság ezt meghaladóan a kérelmezõ jogorvoslati kérelmét elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül 30 000 Ft igazgatási szolgáltatási díjat kérelmezõnek fizessen meg.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, a felek tárgyaláson tett szóbeli nyilatkozatai, az ajánlatkérõ közbeszerzési eljárása során keletkezett iratai alapján az alábbi tényállást állapította meg.<br>
Ajánlatkérõ a Közbeszerzési Értesítõ 2001. június 6-án megjelent 23. számában nyílt közbeszerzési eljárásra szóló felhívást tett közzé "VII. kerület út-, járda-karbantartási munkái" tárgyában.<br>
A beszerzés tárgyát és mennyiségét az ajánlati felhívás 3. a) pontjában pontosan meghatározta. Ugyancsak a felhívásban rögzítette annak 11. a) pontjában, hogy milyen módon kéri az ajánlattevõk pénzügyi-, gazdasági- és mûszaki alkalmasságát igazolni, és rögzítette felhívásának 11. b) pontjában, hogy azt az ajánlattevõt fogja a szerzõdés teljesítésére alkalmatlanná minõsíteni, akinek az elõzõ 3 évi mérlege negatív eredményû volt.<br>
Az ajánlatkérõ az ajánlattétel megkönnyítése érdekében ajánlati dokumentációt is bocsátott az ajánlattevõk rendelkezésére, melyet kérelmezõ képviselõje átvett 2001. június 18. napján. Az ajánlati dokumentáció rögzítette, hogy milyen alaki és formai szabályoknak megfelelõen kell megtenni az ajánlatokat, továbbá rögzítette, hogy milyen nyilatkozatok csatolását kívánja, és a vállalkozási szerzõdéstervezet egy példányát is az ajánlattevõk rendelkezésére bocsátotta. Az ajánlati dokumentáció 7. oldalán azonban újabb alkalmatlanná minõsítési szempontokat is meghatározott az alábbiak szerint<br>
– mérleg szerinti eredmény 2000. évben negatív,<br>
– hasonló volumenû referenciamunka hiánya az elõzõ 3 éven belül,<br>
– a teljesítéshez szükséges mûszaki-, technikai felszereltség hiánya,<br>
– kivitelezéshez szükséges kivitelezõi jogosultság és névjegyzékszám hiánya esetén alkalmatlanná minõsíti ajánlattevõket.<br>
Az ajánlatok beadására és bontására 2001. július 17-én került sor, amikor is négy ajánlat érkezett.<br>
Ajánlatot nyújtott be az Útkontroll Kft., az Aszfaltbeton Kft., az Ambíció Kft. és a Proktor Kft. Az ajánlatkérõ már ekkor megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel kérelmezõ ajánlata érvénytelen, mert a kivitelezéshez szükséges, a kivitelezési jogosultsággal kapcsolatos névjegyzékszámot nem jelentette be ajánlatában ajánlattevõ. Egyben felhívta az ajánlattevõk figyelmét, hogy az építõipari, kivitelezési, valamint felelõs mûszaki vezetõi tevékenység gyakorlásának szakmai szabályáról és az építési naplóról szóló 51/2000. (VIII. 9.) FVM–GM–KöViM együttes rendelet alapján a névjegyzékbe történõ bejegyzésre szükség van.<br>
Ezen ajánlatkérõi döntés ellen 2001. július 27-én nyújtott be a kérelmezõ jogorvoslati kérelmet. Vitatta az ajánlatkérõ ajánlati felhívását és dokumentációját, illetõleg az ajánlatkérõ ajánlatának érvénytelenségére vonatkozó döntését. Álláspontja szerint a felhívásban és a dokumentációban megfogalmazottaknak megfelelõen állította össze az ajánlatát. Az ajánlati felhívás és a dokumentáció között ellentmondás volt felfedezhetõ. Míg a felhívásban egy, addig a dokumentációban négy alkalmatlanná minõsítési szempont került rögzítésre. Ezzel a magatartásával ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdését, hiszen az ajánlati felhívásban rögzíteni kell, hogy mely körülmények megléte, illetve hiánya miatt minõsíti ajánlatkérõ az ajánlattevõt alkalmatlannak a szerzõdés teljesítésére. Ebbõl következõen ajánlatkérõ a dokumentációban új alkalmatlansági szempontokat nem fogalmazhat meg. Álláspontja szerint egyébként a kivitelezéshez szükséges kivitelezési jogosultság és névjegyzékszám kritériumának is eleget tett az ajánlata, hiszen a pályázat cégkivonatában szerepelt a közbeszerzés tárgyával azonos tevékenységi kör, így a pályázó cégnek kell megfelelni az elõírt követelményeknek, nem pedig az alkalmazottjának vagy a megbízottjának. Továbbá elõadta, hogy a korábban hivatkozott együttes rendelet nem terjed ki jelen közbeszerzés tárgyára, hiszen a tárgy az út- és járda-karbantartási munka, ehhez egyébként sem szükséges ily módon a névjegyzékbe történõ bejegyzés megkövetelése.<br>
Ajánlatkérõ a jogorvoslati kérelem elutasítását kérte részben alaptalanságra, részben elkésettségre történõ hivatkozással. Álláspontja szerint maga is elismerte, hogy ellentmondás látszik az ajánlati felhívás és a dokumentáció között. Kérelmezõ a dokumentáció átvételét követõen a rendelkezésére álló 15 napos jogvesztõ határidõn belül ezt megvitatta, így az abban foglaltakat elfogadta. Ajánlatkérõ nem vitatta azt sem, hogy az alkalmatlanná minõsítés szempontja szerepel a hivatkozott okként, ami alapján az ajánlatot érvénytelenné nyilvánította, de álláspontja az, hogy kérelmezõ ajánlata hiányos volt, és ez akár érvénytelenségre, akár alkalmatlanságra vezethetõ vissza, jogkövetkezmény tekintetében azonos az ajánlat sorsa, hiszen már az érdemi összehasonlításra ez nem alkalmas. Álláspontja szerint a hivatkozott együttes rendelet hatálya alá tartozik a beszerzés, nevezetesen annak 2. § 8. pontja szerint, hiszen a javító és karbantartó tevékenység, ami nem más, mint az építési munkák közül a meglévõ építmény karbantartása, helyreállítása, felújítása és javítása, a rendelet hatálya alá tartozó terület. Álláspontja szerint a jogorvoslati kérelem tehát elkésett, amely az ajánlati felhívás és dokumentáció jogszerûségére vonatkozik, míg az ajánlat érvénytelenségére vonatkozó döntés vitatásával kapcsolatos jogorvoslati kérelem alaptalan.<br>
A kérelmezõ jogorvoslati kérelme részben elkésett az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése rögzíti, hogy az eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni, vagy kezdeményezni. A határidõ elmulasztása jogvesztéssel jár. A becsatolt iratokból és a felek nyilatkozatából tényként meg lehetett állapítani, hogy a kérelmezõ tudomására jutott az ajánlati felhívás tartalma 2001. június 6-án, illetõleg az ajánlati dokumentáció maga által sem vitatottan június 18-án a birtokába került, így annak tartalmát megismerte. Akár az ajánlati felhívás, akár a dokumentáció elõírásaival kapcsolatos sérelmeit elõterjeszthette volna legkésõbb 2001. június 18. napjától kezdõdõen nyitva álló 15 napos törvényes határidõn belül. Ehhez képest azonban 2001. július 27-én került a jogorvoslati kérelem elõterjesztésre. Így eljárásjogi akadálya volt annak, hogy a Döntõbizottság megvizsgálja az ajánlati dokumentáció, illetve az ajánlati felhívás tartalmát, illetõleg az azokban esetlegesen fellelhetõ ellentmondásokat, anomáliákat. Tehát az ajánlati felhívás és a dokumentációban foglalt ajánlatkérõi kívánalmakat tényként kellett elfogadni az ajánlatkérõi döntés vizsgálata során.<br>
A jogvita elbírálása során nem bírt relevanciával annak vizsgálata, hogy a korábban hivatkozott 51/2000. (VIII. 9.) FVM–GM–KöViM együttes rendelet alkalmazása a közbeszerzési eljárásban jogszerû-e, vagy sem, hiszen ennek vitatása, ennek vizsgálata az ajánlati felhívás és a dokumentáció körének felülvizsgálata során lett volna értékelhetõ.<br>
A Döntõbizottság a becsatolt iratokból megállapította, hogy az ajánlati felhíváshoz képest bõvült az ajánlatkérõ által megjelölt alkalmatlansági kritérium, azonban ezt, mint ahogyan korábban a Döntõbizottság kifejtette, határidõn belül a résztvevõk nem kifogásolták, így ezen ajánlatkérõi kívánalomból kellett a Döntõbizottságnak is kiindulnia a vizsgálata során.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése rögzíti, hogy a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját, valamint rögzíti azt is, hogy az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van. Ebbõl a törvényi rendelkezésbõl az következik, hogy minekután ajánlatkérõ alkalmatlansági szempontok körében tett bizonyos kívánalmakat és ennek hiányára hivatkozással nem értékelte már a kérelmezõ ajánlatát, ehhez az elõírásához, ehhez a kívánalmához azonban – mivel az ajánlati dokumentációt és a felhívását (a törvényes határidõn belül) nem módosította – mindvégig kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése taxatíve rögzíti, hogy melyek az esetkörök, amikor az ajánlatkérõ az ajánlatokat érvénytelenné nyilváníthatja és ezen törvényhely d) pontja rögzíti, hogy érvénytelen az az ajánlat, amely nem felel meg az ajánlati felhívásban, illetõleg a dokumentációban meghatározott feltételeknek. Kétségtelen tény, a kérelmezõ is elismeri, hogy valóban a névjegyzékszám bejelentésre nem került, és ismert volt elõtte, hogy az ajánlatkérõ ennek hiánya miatt alkalmatlanná minõsítheti az ajánlattevõt. Ily módon nem volt helytálló az a magatartása, amikor a fenti jogszabályhely megjelöléssel ajánlatkérõ az ajánlatot érvénytelennek nyilvánította annak ellenére, hogy az az ok, amit õ megjelölt, az alkalmatlansági kritériumként került feltüntetésre: Ebben a körben kellett volna az ajánlatkérõnek a kérelmezõ ajánlatára vonatkozó döntését meghoznia, így tehát nem tartotta be a felhívás, illetõleg a dokumentációhoz kötöttség elvét ajánlatkérõ. Azonban megállapítást nyert az eljárás során, hogy ajánlattevõ valójában nem igazolta az elõírásnak megfelelõen az alkalmasságát minden szempontból, így a jogkövetkezmény valójában ugyanaz, hiszen az alkalmatlanná minõsített ajánlattevõk nem vehetnek részt a közbeszerzési eljárás további menetében.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlatkérõ az ajánlatok felbontását követõen az adatok, tények és körülmények alapján dönt az ajánlattevõnek a teljesítés alkalmasságáról vagy alkalmatlanságáról. Az ajánlatkérõ errõl döntött, és így az alkalmatlan ajánlattevõ ajánlata már az érdemi összehasonlításban nem vehet részt. Az alkalmatlan ajánlattevõ ajánlata, valamint az érvénytelen ajánlat kezelésével kapcsolatos jogkövetkezmény azonos, nevezetesen az érdemi összehasonlításban nem vehetnek részt.<br>
Így a Döntõbizottság a rendelkezõ részben foglaltak szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján a rendelkezés megjelölése mellett megállapította a jogsértést, azonban a jogsértés súlya olyan csekély fokú volt, hogy a Döntõbizottság nem látta indokát a h) ponton kívüli egyéb jogkövetkezmény alkalmazására a kérelmezõi ajánlat fentebb kifejtett fogyatékossága miatt.<br>
A Döntõbizottság a jogsértés megállapítására figyelemmel kötelezte az ajánlatkérõt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint az igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 13.<br>
<br>
Dr. Deli Betty s. k.,	Bujdosó Gézáné s. k., <br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>