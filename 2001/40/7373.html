<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7373)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.496/8/2001.<br>
<br>
Tárgy: a Junior Rt. jogorvoslati kérelme a Fazekas Mihály Gyakorló Gimnázium közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Junior Vendéglátó Rt. (1095 Budapest, Mester u. 29–31., továbbiakban: kérelmezõ) jogorvoslati kérelmének – melyet a Fazekas Mihály Fõvárosi Gyakorló Általános Iskola és Gimnázium (1082 Budapest, Horváth Mihály tér 8., továbbiakban: ajánlatkérõ) közétkeztetés ellátása tárgyú közbeszerzési eljárása ellen indított – a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 55. § (6) bekezdését.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõnek a 30 000 Ft, azaz harmincezer forint igazgatási szolgáltatási díjat.<br>
Ezt meghaladóan a jogorvoslati kérelmet a Döntõbizottság elutasítja.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. június 6-i számában a rendelkezõ részben megjelölt beszerzés tárgyában.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet 0–100-ig terjedõ pontszámozással, a következõ részszempontok és azokhoz rendelt súlyszámok alapján kívánt kiválasztani:<br>
– legalacsonyabb árajánlat azonos nyersanyagnorma-érték mellett	90<br>
– a tálalókonyha mûködtetéséhez való hozzájárulás mértéke	5<br>
– étlap-összeállítás az iskola igényeinek figyelembevételével	5<br>
Az ajánlattételi határidõre, július 17-re a kérelmezõ, a P. Dussmann Kft., a Sodexho Mo. Kft., a Diák és Munkahelyi Vendéglátó Kft., a Pensio 17 Kft. és a Herdlicska Közétkeztetési és Szolgáltató Egyéni Cég nyújtott be ajánlatot.<br>
Ajánlatkérõ a július 27-én tartott eredményhirdetésen a Pensio 17 Kft. ajánlatát hirdette ki nyertesnek, második legkedvezõbb ajánlatot tevõnek a kérelmezõt. Kérelmezõ július 31-én jogorvoslati kérelmet terjesztett elõ a Döntõbizottsághoz. Sérelmezte, hogy annak ellenére, hogy õ adta a legalacsonyabb árat, nem kapta meg a maximális pontszámot. A jogorvoslati eljárásban tartott tárgyaláson pontosított kérelme szerint a második részszempontra adott pontszámokat nem vitatta. A harmadik részszempontból viszont álláspontja szerint ajánlata azonos értékû volt a nyertesével, mert ajánlatában vállalta, hogy az ajánlattevõvel rendszeres megbeszélést fog tartani az étlap összeállítása tárgyában, azaz e téren figyelembe fogja venni az ajánlatkérõ igényeit. Kérte a jogsértés megállapítását és ajánlatkérõ eljárást lezáró döntésének megsemmisítését.<br>
Ajánlatkérõ észrevételében és a tárgyaláson kérte a jogorvoslati kérelem elutasítását. Elõadta, hogy álláspontja szerint a Kbt. alapján nem kötelezõ az adott részszempont alapján legelõnyösebb ajánlatra a legmagasabb pontszámot adni. Ezért jogszerûnek tartja az általa alkalmazott értékelési módot, miszerint egy matematikai függvény segítségével a rezsikulcs százalékos értékéhez rendelte a 100-ra kiegészítõ értéket, és ezáltal a legkisebb rezsikulcsot tartalmazó ajánlat kapta a legmagasabb pontszámot. Már csak azért sem adhatta meg a legalacsonyabb árra a legmagasabb pontszámot, mert lehetségesnek tartotta volna annál kedvezõbb árajánlat tételét is. A harmadik részszempontból való bírálatával kapcsolatos kifogásra közölte, hogy a kérelmezõ nem ismertette ajánlatában, hogy hogyan kívánja az étlap összeállításnál figyelembe venni az ajánlatkérõi igényeket – az erre vonatkozó nyilatkozatmintát nem is töltötte ki –, ezzel szemben a nyertes részletesen leírta az e téren való együttmûködésre vonatkozó vállalásait.<br>
A tárgyaláson ajánlatkérõ közölte, hogy a nyertessel a szerzõdést megkötötte.<br>
A Döntõbizottság a felek írásbeli és a tárgyaláson szóban elõadott észrevételei alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése elõírja: "Ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni:<br>
a) az összességében legelõnyösebb ajánlat megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – részszempontokat;<br>
b) részszempontonként az azok súlyát meghatározó – a részszempont tényleges jelentõségével arányban álló – szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos."<br>
Az 55. § (6) bekezdése szerint a szóban forgó elbírálási szempont választása esetén ajánlatkérõnek az értékeléskor az ajánlatokat a felhívásban meghatározott ponthatárok között kell értékelni, az egyes tartalmi elemekre adott pontszámokat meg kell szorozni a súlyszámmal, a szorzatokat ajánlatonként össze kell adni. Az az ajánlat az összességében legelõnyösebb, amelynek az összpontszáma a legnagyobb. Az 59. § (1) bekezdése alapján az eljárás nyertese az, aki a legelõnyösebb ajánlatot tette.<br>
A jogvitában irányadó tényállás folytán elsõdlegesen a fenti rendelkezések közül a fent aláhúzással jelzett rendelkezésekbõl kell kiindulni annak a kérdésnek az eldöntésénél, hogy ajánlatkérõ értékelése helytálló volt-e.<br>
Ajánlatkérõ az elsõ bírálati részszempontból (ajánlati ár) a kérelmezõ legelõnyösebb ajánlati árára csak 76 pontot adott. Ez a pontszám ugyan legmagasabb az e részszempontra adott pontszámok közül, de nem éri el a felhívás szerinti felsõ határt (maximum pontszámot). Ezáltal ajánlatkérõ leszûkítette az ajánlati felhívásban közölt pontozási tartományt. Az árban legelõnyösebb ajánlatra ajánlatkérõ csak akkor adhatott volna 76 pontot, ha a pontszámtartomány 0–76-ig terjedt volna.<br>
Téves ajánlatkérõ álláspontja, miszerint csak még a kérelmezõnél is alacsonyabb – ajánlatkérõ számára ideális – árajánlatra járt volna a maximális pontszám, ugyanis nem létezõ ajánlat nem képezheti az összehasonlítás alapját. Ajánlatkérõ az ajánlati árak tekintetében egy matematikai függvény alkalmazásával végezte el az ajánlatok összehasonlítását. Ez az összehasonlítási mód vezetett a felhívásban közölt pontszám-tartományt leszûkítõ eredményre. Kétségtelen, hogy a Kbt. nem írja elõ, hogy ajánlatkérõnek milyen módszerrel kell végeznie az összehasonlítást. Azt azonban elõírja, hogy a benyújtott és nem az ajánlatkérõ által idealizált ajánlatok tartalma az összehasonlítási alap és az ezekben lévõ különbségeknek kell tükröznie a pontszámokban.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés b) pontjának fent idézett rendelkezése lehetõvé, illetve kötelezõ teszi ajánlatkérõ számára, hogy a súlyszámok tükrözzék az adott részszempont számára való fontosságát. Ajánlatkérõ ezen elõírás értelmében az ajánlati ár mértékére helyezte a hangsúlyt, ezt 90-es szorzószámmal súlyozta, míg a másik két részszempontot 5-5-ös szorzószámmal.<br>
Ezért kérelmezõ jogosan sérelmezte, hogy az általa nyertességi esélyének növelése érdekében kínált legkedvezõbbnek bizonyult árat ajánlatkérõ egy elképzelt, de az ajánlatok között nem szereplõ "ideális" árhoz hasonlította. A részszempontok súlyozásának kötelezettsége együtt jár a súlyozott érdeket kifejezõ részszempont értékelésének fokozottan objektív módjával is.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontja elõírja, hogy az értékelési pontszámok alsó és felsõ határának mindegyik részszempont tekintetében azonosnak kell lennie. A Döntõbizottságnak a bíróság ítélkezési gyakorlatával alátámasztott álláspontja szerint nem feltétlenül kell kiosztani mindegyik részszempontból való értékelésnél a teljes pontszám-tartományt, azaz nem feltétlenül kell a legelõnyösebb ajánlatra a maximum, a legelõnytelenebb ajánlatra pedig a minimum pontszámot adni. A 34. § (3) bekezdés c) pontja értelmében azonban következetesnek kell lennie az értékelésnek abban, hogy mindegyik részszempontból való pontozásnál azonos módon kell eljárni. Ajánlatkérõ választhatja azt a megoldást, hogy a legelõnyösebb ajánlatra a maximum pontot adja és ehhez képest arányosan alacsonyabbat a többire, de eljárhat úgy is, hogy a legelõnytelenebb ajánlat a minimum pontszámot kapja, és ehhez képest arányosan kapnak magasabb pontszámot az elõnyösebb ajánlatok. Az eljárás eredményének objektivitása – az ajánlattevõk esélyegyenlõségének biztosítása – azonban csak oly módon érhetõ el, ha ajánlatkérõ mindegyik részszempontnál azonos módon alkalmazza a választott értékelési módot.<br>
A Döntõbizottság megvizsgálta ajánlatkérõ értékelését és megállapította, hogy ajánlatkérõ az elsõ részszempontból való értékelésnél a legelõnyösebb ajánlatra nem adta meg a maximum pontszámot, a második és harmadik részszempontból viszont a legelõnyösebb ajánlat a maximum pontszámot kapta.<br>
A tálalókonyha mûködtetéséhez való hozzájárulás és az ajánlatkérõ igényeinek figyelembevételével történõ étlap-összeállítás részszempontokra a legelõnyösebbnek tartott ajánlatok (így a nyertesé is) 100-100 pontot kaptak, ehhez képest csökkentette 20, illetve 40 pontig visszamenõleg ajánlatkérõ a kedvezõtlenebb ajánlatokra adott pontszámokat.<br>
Az ajánlati ár részszempontra viszont a kérelmezõ legalacsonyabb árat tartalmazó ajánlata 76 pontot kapott, a legmagasabb árat tartalmazó ajánlat pedig 56 pontot.<br>
A Döntõbizottság megállapította, hogy a fent kifejtettek szerint ajánlatkérõ az ajánlatok értékelését nem a felhívásban – és a Kbt.-ben – meghatározott értékelési szempontok alapján végezte el, ezáltal megsértette a Kbt. 55. § (6) bekezdését.<br>
A Döntõbizottság megvizsgálta, hogy az 55. § (6) bekezdésének megsértése együtt járt-e az 59. § (1) bekezdésének megsértésével.<br>
A legelõnyösebb ajánlat megállapítása érdekében az egyes részszempontok pontozását illetõen a Döntõbizottság korrekciót alkalmazott, mégpedig oly módon, hogy a két legkedvezõbb ajánlatra nézve a második és harmadik részszempontból való értékelési móddal azonosan végezte el az elsõ részszempontból is az értékelést.<br>
A kérelmezõ 182 Ft-os, a nyertes 189 Ft-os árajánlatot tett. Arányosítás alapján megállapítható, hogy a kérelmezõ részére a maximális 100 pont, súlyozva 9000 pont, a nyertes javára 96 pont (182 : 198 = 0,96), súlyozva 8640 pont jár.<br>
A második részszempontból kérelmezõ nem kifogásolta a pontozást. A kérelmezõ súlyozva 300 pontot, a nyertes 500 pontot kapott.<br>
A harmadik részszempontból a Döntõbizottság elfogadta ajánlatkérõ értékelését.<br>
A nyertes ajánlata 148. oldalán a szerzõdés-ajánlata 7. pontjában egyértelmûen rögzítette, hogy milyen módon oldja meg az étlapok összeállítását illetõen az ajánlatkérõ igényeinek figyelembe vételét. Rögzítette, hogy a "Szolgáltató vállalja, hogy az étlapokat egy hónapra elõre kiküldi a megrendelõ részére, és az étlap-összeállításánál az intézmény igényeit minden esetben figyelembe veszi, étlap-összeállítást egyeztetnek és a kéréseknek megfelel, de csak a norma keretein belül, a felhasználható nyersanyagnorma-összeg határáig." Az ajánlata 143. oldalán nyilatkozatban vállalta továbbá, hogy "nyertességünk esetén minden esetben vállaljuk, hogy az étlapok összeállítása az ajánlatkérõvel történõ egyeztetés alapján készül el."<br>
A kérelmezõ ajánlata viszont mindösszesen csak azt tartalmazta, hogy "rendszeresen kötetlen formájú étlap megbeszélést tartunk".<br>
Erre a részszempontra a kérelmezõ súlyozottan 200 pontot, a nyertes 500 pontot kapott.<br>
A kérelmezõ korrigált összpontszáma 9500, a nyertesé 9640.<br>
A Döntõbizottság megállapította, hogy ajánlatkérõnek az eljárás nyertesére vonatkozó döntése helytálló volt. Ezért a Döntõbizottság eltekintett a bírság kiszabásától.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a) d) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2001. augusztus 31.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>