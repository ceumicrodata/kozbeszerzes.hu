<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7436)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.477/8/2001.<br>
<br>
Tárgy: a Multi-Lingua Kft. jogorvoslati kérelme az Igazságügyi Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Multi-Lingua Kft. (1011 Budapest, Bem rakpart 26., képviseli dr. Bálint Éva ügyvéd, 1126 Budapest, Kléh István u. 4. mfsz. 2., a továbbiakban: kérelmezõ) jogorvoslati kérelmét, melyet az Igazságügyi Minisztérium (1055 Budapest, Kossuth tér 4., a továbbiakban: ajánlatkérõ) "európai közösségi joganyag fordítása, valamint magyar jogszabályok angol nyelvre történõ fordítása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai és érdemi észrevételei alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. május 16-án megjelent 20. számában tett közzé részvételi felhívást tárgyalásos eljárás megindítására.<br>
A részvételi felhívás 3. a) pontja tartalmazta a beszerzés tárgyát és mennyiségét az alábbiak szerint: Európai közösségi joganyag fordítása, valamint magyar jogszabályok angol nyelvre történõ fordítás. A beszerzés mennyisége 27 000 lefordított oldal. A beszerzés tárgyának részletes ismertetését a jelentkezési segédlet és a dokumentáció is tartalmazza. Az ajánlatkérõ a megadott mennyiségtõl a szerzõdéskötés során felfelé legfeljebb 40%-kal eltérhet.<br>
A részvételi felhívás szerint a teljesítés határideje, illetve a szerzõdés idõtartama: A szerzõdés idõtartama a szerzõdéskötéstõl számított 10 hónap, az ajánlatban megadott részhatáridõnek megfelelõen az ajánlatkérõ eseti megrendelései alapján történõ teljesítéssel.<br>
A részvételi felhívás tartalmazta a részvételre jelentkezõktõl a pénzügyi, gazdasági és mûszaki alkalmasságuk igazolására kért adatokat és tényeket, az alkalmasság, illetõleg az alkalmatlanná minõsítés szempontjait.<br>
Ajánlatkérõ már a részvételi felhívásban megjelölte, hogy az összességében legelõnyösebb ajánlatot kívánja kiválasztani az alábbiak szerint:<br>
részszempontok	súlyszámok<br>
– ajánlati ár	80<br>
– vállalt részhatáridõ	20<br>
Adható pontszám mindegyik részszempontra 1–20-ig.<br>
Ajánlatkérõ a részvételi jelentkezések elkészítéséhez úgynevezett segédletet is biztosított, amely tartalmazta a feladat meghatározását, a jelentkezések elbírálásának menetét, az útmutatót a jelentkezések elkészítéséhez, a mellékleteket, továbbá idõrendbeli táblázatot.<br>
Ajánlatkérõ 2001. május 25-én konzultációt is tartott a részvételre jelentkezõknek. A részvételi jelentkezés határidejéig 2001. június 1-jéig a következõ cégek nyújtották be jelentkezésüket: Euroscript S.a.r.l., Homonyik Senior & Junior Kft., Németh & Pásztor International Kft., Suprex Kereskedelmi és Szolgáltató Kft. és kérelmezõ.<br>
Ajánlatkérõ a részvételi jelentkezéseket érdemben elbírálta és 2001. június 14-én a részvételi szakaszt lezáró döntését kihirdette. Ennek alapján az Euroscript S.a.r.l., és a Homonyik Senior & Junior Kft. részvételi jelentkezése érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján.<br>
Az alkalmasnak minõsített jelentkezõket ajánlatkérõ az ajánlati felhívás átadásával ajánlattételre felhívta.<br>
Az ajánlattevõk részére ajánlatkérõ dokumentációt is biztosított. A dokumentációban a minõségi garancia körében ajánlatkérõ elõírta, hogy ajánlattevõ köteles térítésmentesen kijavítani a hibás fordítást a fordítás olyan tartalmi sérüléshez vezetõ hibája esetén, amely korrigálása túlmutat a lektori tevékenység keretein. Az ilyen jellegû hibák észlelése a lektorálásra kiírt közbeszerzési eljáráson nyertes ajánlattevõ feladata, amit az ajánlatkérõ közvetít. Az ajánlattevõnek rendelkeznie kell a hibajavításra visszaküldött fordítások térítésmentes és gyors javításához szükséges kapacitással.<br>
Ajánlatkérõ a minõségbiztosítás körében elõírta, hogy az ajánlattevõnek rendelkeznie kell olyan rendszerrel, amely dokumentált folyamatszabályozást ír elõ a fordítandó anyag átvételétõl a végtermék leszállításáig, illetve a hibás termék kijavítását is. Az ajánlatban tételesen be kell mutatni, hogy milyen rendszerrel tudja biztosítani az alábbi követelményeket:<br>
– a fordítási csomag hiánytalanul tartalmaz valamennyi dokumentumot, az egyes dokumentumok teljes terjedelmükben lefordításra kerültek<br>
– az egyes fordítások útja nyomon követhetõk, a fordítás aktuális fázisára vonatkozó adatok visszakereshetõk,<br>
– a kiadott fordítások elkészítési határideje betartásának figyelemmel kísérése, az idõbeni teljesítés biztosítása,<br>
– a fordításokra a további lektorálási szintekrõl, valamint a jogi-nyelvi ellenõrzésekbõl érkezõ észrevételeknek a fordítókhoz való visszacsatornázása.<br>
A dokumentáció a részhatáridõ körében tartalmazta azt az elõírást, hogy az ajánlattevõnek meg kell adnia, hogy egy 1500 fordított oldal (1500 karakter/oldal szóközökkel) terjedelmû (elméleti) fordítási csomagot, mely maximum 30 jogszabályból áll (5 szakterületet lefedõen), az átadástól számított milyen munkanapokban számított határidõre tud leszállítani az ajánlatkérõnek. A részhatáridõ megadásánál figyelembe kell venni a párhuzamos teljesítéseket és az árajánlatára tekintettel meghatározható beszerzés mennyiségének a vállalt részhatáridõ alapján történõ teljesíthetõségét a szerzõdés idõtartama alatt.<br>
A dokumentáció szerzõdéstervezetet is tartalmazott, amelynek VIII. fejezete tartalmazta a szerzõdésszegésért való felelõsséget.<br>
Az ajánlattételi határidõig 2001. július 6-ig valamennyi felkért ajánlattevõ az ajánlatát benyújtotta.<br>
A bontási jegyzõkönyv szerint a részhatáridõt az ajánlattevõk az alábbiak szerint vállalták munkanapban:<br>
– Kérelmezõ	4<br>
– Németh & Pásztor Kft.	6<br>
– Suprex Kft.	9<br>
Az ajánlatkérõ az ajánlattevõkkel 2001. július 11-én tárgyalásokat folytatott oly módon, hogy elõször az ajánlattevõkkel külön-külön, majd együttesen is tárgyalt. A tárgyalás eredményeként a kérelmezõ és a Németh & Pásztor Kft. ajánlatát nem módosította, a Suprex Kft. ajánlatát az ajánlati ár vonatkozásában és a részhatáridõ- vállalás tekintetében is módosította oly módon, hogy a részhatáridõ tekintetében a vállalását egy munkanapban jelölte meg.<br>
Ajánlatkérõ az ajánlatokat elbírálta, majd 2001. július 16-án eredményt hirdetett. A nyertes ajánlattevõ a Suprex Kereskedelmi és Szolgáltató Kft. lett. A nyertes ajánlatot követõ legkedvezõbb ajánlattevõ pedig kérelmezõ.<br>
Kérelmezõ 2001. július 18-án nyújtott be jogorvoslati kérelmet ajánlatkérõ közbeszerzési eljárást lezáró döntése ellen. Kérelmezõ kérte a jogsértés megállapítását, az eljárást lezáró döntés megsemmisítését, ideiglenes intézkedés alkalmazását ajánlatkérõ kötelezését a költségeinek megtérítésére. Kérelme indoklásaként elõadta, hogy ajánlatkérõ megsértette a Kbt. alapelvi rendelkezéseit azáltal, hogy lehetetlen vállalást tartalmazó ajánlatot fogadott el nyertesnek. A nyertes ajánlattevõ a fordítás tekintetében a részhatáridõ vállalását egy munkanapban határozta meg, mely idõtartam alatt a lefordítandó szöveg mennyiségére figyelemmel a teljesítés lehetetlen. Ugyanis a rendelkezésre álló dokumentációból kiderült, hogy a részhatáridõ 1500 fordított oldal terjedelmû csomagra vonatkozik, amely maximum 30 jogszabályból áll öt szakterületet lefedõen. Ebbõl pedig az következik, hogy egy joganyag terjedelme átlagosan 50 oldal, amelyre vonatkozóan a szakmai elõírás, hogy a fordítást egy joganyag vonatkozásában egy-egy fordító végezze el.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte. Elõadta, hogy már a részvételi felhívásában meghatározta a szerzõdés teljesítésére vonatkozó alkalmasság, illetõleg alkalmatlanság szempontjait, amely körében nagy hangsúlyt fektetett arra, hogy az ajánlattevõk a szakemberállományukat mutassák be, amely biztosítékot jelent számukra a megfelelõ minõségi munka elvégzésére. Ennek alapján választották ki a szerzõdés teljesítésére alkalmasnak minõsülõ ajánlattevõket. Az elbírálási szempontok között meghatározásra került a részhatáridõ vállalása, amelynél közölték, hogy az elbírálás során a rövidebb részhatáridõ vállalása minõsül kedvezõbbnek. Ajánlatkérõ által még elfogadhatónak tartott minimális részhatáridõ sem a részvételi, sem pedig az ajánlattételi szakaszban készült írásos dokumentációban rögzítésre nem került, így az értékelés során erre vonatkozó határt az ajánlatkérõnek nem volt módjában meghatározni. Ajánlatkérõ hivatkozott arra is, hogy a Németh & Pásztor Kft. az ajánlattevõkkel folytatott tárgyalások során ajánlatkérõi kérdés nélkül is úgy nyilatkozott, hogy az ajánlatkérõ által meghatározott elméleti fordítási csomag akár 24 óra alatt is lefordítható, azonban így õk nem tudják biztosítani az egységes fordítást és a minõség biztosítását. Emiatt az ajánlatukban tett részhatáridõ vállalási idõtartamot nem is módosították. Ennek a nyilatkozatnak a tükrében ajánlatkérõ számára nem volt kétséges a 24 órán belüli teljesítés.<br>
Az egyéb érdekeltek részérõl a Németh & Pásztor Kft. álláspontja szerint is az ajánlatkérõ a nyertes ajánlattevõtõl irreális határidõt fogadott el. Álláspontja szerint az adott fordítási munka egy nap alatt is elvégezhetõ, azonban az így elkészült anyag használhatatlan lesz, mivel több fordító végzi a munkát, amely más-más stílust, illetve szóhasználatot eredményez, amely pedig jogszabályfordítás estén megengedhetetlen. Álláspontja szerint az általuk megajánlott hat munkanap az a határidõ, amely alatt megfelelõ minõségben a munkát el lehet végezni.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai és érdemi észrevétele alapján megállapította, hogy a jogorvoslati kérelem nem megalapozott.<br>
A Döntõbizottság jelen jogorvoslati eljárásban vizsgálta, hogy a közbeszerzési eljárás alapelveinek rendelkezései sérelmet szenvedtek-e.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban – az egyes eljárási cselekmények, az ajánlatok értékelése során hozott döntés és a szerzõdés megkötése tekintetében – az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
(2) Az ajánlatkérõnek biztosítania kell az esélyegyenlõséget az ajánlattevõk számára.<br>
Ajánlatkérõ jelen közbeszerzési eljárása hirdetménnyel induló tárgyalásos közbeszerzési eljárás volt. A tárgyalásos eljárásban sem az ajánlatkérõi, sem az ajánlattevõi oldalon nem érvényesülnek azok a kötött formai eljárási szabályok a szerzõdés feltételeit illetõen, mint a nyílt eljárás keretében. Azonban a törvényben szabályozott alapelveket ebben az eljárási formában is be kell tartani az ajánlatkérõnek és az ajánlattevõknek, tehát érvényesülnie kell a verseny tisztaságának, nyilvánosságának és az esélyegyenlõségének.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése szerint a tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl.<br>
A jogszabály szövegezése szerinti "szabad tárgyalás" lehetõsége egyértelmûen azt tartalmazza, hogy a tárgyalás ura az ajánlatkérõ, õ szabja meg annak kereteit és terjedelmét. A tárgyalásos eljárásra vonatkozó kötelezõ tételes szabályok nincsenek, tehát olyanok, amelyek pontosan meghatározzák az ajánlatkérõ és az ajánlattevõ által követendõ magatartást a tárgyalás egyes szakaszait illetõen.<br>
Ennek alapján a Döntõbizottság csak azt jogosult vizsgálni, hogy a tárgyalásos eljárás során ajánlatkérõ az alapelvi rendelkezéseket betartotta-e.<br>
Jelen közbeszerzési eljárásban az ajánlatkérõ a bontási eljárás során a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében elõírtak szerint járt el, azaz a bontási eljáráson ismertette az ajánlattevõk nevét, székhelyét, a vállalási árat és a teljesítési határidõt. Ezt követõen az ajánlattevõkkel a tárgyalások folytatásának olyan módszerét választotta ajánlatkérõ, hogy az ajánlattevõkkel külön-külön majd ezt követõen együttesen is tárgyalt. Az ajánlattevõkkel történõ külön-külön tárgyalás keretében volt lehetõségük ajánlattevõknek az ajánlataikat módosítani, a szerzõdés feltételeirõl tárgyalni. Ajánlatkérõ elõször a kérelmezõvel folytatott tárgyalásokat, a kérelmezõ a tárgyaláson az ajánlatát nem módosította. Jelezte, hogy az együttes tárgyalásra fenntartja a módosítás lehetõségét. Ezt követõen ajánlatkérõ a Suprex Kft.-vel tárgyalt, aki az ajánlatát nem módosította, de a vállalt részteljesítési határidõ tekintetében fél munkanapot ajánlott meg.<br>
Ajánlatkérõ utolsóként a Németh & Pásztor Kft.-vel folytatott tárgyalást, aki a tárgyaláson ajánlati árát és a részhatáridõ-vállalás tekintetében módosítani az ajánlatán nem kívánt, azonban megjegyezte, hogy tudatában van annak, hogy 1500 oldal akár 24 óra alatt is lefordítható, ehhez a fordítási kapacitás hozzárendelhetõ, azonban nem biztosított az egységes fordítás és a minõség biztosítása.<br>
Ajánlatkérõ az ajánlattevõkkel a külön-külön tárgyalást követõen közös tárgyalást is folytatott, ahol valamennyi ajánlattevõvel ismertette a korábbi tárgyalások eredményét és még ahol lehetõségük volt ajánlattevõknek az ajánlataik módosítására. Ajánlatkérõ itt külön felhívta a figyelmet, hogy a részhatáridõ tekintetében úgy vállalnak kötelezettséget, hogy a dokumentációban rögzített tartalmi követelmények, az ajánlattevõ által a részvételi szakaszban fenntartott fordítói kapacitás, az elvárható fordítói teljesítmény, és a minõségbiztosításra vonatkozó ajánlat teljesíthetõségének idõszükséglete a bírálat során figyelembevételre kerül. Az együttes tárgyaláson ajánlatmódosítási jogával egyedül a Suprex Kft. élt, aki a teljesítési részhatáridõ vállalását egy munkanapban jelölte meg.<br>
A tárgyalásos eljárás ily módon történõ lefolytatása a Kbt. alapelvei rendelkezéseinek érvényesülését teljes mértékben biztosította. Valamennyi ajánlattevõ elõtt ismert volt a másik ajánlattevõ vállalása és lehetõsége volt ennek tükrében az ajánlata módosítására. A tárgyalásos eljárás során tehát a Kbt. alapelvi rendelkezései maradéktalanul betartásra kerültek.<br>
Az ajánlattevõk számára az is egyértelmû volt, hogy ajánlatkérõ értékelni kívánja a részhatáridõ vállalásának idõtartamát és e tekintetben azt az ajánlatot tekinti kedvezõbbnek, amelyik ajánlat rövidebb vállalási részhatáridõt tartalmaz. Ajánlatkérõ az ajánlatokat ennek alapján is értékelte. Lehetetlen feltétel vállalás kérdése nem merülhetett fel ajánlatkérõ részérõl, amikor az eljárásban részt vevõ másik ajánlattevõ saját maga sem zárta ki az egy nap alatti teljesítés lehetõségét. Az egy nap alatti teljesítés nem lehetetlen megfelelõ fordító és a hozzárendelt infrastruktúra megléte esetén.<br>
A Döntõbizottság megjegyzi, hogy a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése szerint eredményes közbeszerzési eljárás alapján a szerzõdést az ajánlati felhívás, a dokumentáció és az ajánlat tartalmának megfelelõen kell megkötni.<br>
A nyertes ajánlattevõ tehát az általa megajánlott feltétellel köteles az ajánlatkérõvel szerzõdést kötni.<br>
A nyertes ajánlattevõ felelõssége tehát a szerzõdés teljesítése, nem teljesítés esetén pedig a szerzõdésszegésbõl eredõ következményeket kell viselnie.<br>
A Döntõbizottság az eljárása során ideiglenes intézkedést – a jogszabályi feltételek meglétének hiányában – nem alkalmazott.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 27.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>