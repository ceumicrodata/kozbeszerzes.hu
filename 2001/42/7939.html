<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (7939)
</b></h2><FONT size=3><i><u></i></u><br>
<br>
3.K.30.865/2001/3.<br>
<br>
VÉGZÉS<br>
<br>
MT-VISUAL Kft. felperesnek – Közbeszerzések Tanácsa Közbeszerzési Döntõbizottság alperes ellen – közigazgatási határozat felülvizsgálata iránt indult perében a bíróság a keresetlevelet idézés kibocsátása nélkül elutasítja.<br>
A végzés ellen a kézbesítéstõl számított 15 napon kelül fellebbezésnek van helye, melyet ennél a bíróságnál lehet elõterjeszteni, 3 példányban, jogi képviselettel, a Magyar Köztársaság Legfelsõbb Bíróságának címezve.<br>
<br>
INDOKOLÁS<br>
<br>
A felperes keresetet terjesztett elõ az alperes D.689/10/2000. számú határozata ellen. A felperes a határozatot 2001. február 13. napján vette kézhez. Az alperes ellenkérelmében elsõdlegesen elkésettségre hivatkozással a keresetlevél idézés kibocsátása nélküli elutasítását kérte.<br>
A keresetlevelet a felperes az alperesnek címezve az RL 1752 000 031 626 8 ragszámú feladóvevény tanúsága szerint 2001. március 1. napján adta postára. A bíróság megállapította, hogy a felperes számára a keresetlevél benyújtására nyitva álló 15 napos határidõ 2001. február 28. napján lejárt. A felperes igazolási kérelmet nem terjesztett elõ sem a keresetlevelében, sem pedig a bíróság felhívására csatolt feladóvevény megküldésével egyidejûleg, holott a felhívás mellett a bíróság az ellenkérelmet is részére kézbesítette.<br>
A közbeszerzésekrõl szóló 1995. évi XL. törvény 90. § (1) bekezdése szerint a keresetlevelet a határozat kézbesítésétõl számított 15 napon belül kell az alpereshez benyújtani. Ezért a bíróság a Pp. 130. § (1) bekezdés h) pontja alapján a keresetlevelet idézés kibocsátása nélkül elutasította. Az eljárás az illetékekrõl szóló 1990. évi XCIII. törvény 57. § (1) bekezdés a) pontja alapján illetékmentes.<br>
<br>
Budapest, 2001. április 9.<br>
<br>
dr. Sára Katalin s. k., <br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>